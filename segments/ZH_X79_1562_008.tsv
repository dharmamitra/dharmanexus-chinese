segmentnr	original	folio	analyzed
ZH_X79_1562_008:0617c04	南宋元明禪林僧寶傳卷八	008	南 宋 元 明 禪 林 僧 寶 傳 卷 八 
ZH_X79_1562_008:0617c06	北平慶壽簡禪師	008	北 平 慶 壽 簡 禪 師 
ZH_X79_1562_008:0617c07	禪師名印簡。字海雲。山西寧遠人也。得道於慶壽璋	008	禪 師 名 印 簡  字 海 雲  山 西 寧 遠 人 也  得 道 於 慶 壽 璋 
ZH_X79_1562_008:0617c08	禪師。璋字仲和。乃天目齊之裔也。齋參五祖演和尚。	008	禪 師  璋 字 仲 和  乃 天 目 齊 之 裔 也  齋 參 五 祖 演 和 尚  
ZH_X79_1562_008:0617c09	得演記莂。遂隱天目。當其時。出五祖之門者。化徧南	008	得 演 記 莂  遂 隱 天 目  當 其 時  出 五 祖 之 門 者  化 徧 南 
ZH_X79_1562_008:0617c10	州。而三佛之裔稱盛。獨齊公居天目。甚枯淡。法席寥	008	州  而 三 佛 之 裔 稱 盛  獨 齊 公 居 天 目  甚 枯 淡  法 席 寥 
ZH_X79_1562_008:0617c11	然。暮年始有嬾牛和上座。紹齊之法。而和之。枯淡尤	008	然  暮 年 始 有 嬾 牛 和 上 座  紹 齊 之 法  而 和 之  枯 淡 尤 
ZH_X79_1562_008:0617c12	甚。僅得竹林寶。寶得竹林安。安傳容菴海。海之名頗	008	甚  僅 得 竹 林 寶  寶 得 竹 林 安  安 傳 容 菴 海  海 之 名 頗 
ZH_X79_1562_008:0617c13	著。乃有中和璋。璋之下有印簡出焉。簡出則齊之道	008	著  乃 有 中 和 璋  璋 之 下 有 印 簡 出 焉  簡 出 則 齊 之 道 
ZH_X79_1562_008:0617c14	大於北平矣。簡本出儒家。有生知之質。其父宋氏授	008	大 於 北 平 矣  簡 本 出 儒 家  有 生 知 之 質  其 父 宋 氏 授 
ZH_X79_1562_008:0617c15	以孝經。開宗明義章。簡掩卷進曰。開者何宗。明者何	008	以 孝 經  開 宗 明 義 章  簡 掩 卷 進 曰  開 者 何 宗  明 者 何 
ZH_X79_1562_008:0617c16	義。其父愕然。提其耳曰。孺子可教也。時方七歲。於是	008	義  其 父 愕 然  提 其 耳 曰  孺 子 可 教 也  時 方 七 歲  於 是 
ZH_X79_1562_008:0617c17	古今經緯之學。一目輒知要領。然疑喜怒哀樂未發	008	古 今 經 緯 之 學  一 目 輒 知 要 領  然 疑 喜 怒 哀 樂 未 發 
ZH_X79_1562_008:0617c18	以前之理。不遑寢食。乃盡捐宿學。走事中觀沼禪師。	008	以 前 之 理  不 遑 寢 食  乃 盡 捐 宿 學  走 事 中 觀 沼 禪 師  
ZH_X79_1562_008:0617c19	每發問端。沼每止之。沼老常命簡扶行。偶下堦。簡掣	008	每 發 問 端  沼 每 止 之  沼 老 常 命 簡 扶 行  偶 下 堦  簡 掣 
ZH_X79_1562_008:0617c20	沼公之手。沼咄曰。者埜狐精。簡恍然而諾。沼乃遣簡	008	沼 公 之 手  沼 咄 曰  者 埜 狐 精  簡 恍 然 而 諾  沼 乃 遣 簡 
ZH_X79_1562_008:0617c21	行脚。簡既飫遊。孤策過燕京。雨阻松舖。中途夜宿巖	008	行 脚  簡 既 飫 遊  孤 策 過 燕 京  雨 阻 松 舖  中 途 夜 宿 巖 
ZH_X79_1562_008:0617c22	下。因擊石火。劃然大悟。乃捫面曰。今日始知眉橫鼻	008	下  因 擊 石 火  劃 然 大 悟  乃 捫 面 曰  今 日 始 知 眉 橫 鼻 
ZH_X79_1562_008:0617c23	直。天下老和尚信不寐語矣。遂達慶壽。通謁於中和	008	直  天 下 老 和 尚 信 不 寐 語 矣  遂 達 慶 壽  通 謁 於 中 和 
ZH_X79_1562_008:0617c24	璋公。公先夕夢。異僧策杖竟來。方丈據獅子座。晨起	008	璋 公  公 先 夕 夢  異 僧 策 杖 竟 來  方 丈 據 獅 子 座  晨 起 
ZH_X79_1562_008:0618a01	而心待之。簡果應期而至。璋大喜受展。問曰。你曾到	008	而 心 待 之  簡 果 應 期 而 至  璋 大 喜 受 展  問 曰  你 曾 到 
ZH_X79_1562_008:0618a02	此麼。簡對曰。印簡不來而來。作麼生相見。曰。切莫打	008	此 麼  簡 對 曰  印 簡 不 來 而 來  作 麼 生 相 見  曰  切 莫 打 
ZH_X79_1562_008:0618a03	埜榸。簡曰。石火迸裂。眉橫鼻直。曰。吾此處別。簡曰。如	008	埜 榸  簡 曰  石 火 迸 裂  眉 橫 鼻 直  曰  吾 此 處 別  簡 曰  如 
ZH_X79_1562_008:0618a04	何表信。曰。牙是一具骨。耳是兩片皮。簡曰。將謂別有。	008	何 表 信  曰  牙 是 一 具 骨  耳 是 兩 片 皮  簡 曰  將 謂 別 有  
ZH_X79_1562_008:0618a05	曰錯。簡喝曰。草賊大敗。璋笑而休。次日璋公以臨濟	008	曰 錯  簡 喝 曰  草 賊 大 敗  璋 笑 而 休  次 日 璋 公 以 臨 濟 
ZH_X79_1562_008:0618a06	兩堂首座下喝機緣。令簡下語。對曰。打破秦時鏡。磨	008	兩 堂 首 座 下 喝 機 緣  令 簡 下 語  對 曰  打 破 秦 時 鏡  磨 
ZH_X79_1562_008:0618a07	尖上古錐。龍飛霄漢外。何勞更下椎。曰。你只得其機。	008	尖 上 古 錐  龍 飛 霄 漢 外  何 勞 更 下 椎  曰  你 只 得 其 機  
ZH_X79_1562_008:0618a08	不得其用。簡掀倒禪牀。璋曰。路途之樂。終未到家。簡	008	不 得 其 用  簡 掀 倒 禪 牀  璋 曰  路 途 之 樂  終 未 到 家  簡 
ZH_X79_1562_008:0618a09	與一掌。璋曰只得其用。不得其體。簡曰。青山聳寒色。	008	與 一 掌  璋 曰 只 得 其 用  不 得 其 體  簡 曰  青 山 聳 寒 色  
ZH_X79_1562_008:0618a10	月炤一谿雲。曰。只得其體。不得其智。簡曰。流水自西	008	月 炤 一 谿 雲  曰  只 得 其 體  不 得 其 智  簡 曰  流 水 自 西 
ZH_X79_1562_008:0618a11	東。落花無向背。曰。要且沒交涉。簡震拍其兩掌。是時	008	東  落 花 無 向 背  曰  要 且 沒 交 涉  簡 震 拍 其 兩 掌  是 時 
ZH_X79_1562_008:0618a12	左右皆為變色。璋公乃曰。如是如是。遂命掌記室。而	008	左 右 皆 為 變 色  璋 公 乃 曰  如是如是  遂 命 掌 記 室  而 
ZH_X79_1562_008:0618a13	師資如水乳也。元世祖辛卯年。簡主慶壽。衲子不懼	008	師 資 如 水 乳 也  元 世 祖 辛 卯 年  簡 主 慶 壽  衲 子 不 懼 
ZH_X79_1562_008:0618a14	苦寒。趨歸法會。而禪牀幾至折脚。其都中貴人多雜	008	苦 寒  趨 歸 法 會  而 禪 牀 幾 至 折 脚  其 都 中 貴 人 多 雜 
ZH_X79_1562_008:0618a15	遝。門下簡一以璋公真率之風應之。無不悅服。葢璋	008	遝  門 下 簡 一 以 璋 公 真 率 之 風 應 之  無 不 悅 服  葢 璋 
ZH_X79_1562_008:0618a16	居慶壽。受公卿之刺。從未以名姓干復之。然以祖意	008	居 慶 壽  受 公 卿 之 刺  從 未 以 名 姓 干 復 之  然 以 祖 意 
ZH_X79_1562_008:0618a17	徵扣。則忉怛往返。不留餘地也一。日簡於廊下逢數	008	徵 扣  則 忉 怛 往 返  不 留 餘 地 也 一  日 簡 於 廊 下 逢 數 
ZH_X79_1562_008:0618a18	僧。乃問曰。那裡去。一僧對曰。賞花去。第二對曰。禮佛	008	僧  乃 問 曰  那 裡 去  一 僧 對 曰  賞 花 去  第 二 對 曰  禮 佛 
ZH_X79_1562_008:0618a19	去。第三對曰。那裡去。第四僧無語。簡俱以棒打之。復	008	去  第 三 對 曰  那 裡 去  第 四 僧 無 語  簡 俱 以 棒 打 之  復 
ZH_X79_1562_008:0618a20	問第五僧。對曰。覓和尚去。簡曰。覓他作甚麼。曰。待他	008	問 第 五 僧  對 曰  覓 和 尚 去  簡 曰  覓 他 作 甚 麼  曰  待 他 
ZH_X79_1562_008:0618a21	打。時還他一頓。簡曰。將甚麼來打。曰。不將棒來打。簡	008	打  時 還 他 一 頓  簡 曰  將 甚 麼 來 打  曰  不 將 棒 來 打  簡 
ZH_X79_1562_008:0618a22	連打曰。者掠虗漢。眾皆走散。簡召曰。諸上座。眾同首。	008	連 打 曰  者 掠 虗 漢  眾 皆 走 散  簡 召 曰  諸 上 座  眾 同 首  
ZH_X79_1562_008:0618a23	簡曰。是甚麼。乃趨寂。諡曰佛日圓明大師。	008	簡 曰  是 甚 麼  乃 趨 寂  諡 曰 佛 日 圓 明 大 師  
ZH_X79_1562_008:0618a24	贊曰。簡公據無師之智。出家行脚。徧閱尊宿。而後扣	008	贊 曰  簡 公 據 無 師 之 智  出 家 行 脚  徧 閱 尊 宿  而 後 扣 
ZH_X79_1562_008:0618b01	中和室投機之語。盤旋密運。稱可觀矣。公不假能事	008	中 和 室 投 機 之 語  盤 旋 密 運  稱 可 觀 矣  公 不 假 能 事 
ZH_X79_1562_008:0618b02	而起天目。齊幾湮之宗。則老東山之面目儼然。豈非	008	而 起 天 目  齊 幾 湮 之 宗  則 老 東 山 之 面 目 儼 然  豈 非 
ZH_X79_1562_008:0618b03	巨冶無分金之體。而千江有得月之機乎。	008	巨 冶 無 分 金 之 體  而 千 江 有 得 月 之 機 乎  
ZH_X79_1562_008:0618b04	徑山高禪師	008	徑 山 高 禪 師 
ZH_X79_1562_008:0618b05	妙高禪師者。號雲峯。閩之長谿人也。其母夢池上出	008	妙 高 禪 師 者  號 雲 峯  閩 之 長 谿 人 也  其 母 夢 池 上 出 
ZH_X79_1562_008:0618b06	大蓮花。有嬰兒。合爪坐華心。以手捧得之而娩。故小	008	大 蓮 花  有 嬰 兒  合 爪 坐 華 心  以 手 捧 得 之 而 娩  故 小 
ZH_X79_1562_008:0618b07	名夢池。幼明敏好學。諸老宿皆以奇童稱之。愛其吐	008	名 夢 池  幼 明 敏 好 學  諸 老 宿 皆 以 奇 童 稱 之  愛 其 吐 
ZH_X79_1562_008:0618b08	詞。有關聖化。年未及冠。忽記宿因。乃棄業為大僧。一	008	詞  有 關 聖 化  年 未 及 冠  忽 記 宿 因  乃 棄 業 為 大 僧  一 
ZH_X79_1562_008:0618b09	錫吳楚。首參癡絕冲。冲以道德文章。傾動一時。高微	008	錫 吳 楚  首 參 癡 絕 冲  冲 以 道 德 文 章  傾 動 一 時  高 微 
ZH_X79_1562_008:0618b10	露風采。冲大喜曰。此子有冲霄之質。若堅其羽翮。飽	008	露 風 采  冲 大 喜 曰  此 子 有 冲 霄 之 質  若 堅 其 羽 翮  飽 
ZH_X79_1562_008:0618b11	足秋風。實吾宗之望也。因指見無準範。範公不近人	008	足 秋 風  實 吾 宗 之 望 也  因 指 見 無 準 範  範 公 不 近 人 
ZH_X79_1562_008:0618b12	情。及陞堂入室。高對語雍容。範甚器愛。已而復見偃	008	情  及 陞 堂 入 室  高 對 語 雍 容  範 甚 器 愛  已 而 復 見 偃 
ZH_X79_1562_008:0618b13	谿聞禪師。聞住育王。使高司藏鑰。一日聞公顧高曰。	008	谿 聞 禪 師  聞 住 育 王  使 高 司 藏 鑰  一 日 聞 公 顧 高 曰  
ZH_X79_1562_008:0618b14	不道子無見處。老僧只道未在。高對曰。未在底正是	008	不 道 子 無 見 處  老 僧 只 道 未 在  高 對 曰  未 在 底 正 是 
ZH_X79_1562_008:0618b15	妙。高受用處。聞曰。牛過窻櫺頭角。四蹄都過了因。甚	008	妙  高 受 用 處  聞 曰  牛 過 窻 櫺 頭 角  四 蹄 都 過 了 因  甚 
ZH_X79_1562_008:0618b16	尾巴過不得。高連下語。聞但搖首曰。未在。高詞窮。愧	008	尾 巴 過 不 得  高 連 下 語  聞 但 搖 首 曰  未 在  高 詞 窮  愧 
ZH_X79_1562_008:0618b17	汗橫流。仰面視聞。聞震聲曰。過也過也。高忽徹。乃踴	008	汗 橫 流  仰 面 視 聞  聞 震 聲 曰  過 也 過 也  高 忽 徹  乃 踴 
ZH_X79_1562_008:0618b18	躍作禮曰。鯨吞海水盡。露出珊瑚枝。聞公笑曰。子此	008	躍 作 禮 曰  鯨 吞 海 水 盡  露 出 珊 瑚 枝  聞 公 笑 曰  子 此 
ZH_X79_1562_008:0618b19	回可以說禪也。於是從聞遷南屏。適宜興。大蘆虗席。	008	回 可 以 說 禪 也  於 是 從 聞 遷 南 屏  適 宜 興  大 蘆 虗 席  
ZH_X79_1562_008:0618b20	勤舊請命於聞。聞以高主之。及行。聞乃謂高曰。先師	008	勤 舊 請 命 於 聞  聞 以 高 主 之  及 行  聞 乃 謂 高 曰  先 師 
ZH_X79_1562_008:0618b21	淅翁琰和尚甞云。我自離佛照老人之門。一味因時	008	淅 翁 琰 和 尚 甞 云  我 自 離 佛 照 老 人 之 門  一 味 因 時 
ZH_X79_1562_008:0618b22	度。日不敢過為。葢恐辱吾老人也。嗟乎先師德業冠	008	度  日 不 敢 過 為  葢 恐 辱 吾 老 人 也  嗟 乎 先 師 德 業 冠 
ZH_X79_1562_008:0618b23	世。猶其競業若此。汝今此行當體先人苦口。使大慧	008	世  猶 其 競 業 若 此  汝 今 此 行 當 體 先 人 苦 口  使 大 慧 
ZH_X79_1562_008:0618b24	門風不濫。則足矣。餘何圖哉。高既居大蘆。四眾知名。	008	門 風 不 濫  則 足 矣  餘 何 圖 哉  高 既 居 大 蘆  四 眾 知 名  
ZH_X79_1562_008:0618c01	遷居江陰之勸忠寺。又遷霅川之何山。景定間。有詔	008	遷 居 江 陰 之 勸 忠 寺  又 遷 霅 川 之 何 山  景 定 間  有 詔 
ZH_X79_1562_008:0618c02	移高居蔣山。上堂曰。世界未形。乾坤泰定。生佛未具。	008	移 高 居 蔣 山  上 堂 曰  世 界 未 形  乾 坤 泰 定  生 佛 未 具  
ZH_X79_1562_008:0618c03	覿體全真。無端鏡容大士。鷹巢躍出。剺破面門。早是	008	覿 體 全 真  無 端 鏡 容 大 士  鷹 巢 躍 出  剺 破 面 門  早 是 
ZH_X79_1562_008:0618c04	遭人描摹。那更缺齒老。胡不依本分。遙望東震旦。有	008	遭 人 描 摹  那 更 缺 齒 老  胡 不 依 本 分  遙 望 東 震 旦  有 
ZH_X79_1562_008:0618c05	大乘根器。迢迢十萬里。來意在攙行。奪市直得鳳。堂	008	大 乘 根 器  迢 迢 十 萬 里  來 意 在 攙 行  奪 市 直 得 鳳  堂 
ZH_X79_1562_008:0618c06	鼓響阿閣。鐘鳴轉喉觸。諱插脚無門。合國難追重。遭	008	鼓 響 阿 閣  鐘 鳴 轉 喉 觸  諱 插 脚 無 門  合 國 難 追 重  遭 
ZH_X79_1562_008:0618c07	訐露蔣山。迫不得已。跨他船舷。入它界分。新官不理	008	訐 露 蔣 山  迫 不 得 已  跨 他 船 舷  入 它 界 分  新 官 不 理 
ZH_X79_1562_008:0618c08	舊事。畢竟如何戌摟。夜貯千峰。月塞草閒。鋪萬里秋。	008	舊 事  畢 竟 如 何 戌 摟  夜 貯 千 峰  月 塞 草 閒  鋪 萬 里 秋  
ZH_X79_1562_008:0618c09	元兵渡江。或請避其鋒。高曰。盡大地是戈矛。汝擬向	008	元 兵 渡 江  或 請 避 其 鋒  高 曰  盡 大 地 是 戈 矛  汝 擬 向 
ZH_X79_1562_008:0618c10	何處。去避山門否。泰在我一人。汝勿復言。兵至。有迫	008	何 處  去 避 山 門 否  泰 在 我 一 人  汝 勿 復 言  兵 至  有 迫 
ZH_X79_1562_008:0618c11	高索金者。以刃擬高。高延頸曰。要殺便殺。吾頭非汝	008	高 索 金 者  以 刃 擬 高  高 延 頸 曰  要 殺 便 殺  吾 頭 非 汝 
ZH_X79_1562_008:0618c12	礪刃處。即有金乃十方物也。終不敢奉君以求生。執	008	礪 刃 處  即 有 金 乃 十 方 物 也  終 不 敢 奉 君 以 求 生  執 
ZH_X79_1562_008:0618c13	刃者悚然。目之捨而去。丞相伯顏勾戟長鈹環錯而	008	刃 者 悚 然  目 之 捨 而 去  丞 相 伯 顏 勾 戟 長 鈹 環 錯 而 
ZH_X79_1562_008:0618c14	進。高趺坐繩牀。不涉言色。顏公甚致敬焉。乃捨牛百	008	進  高 趺 坐 繩 牀  不 涉 言 色  顏 公 甚 致 敬 焉  乃 捨 牛 百 
ZH_X79_1562_008:0618c15	頭糧五百石。後伯顏問道於靈雲定禪師。乃言蔣山	008	頭 糧 五 百 石  後 伯 顏 問 道 於 靈 雲 定 禪 師  乃 言 蔣 山 
ZH_X79_1562_008:0618c16	高公。有德圓通之雅量。惜當時軍務在握。未及盤桓。	008	高 公  有 德 圓 通 之 雅 量  惜 當 時 軍 務 在 握  未 及 盤 桓  
ZH_X79_1562_008:0618c17	元世祖庚辰歲。高遷徑山。席未溫。寺罹於火。眾有咨	008	元 世 祖 庚 辰 歲  高 遷 徑 山  席 未 溫  寺 罹 於 火  眾 有 咨 
ZH_X79_1562_008:0618c18	嗟。下涕惜其舊。而難其新。高曰。興廢繇人。法無定相。	008	嗟  下 涕 惜 其 舊  而 難 其 新  高 曰  興 廢 繇 人  法 無 定 相  
ZH_X79_1562_008:0618c19	於是整理火場。而安眾曰。五峰峭峙。到者須是其人。	008	於 是 整 理 火 場  而 安 眾 曰  五 峰 峭 峙  到 者 須 是 其 人  
ZH_X79_1562_008:0618c20	一鏡當空無物。不蒙其照祖師基業。依然猶在衲僧	008	一 鏡 當 空 無 物  不 蒙 其 照 祖 師 基 業  依 然 猶 在 衲 僧 
ZH_X79_1562_008:0618c21	活計何。曾遷變著。手不得處。正要提撕。措足無門。時	008	活 計 何  曾 遷 變 著  手 不 得 處  正 要 提 撕  措 足 無 門  時 
ZH_X79_1562_008:0618c22	方可履踐。直待山雲淡泞澗水。潺湲一曲。無私萬邦	008	方 可 履 踐  直 待 山 雲 淡 泞 澗 水  潺 湲 一 曲  無 私 萬 邦 
ZH_X79_1562_008:0618c23	樂業正。恁麼時功歸何所。車書自古同文軌。四海如	008	樂 業 正  恁 麼 時 功 歸 何 所  車 書 自 古 同 文 軌  四 海 如 
ZH_X79_1562_008:0618c24	今共一家。閱九年。徑山復舊。戊子有毀我宗於朝廷	008	今 共 一 家  閱 九 年  徑 山 復 舊  戊 子 有 毀 我 宗 於 朝 廷 
ZH_X79_1562_008:0619a01	者。以為禪說不合聖經。高聞而奮起曰。此宗門大事	008	者  以 為 禪 說 不 合 聖 經  高 聞 而 奮 起 曰  此 宗 門 大 事 
ZH_X79_1562_008:0619a02	也。吾雖老尚強。一行至京。得旨集諸宗徒廷辯。元世	008	也  吾 雖 老 尚 強  一 行 至 京  得 旨 集 諸 宗 徒 廷 辯  元 世 
ZH_X79_1562_008:0619a03	祖問。禪以何為宗。高對曰。淨智妙圓。體本空寂。非見	008	祖 問  禪 以 何 為 宗  高 對 曰  淨 智 妙 圓  體 本 空 寂  非 見 
ZH_X79_1562_008:0619a04	聞覺知思量分別所能到。惟悟得證。宣問再三。高歷	008	聞 覺 知 思 量 分 別 所 能 到  惟 悟 得 證  宣 問 再 三  高 歷 
ZH_X79_1562_008:0619a05	舉西東諸祖。至德山臨濟棒喝因緣大抵。禪是正法	008	舉 西 東 諸 祖  至 德 山 臨 濟 棒 喝 因 緣 大 抵  禪 是 正 法 
ZH_X79_1562_008:0619a06	眼藏。涅槃妙心。趨最上乘。孰有過於禪。詞旨明徹。朝	008	眼 藏  涅 槃 妙 心  趨 最 上 乘  孰 有 過 於 禪  詞 旨 明 徹  朝 
ZH_X79_1562_008:0619a07	廷震動。乃宣高進便殿賜坐。又宣百法論師仙林者。	008	廷 震 動  乃 宣 高 進 便 殿 賜 坐  又 宣 百 法 論 師 仙 林 者  
ZH_X79_1562_008:0619a08	與高持論。仙林曰。昔佛始從鹿埜苑。終至跋提河。於	008	與 高 持 論  仙 林 曰  昔 佛 始 從 鹿 埜 苑  終 至 跋 提 河  於 
ZH_X79_1562_008:0619a09	是二中間不曾說一字。五千餘卷。且道自何而來。高	008	是 二 中 間 不 曾 說 一 字  五 千 餘 卷  且 道 自 何 而 來  高 
ZH_X79_1562_008:0619a10	答曰。一代時教。如標月指。了知所標。畢竟非月。仙林	008	答 曰  一 代 時 教  如 標 月 指  了 知 所 標  畢 竟 非 月  仙 林 
ZH_X79_1562_008:0619a11	曰。如何是禪。高以手打圓相。仙林曰。何得動手動脚。	008	曰  如 何 是 禪  高 以 手 打 圓 相  仙 林 曰  何 得 動 手 動 脚  
ZH_X79_1562_008:0619a12	高曰。上座講得千經萬論。且道者一圈。落在甚麼法	008	高 曰  上 座 講 得 千 經 萬 論  且 道 者 一 圈  落 在 甚 麼 法 
ZH_X79_1562_008:0619a13	門。仙林不能對。乃避座稱謝。高曰。似則也似。是則未	008	門  仙 林 不 能 對  乃 避 座 稱 謝  高 曰  似 則 也 似  是 則 未 
ZH_X79_1562_008:0619a14	是。世祖大悅。左右皆呼萬歲。於是天下禪風大振。徑	008	是  世 祖 大 悅  左 右 皆 呼 萬 歲  於 是 天 下 禪 風 大 振  徑 
ZH_X79_1562_008:0619a15	山復火。高曰。老僧宿負此山耳。又力營建。不三載。以	008	山 復 火  高 曰  老 僧 宿 負 此 山 耳  又 力 營 建  不 三 載  以 
ZH_X79_1562_008:0619a16	次落成。南北禪流大集。或請高說生平行實。高笑曰。	008	次 落 成  南 北 禪 流 大 集  或 請 高 說 生 平 行 實  高 笑 曰  
ZH_X79_1562_008:0619a17	衲被蒙頭萬事休。此時山僧都不會。竟入滅。時世祖	008	衲 被 蒙 頭 萬 事 休  此 時 山 僧 都 不 會  竟 入 滅  時 世 祖 
ZH_X79_1562_008:0619a18	十四年癸巳也。閱世七十五。坐五十九夏。塔於寺西。	008	十 四 年 癸 巳 也  閱 世 七 十 五  坐 五 十 九 夏  塔 於 寺 西  
ZH_X79_1562_008:0619a19	贊曰。妙高禪師出居雙徑。席未煖而寺遭燬。能以堅	008	贊 曰  妙 高 禪 師 出 居 雙 徑  席 未 煖 而 寺 遭 燬  能 以 堅 
ZH_X79_1562_008:0619a20	忍力。而復新五峰樓閣。其事蹟灼類無準。年垂七十。	008	忍 力  而 復 新 五 峰 樓 閣  其 事 蹟 灼 類 無 準  年 垂 七 十  
ZH_X79_1562_008:0619a21	尚抵京廷辯。又類淨因成之。逢善華嚴忠國師之騐	008	尚 抵 京 廷 辯  又 類 淨 因 成 之  逢 善 華 嚴 忠 國 師 之 騐 
ZH_X79_1562_008:0619a22	大耳三藏。嗟乎豈非蛟龍鬬則水勢洪。金石擊而火	008	大 耳 三 藏  嗟 乎 豈 非 蛟 龍 鬬 則 水 勢 洪  金 石 擊 而 火 
ZH_X79_1562_008:0619a23	光烈。所謂小出大遇。千秋一合者耶。	008	光 烈  所 謂 小 出 大 遇  千 秋 一 合 者 耶  
ZH_X79_1562_008:0619a24	靈雲鐵牛定禪師	008	靈 雲 鐵 牛 定 禪 師 
ZH_X79_1562_008:0619b01	禪師吉安。王氏子也。名持定。久依雪巖。因陳頌。得號	008	禪 師 吉 安  王 氏 子 也  名 持 定  久 依 雪 巖  因 陳 頌  得 號 
ZH_X79_1562_008:0619b02	鐵牛。其頌曰。鐵牛無力嬾耕田。帶索和犁就雪眠。大	008	鐵 牛  其 頌 曰  鐵 牛 無 力 嬾 耕 田  帶 索 和 犁 就 雪 眠  大 
ZH_X79_1562_008:0619b03	地白銀都葢覆。德山無處下金鞭。欽公曰。好箇鐵牛	008	地 白 銀 都 葢 覆  德 山 無 處 下 金 鞭  欽 公 曰  好 箇 鐵 牛 
ZH_X79_1562_008:0619b04	兒。故人以是稱之。定初得度於肯菴勤禪師處。常讀	008	兒  故 人 以 是 稱 之  定 初 得 度 於 肯 菴 勤 禪 師 處  常 讀 
ZH_X79_1562_008:0619b05	雜華經。以為積功累行修行曠劫始得成佛。復自忖	008	雜 華 經  以 為 積 功 累 行 修 行 曠 劫 始 得 成 佛  復 自 忖 
ZH_X79_1562_008:0619b06	曰。審如是眾生。無有成佛之期耶。乍聞教外別傳之	008	曰  審 如 是 眾 生  無 有 成 佛 之 期 耶  乍 聞 教 外 別 傳 之 
ZH_X79_1562_008:0619b07	旨。身心踴躍。疾走參雪巖欽公。乞居槽廠。喜作淨頭。	008	旨  身 心 踴 躍  疾 走 參 雪 巖 欽 公  乞 居 槽 廠  喜 作 淨 頭  
ZH_X79_1562_008:0619b08	欽憐之曰。禪者無太勞乎。定對曰。欲求無上妙道。豈	008	欽 憐 之 曰  禪 者 無 太 勞 乎  定 對 曰  欲 求 無 上 妙 道  豈 
ZH_X79_1562_008:0619b09	敢言勞。欽示以偈曰。昭昭靈靈是甚麼。眨得眼來已	008	敢 言 勞  欽 示 以 偈 曰  昭 昭 靈 靈 是 甚 麼  眨 得 眼 來 已 
ZH_X79_1562_008:0619b10	蹉過。廁邊籌子放光明。直下原來只是我。定不領旨。	008	蹉 過  廁 邊 籌 子 放 光 明  直 下 原 來 只 是 我  定 不 領 旨  
ZH_X79_1562_008:0619b11	一日欽示眾曰。兄弟做工夫。若也七日夜。一念無間。	008	一 日 欽 示 眾 曰  兄 弟 做 工 夫  若 也 七 日 夜  一 念 無 間  
ZH_X79_1562_008:0619b12	目不交睫。無箇入處。斫取老僧頭去。定益愧勵。曉夜	008	目 不 交 睫  無 箇 入 處  斫 取 老 僧 頭 去  定 益 愧 勵  曉 夜 
ZH_X79_1562_008:0619b13	參究。忽染疴。自取觸器。就坐屏處。單持正念。目睫不	008	參 究  忽 染 疴  自 取 觸 器  就 坐 屏 處  單 持 正 念  目 睫 不 
ZH_X79_1562_008:0619b14	交者七日。至中夜。頓覺山河大地。覿露真常。良久如	008	交 者 七 日  至 中 夜  頓 覺 山 河 大 地  覿 露 真 常  良 久 如 
ZH_X79_1562_008:0619b15	聞擊木聲。遍體汗流。其病亦瘳。舉似欽公。欽復憐之	008	聞 擊 木 聲  遍 體 汗 流  其 病 亦 瘳  舉 似 欽 公  欽 復 憐 之 
ZH_X79_1562_008:0619b16	曰。百尺竿頭進步為奇。定更加精進。經六載。欽公垂	008	曰  百 尺 竿 頭 進 步 為 奇  定 更 加 精 進  經 六 載  欽 公 垂 
ZH_X79_1562_008:0619b17	問。亡僧死了燒了。向甚處去。無酧對者。欽代曰。山河	008	問  亡 僧 死 了 燒 了  向 甚 處 去  無 酧 對 者  欽 代 曰  山 河 
ZH_X79_1562_008:0619b18	及大地。全露法王身。定乃洞徹。言下厲聲曰。和尚舉	008	及 大 地  全 露 法 王 身  定 乃 洞 徹  言 下 厲 聲 曰  和 尚 舉 
ZH_X79_1562_008:0619b19	揚般。若驚得法堂前石獅子。笑舞不休。欽曰。試哮吼	008	揚 般  若 驚 得 法 堂 前 石 獅 子  笑 舞 不 休  欽 曰  試 哮 吼 
ZH_X79_1562_008:0619b20	看。定曰。劫外春回萬物枯。山河大地一塵無。法身超	008	看  定 曰  劫 外 春 回 萬 物 枯  山 河 大 地 一 塵 無  法 身 超 
ZH_X79_1562_008:0619b21	出山河舉。笑倒西天碧眼胡。欽敲香几曰。山河大地	008	出 山 河 舉  笑 倒 西 天 碧 眼 胡  欽 敲 香 几 曰  山 河 大 地 
ZH_X79_1562_008:0619b22	一塵無。者箇是甚麼。定作掀禪牀勢。欽公笑曰。一彩	008	一 塵 無  者 箇 是 甚 麼  定 作 掀 禪 牀 勢  欽 公 笑 曰  一 彩 
ZH_X79_1562_008:0619b23	兩賽。乃辭欽去。流覧名勝山水。有以巨剎相挽。定概	008	兩 賽  乃 辭 欽 去  流 覧 名 勝 山 水  有 以 巨 剎 相 挽  定 概 
ZH_X79_1562_008:0619b24	不欲居。乃曰。人勞於前。我逸於後。其可乎。至衡州酃	008	不 欲 居  乃 曰  人 勞 於 前  我 逸 於 後  其 可 乎  至 衡 州 酃 
ZH_X79_1562_008:0619c01	縣。過桃源山。眷其幽邃。刀廬於桃源。桃源深處人跡	008	縣  過 桃 源 山  眷 其 幽 邃  刀 廬 於 桃 源  桃 源 深 處 人 跡 
ZH_X79_1562_008:0619c02	罕。到烟霧晦冥。而山君水王出沒無時。定以迷悟因	008	罕  到 烟 霧 晦 冥  而 山 君 水 王 出 沒 無 時  定 以 迷 悟 因 
ZH_X79_1562_008:0619c03	緣示之。授其五戒。於是神靈呵護。未久叢席大成。號	008	緣 示 之  授 其 五 戒  於 是 神 靈 呵 護  未 久 叢 席 大 成  號 
ZH_X79_1562_008:0619c04	曰靈雲寺。定為人好培養衲子。四事周備。間與談論。	008	曰 靈 雲 寺  定 為 人 好 培 養 衲 子  四 事 周 備  間 與 談 論  
ZH_X79_1562_008:0619c05	靡所不至。然自受用處數十載。一折脚木榻而已。遇	008	靡 所 不 至  然 自 受 用 處 數 十 載  一 折 脚 木 榻 而 已  遇 
ZH_X79_1562_008:0619c06	人無貴賤。危坐燒香。清茶對話竟。日夕無倦色。常有	008	人 無 貴 賤  危 坐 燒 香  清 茶 對 話 竟  日 夕 無 倦 色  常 有 
ZH_X79_1562_008:0619c07	士夫過訪。顰歎不堪而去。伯顏公入山問道。聯牀旬	008	士 夫 過 訪  顰 歎 不 堪 而 去  伯 顏 公 入 山 問 道  聯 牀 旬 
ZH_X79_1562_008:0619c08	日。臨行定倚杖門。送曰。公今生失脚。墮於尊貴。一念	008	日  臨 行 定 倚 杖 門  送 曰  公 今 生 失 脚  墮 於 尊 貴  一 念 
ZH_X79_1562_008:0619c09	不來。即來生也。再若失脚。山僧無奈公何矣。會公除	008	不 來  即 來 生 也  再 若 失 脚  山 僧 無 奈 公 何 矣  會 公 除 
ZH_X79_1562_008:0619c10	政府欲疏。朝廷賜定衣號。定曉以偈曰。大地山河一	008	政 府 欲 疏  朝 廷 賜 定 衣 號  定 曉 以 偈 曰  大 地 山 河 一 
ZH_X79_1562_008:0619c11	鐵牛。多年忘把鼻繩收。堪嗟槐國人如市。旦暮笙歌	008	鐵 牛  多 年 忘 把 鼻 繩 收  堪 嗟 槐 國 人 如 市  旦 暮 笙 歌 
ZH_X79_1562_008:0619c12	閙畵樓。顏公發柬以示僚屬。其挂冠歸田者數人。而	008	閙 畵 樓  顏 公 發 柬 以 示 僚 屬  其 挂 冠 歸 田 者 數 人  而 
ZH_X79_1562_008:0619c13	在朝辦道者甚眾。大德壬寅冬。手書長語示眾。其略	008	在 朝 辦 道 者 甚 眾  大 德 壬 寅 冬  手 書 長 語 示 眾  其 略 
ZH_X79_1562_008:0619c14	曰。塵世非久。日銷月磨。桃源一脉。三十年後。流出一	008	曰  塵 世 非 久  日 銷 月 磨  桃 源 一 脉  三 十 年 後  流 出 一 
ZH_X79_1562_008:0619c15	枝。無孔笛虗空吹。起太平歌。癸卯春。泊然坐化。閱世	008	枝  無 孔 笛 虗 空 吹  起 太 平 歌  癸 卯 春  泊 然 坐 化  閱 世 
ZH_X79_1562_008:0619c16	六十有四。坐三十三夏。函全身於陶器。瘞於寺北沙	008	六 十 有 四  坐 三 十 三 夏  函 全 身 於 陶 器  瘞 於 寺 北 沙 
ZH_X79_1562_008:0619c17	潭。三年後啟視之。爪髮俱長。顏色如生。	008	潭  三 年 後 啟 視 之  爪 髮 俱 長  顏 色 如 生  
ZH_X79_1562_008:0619c18	贊曰。余讀中峰廣錄。至題定公贊。有茶陵千仞靈雲	008	贊 曰  余 讀 中 峰 廣 錄  至 題 定 公 贊  有 茶 陵 千 仞 靈 雲 
ZH_X79_1562_008:0619c19	寺聲播元朝數百州之句。默想公之為人。必大有可	008	寺 聲 播 元 朝 數 百 州 之 句  默 想 公 之 為 人  必 大 有 可 
ZH_X79_1562_008:0619c20	觀。中峯故歸重之如此。及簡燈錄。見公投機頌。如多	008	觀  中 峯 故 歸 重 之 如 此  及 簡 燈 錄  見 公 投 機 頌  如 多 
ZH_X79_1562_008:0619c21	寶佛塔湧起虗空。人人得而瞻仰。益知公悟處的當	008	寶 佛 塔 湧 起 虗 空  人 人 得 而 瞻 仰  益 知 公 悟 處 的 當 
ZH_X79_1562_008:0619c22	與高峰齊名宜矣。	008	與 高 峰 齊 名 宜 矣  
ZH_X79_1562_008:0619c23	悅堂誾禪師	008	悅 堂 誾 禪 師 
ZH_X79_1562_008:0619c24	禪師祖誾者。南康人也。號悅堂。宋端平改元。生於周	008	禪 師 祖 誾 者  南 康 人 也  號 悅 堂  宋 端 平 改 元  生 於 周 
ZH_X79_1562_008:0620a01	氏。連眉秀目。神氣奪人。年十二聞鐘聲。嗒然自失。即	008	氏  連 眉 秀 目  神 氣 奪 人  年 十 二 聞 鐘 聲  嗒 然 自 失  即 
ZH_X79_1562_008:0620a02	厭家居。乃辭親。求出世法。轍受業於嘉瑞沙門。日閱	008	厭 家 居  乃 辭 親  求 出 世 法  轍 受 業 於 嘉 瑞 沙 門  日 閱 
ZH_X79_1562_008:0620a03	大乘經論。夜則禪坐。或枯立終宵。栖賢法師。誘誾入	008	大 乘 經 論  夜 則 禪 坐  或 枯 立 終 宵  栖 賢 法 師  誘 誾 入 
ZH_X79_1562_008:0620a04	講筵。誾曰。講經能了生死否。曰。代揚佛化。廣利羣生。	008	講 筵  誾 曰  講 經 能 了 生 死 否  曰  代 揚 佛 化  廣 利 羣 生  
ZH_X79_1562_008:0620a05	況自了乎。誾曰。誰是羣生者。法師駭歎曰。沙彌再來	008	況 自 了 乎  誾 曰  誰 是 羣 生 者  法 師 駭 歎 曰  沙 彌 再 來 
ZH_X79_1562_008:0620a06	人也。誾於是倍加精進。因閱華嚴入法界品。有所省	008	人 也  誾 於 是 倍 加 精 進  因 閱 華 嚴 入 法 界 品  有 所 省 
ZH_X79_1562_008:0620a07	發。乃受具足戒。東遊蔣山。見別山智語在智傳中。智	008	發  乃 受具足戒  東 遊 蔣 山  見 別 山 智 語 在 智 傳 中  智 
ZH_X79_1562_008:0620a08	甞稱曰。誾江西氣品。它日有過人處。雖然也是六月	008	甞 稱 曰  誾 江 西 氣 品  它 日 有 過 人 處  雖 然 也 是 六 月 
ZH_X79_1562_008:0620a09	梅花。且指見斷橋。斷橋歿。別參介石朋禪師。朋曰。道	008	梅 花  且 指 見 斷 橋  斷 橋 歿  別 參 介 石 朋 禪 師  朋 曰  道 
ZH_X79_1562_008:0620a10	者何來。對曰。長橋分埜岸。一棹舉湖心。曰。空山雲面	008	者 何 來  對 曰  長 橋 分 埜 岸  一 棹 舉 湖 心  曰  空 山 雲 面 
ZH_X79_1562_008:0620a11	合何處覓形踪。對曰。一聲金磬動。獨露萬機前。曰。先	008	合 何 處 覓 形 踪  對 曰  一 聲 金 磬 動  獨 露 萬 機 前  曰  先 
ZH_X79_1562_008:0620a12	賢無字語。不妨速道看。誾擬對。朋便打。自此服勤於	008	賢 無 字 語  不 妨 速 道 看  誾 擬 對  朋 便 打  自 此 服 勤 於 
ZH_X79_1562_008:0620a13	朋。見朋不敢仰視。一日朋忽召誾闍黎。誾趨諾。朋曰。	008	朋  見 朋 不 敢 仰 視  一 日 朋 忽 召 誾 闍 黎  誾 趨 諾  朋 曰  
ZH_X79_1562_008:0620a14	趙州庭栢話。作麼生會。擬進語。朋擊曰。何不道黃鶴	008	趙 州 庭 栢 話  作 麼 生 會  擬 進 語  朋 擊 曰  何 不 道 黃 鶴 
ZH_X79_1562_008:0620a15	樓前鸚鵡洲。誾深契妙旨。乃西還隱廬山。會東巖日	008	樓 前 鸚 鵡 洲  誾 深 契 妙 旨  乃 西 還 隱 廬 山  會 東 巖 日 
ZH_X79_1562_008:0620a16	住圓通。諸山以晚輩藐日話不行。誾故移杖就訪。值	008	住 圓 通  諸 山 以 晚 輩 藐 日 話 不 行  誾 故 移 杖 就 訪  值 
ZH_X79_1562_008:0620a17	上堂。誾出大展。然後進問曰。如何是佛。日曰。仁者問	008	上 堂  誾 出 大 展  然 後 進 問 曰  如 何 是 佛  日 曰  仁 者 問 
ZH_X79_1562_008:0620a18	佛那。曰。實是某甲疑處。日呵呵大笑。誾喝。日便打。日	008	佛 那  曰  實 是 某 甲 疑 處  日 呵 呵 大 笑  誾 喝  日 便 打  日 
ZH_X79_1562_008:0620a19	尋知。誾乃設特位尊之。誾謙就半座。凡遇大參入室。	008	尋 知  誾 乃 設 特 位 尊 之  誾 謙 就 半 座  凡 遇 大 參 入 室  
ZH_X79_1562_008:0620a20	必展拜益重其禮。或竊笑其迂。日怒責曰。無我之風。	008	必 展 拜 益 重 其 禮  或 竊 笑 其 迂  日 怒 責 曰  無 我 之 風  
ZH_X79_1562_008:0620a21	杳不聞矣。非果地至人。難以至此。汝輩敢忽之耶。是	008	杳 不 聞 矣  非 果 地 至 人  難 以 至 此  汝 輩 敢 忽 之 耶  是 
ZH_X79_1562_008:0620a22	以圓通法席之興。多誾力也。九江錢刺史以西林聘	008	以 圓 通 法 席 之 興  多 誾 力 也  九 江 錢 刺 史 以 西 林 聘 
ZH_X79_1562_008:0620a23	誾。說法廬山。宿衲多起。就爐韛。甞勘僧曰。微塵諸佛	008	誾  說 法 廬 山  宿 衲 多 起  就 爐 韛  甞 勘 僧 曰  微 塵 諸 佛 
ZH_X79_1562_008:0620a24	在汝舌上。三藏聖教在汝脚底。何不瞥地去。僧罔措。	008	在 汝 舌 上  三 藏 聖 教 在 汝 脚 底  何 不 瞥 地 去  僧 罔 措  
ZH_X79_1562_008:0620b01	誾便喝。又勘一僧曰。釋迦彌勒是它奴。它是阿誰。擬	008	誾 便 喝  又 勘 一 僧 曰  釋 迦 彌 勒 是 它 奴  它 是 阿 誰  擬 
ZH_X79_1562_008:0620b02	對便打。又問。新到何處來。對曰。閩中。曰。彼中佛法如	008	對 便 打  又 問  新 到 何 處 來  對 曰  閩 中  曰  彼 中 佛 法 如 
ZH_X79_1562_008:0620b03	何住持。對曰。饑餐困眠。曰錯。僧曰。未審此間如何住	008	何 住 持  對 曰  饑 餐 困 眠  曰 錯  僧 曰  未 審 此 間 如 何 住 
ZH_X79_1562_008:0620b04	持。誾拂袖歸寢室。至於移開先。遷東林。眾滿五百人。	008	持  誾 拂 袖 歸 寢 室  至 於 移 開 先  遷 東 林  眾 滿 五 百 人  
ZH_X79_1562_008:0620b05	宗廓人室。誾曰。溪聲盡是廣長舌。且道說的是何法。	008	宗 廓 人 室  誾 曰  溪 聲 盡 是 廣 長 舌  且 道 說 的 是 何 法  
ZH_X79_1562_008:0620b06	廓大悟。誾乃以布衲授之。有僧進曰。明眼英靈滿師	008	廓 大 悟  誾 乃 以 布 衲 授 之  有 僧 進 曰  明 眼 英 靈 滿 師 
ZH_X79_1562_008:0620b07	座下。未見肯可。今以大法頓授初參。可乎否耶。誾展	008	座 下  未 見 肯 可  今 以 大 法 頓 授 初 參  可 乎 否 耶  誾 展 
ZH_X79_1562_008:0620b08	掌曰。會麼。僧默然。誾曰。將謂山僧多少奇特。元貞初。	008	掌 曰  會 麼  僧 默 然  誾 曰  將 謂 山 僧 多 少 奇 特  元 貞 初  
ZH_X79_1562_008:0620b09	賜通慧禪師號。併紫法衣。大德間。補靈隱。年七十五。	008	賜 通 慧 禪 師 號  併 紫 法 衣  大 德 間  補 靈 隱  年 七 十 五  
ZH_X79_1562_008:0620b10	說偈而歿。其偈曰。緣會而來。緣散而去。撞倒須彌。虗	008	說 偈 而 歿  其 偈 曰  緣 會 而 來  緣 散 而 去  撞 倒 須 彌  虗 
ZH_X79_1562_008:0620b11	空獨露。宗廓繼席東林。聞訃亦說偈歿。廓號無外。首	008	空 獨 露  宗 廓 繼 席 東 林  聞 訃 亦 說 偈 歿  廓 號 無 外  首 
ZH_X79_1562_008:0620b12	住雲居。以自強著節志士仰之。	008	住 雲 居  以 自 強 著 節 志 士 仰 之  
ZH_X79_1562_008:0620b13	贊曰。余簡介石朋公之語。不多得矣。獨見其因。行掉	008	贊 曰  余 簡 介 石 朋 公 之 語  不 多 得 矣  獨 見 其 因  行 掉 
ZH_X79_1562_008:0620b14	臂間。遂使悅堂廉纖脫盡。信哉魚腸匕首。立可斃人。	008	臂 間  遂 使 悅 堂 廉 纖 脫 盡  信 哉 魚 腸 匕 首  立 可 斃 人  
ZH_X79_1562_008:0620b15	宗廓之嗣悅堂也。顛末一致。可謂肖子區區。蜾負。而	008	宗 廓 之 嗣 悅 堂 也  顛 末 一 致  可 謂 肖 子 區 區  蜾 負  而 
ZH_X79_1562_008:0620b16	祝似我者。何足道哉。	008	祝 似 我 者  何 足 道 哉  
ZH_X79_1562_008:0620b17	匡廬一山萬禪師	008	匡 廬 一 山 萬 禪 師 
ZH_X79_1562_008:0620b18	禪師了萬者。號一山。臨川人也。其先金氏。為江右顯	008	禪 師 了 萬 者  號 一 山  臨 川 人 也  其 先 金 氏  為 江 右 顯 
ZH_X79_1562_008:0620b19	族。萬生貌瘠。而秀氣格精厲。八歲指揮羣小。肅若朝	008	族  萬 生 貌 瘠  而 秀 氣 格 精 厲  八 歲 指 揮 羣 小  肅 若 朝 
ZH_X79_1562_008:0620b20	堂。又八歲好學。以淹愽著聲。每嘆孟軻氏未達性理。	008	堂  又 八 歲 好 學  以 淹 愽 著 聲  每 嘆 孟 軻 氏 未 達 性 理  
ZH_X79_1562_008:0620b21	同輩驚其狂。萬曰。聖賢亦猶人也。何無是非眼目乎。	008	同 輩 驚 其 狂  萬 曰  聖 賢 亦 猶 人 也  何 無 是 非 眼 目 乎  
ZH_X79_1562_008:0620b22	乃毅然求佛為師竟。於金谿常樂院棄髮。是夕芝產	008	乃 毅 然 求 佛 為 師 竟  於 金 谿 常 樂 院 棄 髮  是 夕 芝 產 
ZH_X79_1562_008:0620b23	戶樞。院主卜之。得乾之九五。占者曰。剛徤中正聖徵	008	戶 樞  院 主 卜 之  得 乾 之 九 五  占 者 曰  剛 徤 中 正 聖 徵 
ZH_X79_1562_008:0620b24	也。當為法王。萬遂遊方。徧見名宿。得旨于東叟頴。住	008	也  當 為 法 王  萬 遂 遊 方  徧 見 名 宿  得 旨 于 東 叟 頴  住 
ZH_X79_1562_008:0620c01	後甞謂及門者曰。我當時初參偃。谿聞尊宿。聞以為	008	後 甞 謂 及 門 者 曰  我 當 時 初 參 偃  谿 聞 尊 宿  聞 以 為 
ZH_X79_1562_008:0620c02	我齒牙超邁。每同商略古今間。謂我曰。子姿質銛利。	008	我 齒 牙 超 邁  每 同 商 略 古 今 間  謂 我 曰  子 姿 質 銛 利  
ZH_X79_1562_008:0620c03	山僧實不及子。但有一著。若識得。山僧在子脚底。我	008	山 僧 實 不 及 子  但 有 一 著  若 識 得  山 僧 在 子 脚 底  我 
ZH_X79_1562_008:0620c04	雖不測棄去。未甞不珍味其語。又見靈隱荊叟珏禪	008	雖 不 測 棄 去  未 甞 不 珍 味 其 語  又 見 靈 隱 荊 叟 珏 禪 
ZH_X79_1562_008:0620c05	師。亦蒙隆遇。珏曰。近日法社凄凉。尠合中道。太過者	008	師  亦 蒙 隆 遇  珏 曰  近 日 法 社 凄 凉  尠 合 中 道  太 過 者 
ZH_X79_1562_008:0620c06	生易。不及者生疲。疲病庶幾可振。易病難醫。何也。佛	008	生 易  不 及 者 生 疲  疲 病 庶 幾 可 振  易 病 難 醫  何 也  佛 
ZH_X79_1562_008:0620c07	祖境界非世聰之可測度。彼時雖銘。其說不能當下	008	祖 境 界 非 世 聰 之 可 測 度  彼 時 雖 銘  其 說 不 能 當 下 
ZH_X79_1562_008:0620c08	慶快。如是展轉。所歷非一。大抵遮前護後。遂乃撥妄	008	慶 快  如 是 展 轉  所 歷 非 一  大 抵 遮 前 護 後  遂 乃 撥 妄 
ZH_X79_1562_008:0620c09	求真。及到南屏。惟吾師東叟頴和尚。能捋下鐵面。當	008	求 真  及 到 南 屏  惟 吾 師 東 叟 頴 和 尚  能 捋 下 鐵 面  當 
ZH_X79_1562_008:0620c10	眾以如意指我曰。萬書記文彩燦爛。應酧時機。則不	008	眾 以 如 意 指 我 曰  萬 書 記 文 彩 燦 爛  應 酧 時 機  則 不 
ZH_X79_1562_008:0620c11	無管取涅槃堂裡一字也用。不著彼時。我心識俱喪。	008	無 管 取 涅 槃 堂 裡 一 字 也 用  不 著 彼 時  我 心 識 俱 喪  
ZH_X79_1562_008:0620c12	乃強曰。何也。吾師曰。別人根鈍。不得利子。則根利不	008	乃 強 曰  何 也  吾 師 曰  別 人 根 鈍  不 得 利 子  則 根 利 不 
ZH_X79_1562_008:0620c13	能鈍。我對曰。豈無方便。師曰。又恁麼去也。自此啟口	008	能 鈍  我 對 曰  豈 無 方 便  師 曰  又 恁 麼 去 也  自 此 啟 口 
ZH_X79_1562_008:0620c14	說不出。舉筆寫不出。一日偶經神祠。見紙錢灰旋風	008	說 不 出  舉 筆 寫 不 出  一 日 偶 經 神 祠  見 紙 錢 灰 旋 風 
ZH_X79_1562_008:0620c15	飛起。盡亡所執。吾師遂以妙峰師翁禪板如意。交付	008	飛 起  盡 亡 所 執  吾 師 遂 以 妙 峰 師 翁 禪 板 如 意  交 付 
ZH_X79_1562_008:0620c16	於我。我今日舉著大似。一回喫水。一回咽矣。妙峰名	008	於 我  我 今 日 舉 著 大 似  一 回 喫 水  一 回 咽 矣  妙 峰 名 
ZH_X79_1562_008:0620c17	之善玅喜之嗣也。萬為人鯁直。少含蓄好。樊勵後學。	008	之 善 玅 喜 之 嗣 也  萬 為 人 鯁 直  少 含 蓄 好  樊 勵 後 學  
ZH_X79_1562_008:0620c18	見有小善可錄。必展轉發明。人亦不敢偽。或有過。則	008	見 有 小 善 可 錄  必 展 轉 發 明  人 亦 不 敢 偽  或 有 過  則 
ZH_X79_1562_008:0620c19	曰。人非聖賢。孰能免焉。改之為貴人。亦不敢飾。至若	008	曰  人 非 聖 賢  孰 能 免 焉  改 之 為 貴 人  亦 不 敢 飾  至 若 
ZH_X79_1562_008:0620c20	事關法化。知見差訛。則切直千餘言猶不已。當時以	008	事 關 法 化  知 見 差 訛  則 切 直 千 餘 言 猶 不 已  當 時 以 
ZH_X79_1562_008:0620c21	此憚而懷之。初住天台之寒巖寺。三年移仙居之紫	008	此 憚 而 懷 之  初 住 天 台 之 寒 巖 寺  三 年 移 仙 居 之 紫 
ZH_X79_1562_008:0620c22	籜山。大闡法化。有僧問曰。紫籜山庭如錦繡。是誰按	008	籜 山  大 闡 法 化  有 僧 問 曰  紫 籜 山 庭 如 錦 繡  是 誰 按 
ZH_X79_1562_008:0620c23	拍畵圖中。萬曰。深沙休努眼。僧顧左右曰。道甚麼。曰。	008	拍 畵 圖 中  萬 曰  深 沙 休 努 眼  僧 顧 左 右 曰  道 甚 麼  曰  
ZH_X79_1562_008:0620c24	碧水浪吞鈎。僧曰。將謂歌謠風日煖。元來鼓角陣雲	008	碧 水 浪 吞 鈎  僧 曰  將 謂 歌 謠 風 日 煖  元 來 鼓 角 陣 雲 
ZH_X79_1562_008:0621a01	深。曰。八千子弟歸何處。消瘦秋空一笛霜。僧曰。恁麼	008	深  曰  八 千 子 弟 歸 何 處  消 瘦 秋 空 一 笛 霜  僧 曰  恁 麼 
ZH_X79_1562_008:0621a02	則山河無意屬英雄也。曰。摘楊花。僧次日復進曰。昨	008	則 山 河 無 意 屬 英 雄 也  曰  摘 楊 花  僧 次 日 復 進 曰  昨 
ZH_X79_1562_008:0621a03	日公案未圓。乞師再垂方便。萬曰。分付直歲不得。普	008	日 公 案 未 圓  乞 師 再 垂 方 便  萬 曰  分 付 直 歲 不 得  普 
ZH_X79_1562_008:0621a04	請曰。古老頭巾真難共語。萬擲下拄杖。僧出大呌曰。	008	請 曰  古 老 頭 巾 真 難 共 語  萬 擲 下 拄 杖  僧 出 大 呌 曰  
ZH_X79_1562_008:0621a05	紫籜老漢今日方始瞥地。萬便休。十載遷疎山。疎山	008	紫 籜 老 漢 今 日 方 始 瞥 地  萬 便 休  十 載 遷 疎 山  疎 山 
ZH_X79_1562_008:0621a06	舊例。住持須通刺當道。萬輙不可曰。孔席不煖。墨突	008	舊 例  住 持 須 通 刺 當 道  萬 輙 不 可 曰  孔 席 不 煖  墨 突 
ZH_X79_1562_008:0621a07	不黔。誠各行其志也。況我圓頂之夫。何天不可翱翔。	008	不 黔  誠 各 行 其 志 也  況 我 圓 頂 之 夫  何 天 不 可 翱 翔  
ZH_X79_1562_008:0621a08	乃為三間古院。委曲權門。是則法化未弘。僧風先掃	008	乃 為 三 間 古 院  委 曲 權 門  是 則 法 化 未 弘  僧 風 先 掃 
ZH_X79_1562_008:0621a09	地矣。當道議不合。萬留偈法堂。飄然而去。偈曰。疊疊	008	地 矣  當 道 議 不 合  萬 留 偈 法 堂  飄 然 而 去  偈 曰  疊 疊 
ZH_X79_1562_008:0621a10	韶華一杖藜。白雲到處有山棲。等閒愛種蟠桃核。不	008	韶 華 一 杖 藜  白 雲 到 處 有 山 棲  等 閒 愛 種 蟠 桃 核  不 
ZH_X79_1562_008:0621a11	把春紅賺馬蹄。江淮總統聞萬高標。會諸山於靈隱。	008	把 春 紅 賺 馬 蹄  江 淮 總 統 聞 萬 高 標  會 諸 山 於 靈 隱  
ZH_X79_1562_008:0621a12	直指堂議。以開先迎萬。或度其厭叢林不肯來。有耆	008	直 指 堂 議  以 開 先 迎 萬  或 度 其 厭 叢 林 不 肯 來  有 耆 
ZH_X79_1562_008:0621a13	宿曰。萬公必來也。彼雖起居蕭灑。然瞿瞿以法門綱	008	宿 曰  萬 公 必 來 也  彼 雖 起 居 蕭 灑  然 瞿 瞿 以 法 門 綱 
ZH_X79_1562_008:0621a14	目為任。若致之以誠。即十字街頭肩栲栳養閒漢。彼	008	目 為 任  若 致 之 以 誠  即 十 字 街 頭 肩 栲 栳 養 閒 漢  彼 
ZH_X79_1562_008:0621a15	亦欣樂。況開先為山林之勝。且便於衲子。公豈木強	008	亦 欣 樂  況 開 先 為 山 林 之 勝  且 便 於 衲 子  公 豈 木 強 
ZH_X79_1562_008:0621a16	人乎。公必來也。萬果擕數禪衲。惠然而來。有偈曰。剎	008	人 乎  公 必 來 也  萬 果 擕 數 禪 衲  惠 然 而 來  有 偈 曰  剎 
ZH_X79_1562_008:0621a17	竿扶起本無心。教外金襴影自深。肯著三三前後力。	008	竿 扶 起 本 無 心  教 外 金 襴 影 自 深  肯 著 三 三 前 後 力  
ZH_X79_1562_008:0621a18	波濤陸地起龍吟。於是開先鼎新。英俊大聚。扣問之	008	波 濤 陸 地 起 龍 吟  於 是 開 先 鼎 新  英 俊 大 聚  扣 問 之 
ZH_X79_1562_008:0621a19	外。從未隻字。干及豪貴。其時道俗蒙萬示語。如獲珙	008	外  從 未 隻 字  干 及 豪 貴  其 時 道 俗 蒙 萬 示 語  如 獲 珙 
ZH_X79_1562_008:0621a20	璧。笑隱來參。萬審其機緣。指往百丈。為晦機嗣。無我	008	璧  笑 隱 來 參  萬 審 其 機 緣  指 往 百 丈  為 晦 機 嗣  無 我 
ZH_X79_1562_008:0621a21	之風。海內仰之。又十載住東甌江心寺。少不適意。又	008	之 風  海 內 仰 之  又 十 載 住 東 甌 江 心 寺  少 不 適 意  又 
ZH_X79_1562_008:0621a22	棄去。寺眾數百泣挽隨。至馮公嶺不從。萬甞曰。古人	008	棄 去  寺 眾 數 百 泣 挽 隨  至 馮 公 嶺 不 從  萬 甞 曰  古 人 
ZH_X79_1562_008:0621a23	因學道。以立叢林。事事隨緣。法法周備。為住持者。觀	008	因 學 道  以 立 叢 林  事 事 隨 緣  法 法 周 備  為 住 持 者  觀 
ZH_X79_1562_008:0621a24	會中或有一箇半箇。實心務本。則當不顧安危。竭力	008	會 中 或 有 一 箇 半 箇  實 心 務 本  則 當 不 顧 安 危  竭 力 
ZH_X79_1562_008:0621b01	支撑。雖社廟神壇。亦可居而不愧。今人計叢林以學	008	支 撑  雖 社 廟 神 壇  亦 可 居 而 不 愧  今 人 計 叢 林 以 學 
ZH_X79_1562_008:0621b02	道。或三百五百。不顧日逐。何所用心。但云。頭頭合轍。	008	道  或 三 百 五 百  不 顧 日 逐  何 所 用 心  但 云  頭 頭 合 轍  
ZH_X79_1562_008:0621b03	物物圓融。乃崇尚土木。鷺伺豪家。然後竊虗器傳子	008	物 物 圓 融  乃 崇 尚 土 木  鷺 伺 豪 家  然 後 竊 虗 器 傳 子 
ZH_X79_1562_008:0621b04	孫。與蚖蛇戀窟。明無少異。毫厘既差。千里懸隔。良可	008	孫  與 蚖 蛇 戀 窟  明 無 少 異  毫 厘 既 差  千 里 懸 隔  良 可 
ZH_X79_1562_008:0621b05	悲夫。晚年匡廬月澗明公。迎萬歸東谿。萬翩然命棹	008	悲 夫  晚 年 匡 廬 月 澗 明 公  迎 萬 歸 東 谿  萬 翩 然 命 棹 
ZH_X79_1562_008:0621b06	曰。滿望春江興不違。一波纔動萬波隨。烟嵐調拍如	008	曰  滿 望 春 江 興 不 違  一 波 纔 動 萬 波 隨  烟 嵐 調 拍 如 
ZH_X79_1562_008:0621b07	相委。何待芳心託子規。月澗歿。開先之眾復請萬。萬	008	相 委  何 待 芳 心 託 子 規  月 澗 歿  開 先 之 眾 復 請 萬  萬 
ZH_X79_1562_008:0621b08	力却之曰。我住持三十載。而法化寥寥。更何所望。而	008	力 却 之 曰  我 住 持 三 十 載  而 法 化 寥 寥  更 何 所 望  而 
ZH_X79_1562_008:0621b09	不休乎。且精神非壯盛之時也。諸公不復言。皇慶壬	008	不 休 乎  且 精 神 非 壯 盛 之 時 也  諸 公 不 復 言  皇 慶 壬 
ZH_X79_1562_008:0621b10	子。十一月二十六日。示疾。越七日。命浴更衣。據室危	008	子  十 一 月 二 十 六 日  示 疾  越 七 日  命 浴 更 衣  據 室 危 
ZH_X79_1562_008:0621b11	坐。書訣眾語。儼然而化。闍維。收五色舍利。大如菽。不	008	坐  書 訣 眾 語  儼 然 而 化  闍 維  收 五 色 舍 利  大 如 菽  不 
ZH_X79_1562_008:0621b12	可計。目睛齒牙頂骨不壞。時改建豫章烏遮塔。江西	008	可 計  目 睛 齒 牙 頂 骨 不 壞  時 改 建 豫 章 烏 遮 塔  江 西 
ZH_X79_1562_008:0621b13	行省丞相幹赤命以舊藏釋尊舍利奉於中。遣使分	008	行 省 丞 相 幹 赤 命 以 舊 藏 釋 尊 舍 利 奉 於 中  遣 使 分 
ZH_X79_1562_008:0621b14	一山萬禪師目睛舍利。以寶匣秘之。陪塟焉。餘舍利	008	一 山 萬 禪 師 目 睛 舍 利  以 寶 匣 秘 之  陪 塟 焉  餘 舍 利 
ZH_X79_1562_008:0621b15	塔東谿。	008	塔 東 谿  
ZH_X79_1562_008:0621b16	贊曰。名位虗器也。道德實跡也。據虗器而核實跡。則	008	贊 曰  名 位 虗 器 也  道 德 實 跡 也  據 虗 器 而 核 實 跡  則 
ZH_X79_1562_008:0621b17	失矣。余觀萬公平生。住持獨持大體。熙於實跡不以	008	失 矣  余 觀 萬 公 平 生  住 持 獨 持 大 體  熙 於 實 跡 不 以 
ZH_X79_1562_008:0621b18	名位自累。少不合輙。棄去。此其節概。大過於人。應菴	008	名 位 自 累  少 不 合 輙  棄 去  此 其 節 概  大 過 於 人  應 菴 
ZH_X79_1562_008:0621b19	曰。衲僧當著草鞋住院。良有以哉。	008	曰  衲 僧 當 著 草 鞋 住 院  良 有 以 哉  
ZH_X79_1562_008:0621b20	高峯妙禪師	008	高 峯 妙 禪 師 
ZH_X79_1562_008:0621b21	禪師諱原妙。出蘇州吳江徐氏。為雪巖欽禪師入室	008	禪 師 諱 原 妙  出 蘇 州 吳 江 徐 氏  為 雪 巖 欽 禪 師 入 室 
ZH_X79_1562_008:0621b22	之真子也。弘法於天目之獅子巖。因以高峯自號。關	008	之 真 子 也  弘 法 於 天 目 之 獅 子 巖  因 以 高 峯 自 號  關 
ZH_X79_1562_008:0621b23	居三十載。橫拈倒施。而令行吳越。南宋嘉熈戊戌年	008	居 三 十 載  橫 拈 倒 施  而 令 行 吳 越  南 宋 嘉 熈 戊 戌 年 
ZH_X79_1562_008:0621b24	三月。而公生。公生性遲重寡言。笑行如瘦鶴。望之似	008	三 月  而 公 生  公 生 性 遲 重 寡 言  笑 行 如 瘦 鶴  望 之 似 
ZH_X79_1562_008:0621c01	懦弱。然其神氣精悍奪人。幼喜趺坐。凡見髠流。必合	008	懦 弱  然 其 神 氣 精 悍 奪 人  幼 喜 趺 坐  凡 見 髠 流  必 合 
ZH_X79_1562_008:0621c02	爪勞問成禮。淳祐壬子。從秀水密印寺法住沙門得	008	爪 勞 問 成 禮  淳 祐 壬 子  從 秀 水 密 印 寺 法 住 沙 門 得 
ZH_X79_1562_008:0621c03	度。年十五。備知大僧事。及戒得滿分。於其律度。開遮	008	度  年 十 五  備 知 大 僧 事  及 戒 得 滿 分  於 其 律 度  開 遮 
ZH_X79_1562_008:0621c04	進止。不期而咸合焉。尋習教觀於天台。其文句義。學	008	進 止  不 期 而 咸 合 焉  尋 習 教 觀 於 天 台  其 文 句 義  學 
ZH_X79_1562_008:0621c05	弗可難也。公每忖達磨一宗。不立文字。為教外別傳。	008	弗 可 難 也  公 每 忖 達 磨 一 宗  不 立 文 字  為 教 外 別 傳  
ZH_X79_1562_008:0621c06	能了當人大事。為之立地成佛。豈徒然哉。即出杭州。	008	能 了 當 人 大 事  為 之 立 地 成 佛  豈 徒 然 哉  即 出 杭 州  
ZH_X79_1562_008:0621c07	參訪宗門知識。入湖南淨慈淨慈。為武林禪窟。倫斷	008	參 訪 宗 門 知 識  入 湖 南 淨 慈 淨 慈  為 武 林 禪 窟  倫 斷 
ZH_X79_1562_008:0621c08	橋居焉。公參僧堂。立死限三載。擬求妙悟。竟無所發。	008	橋 居 焉  公 參 僧 堂  立 死 限 三 載  擬 求 妙 悟  竟 無 所 發  
ZH_X79_1562_008:0621c09	時雪巖欽禪師寓北磵。斷橋指公往謁。公謁雪巖。雪	008	時 雪 巖 欽 禪 師 寓 北 磵  斷 橋 指 公 往 謁  公 謁 雪 巖  雪 
ZH_X79_1562_008:0621c10	巗不許通謁。公益心切。乃告香通誠。雪巖許見。未作	008	巗 不 許 通 謁  公 益 心 切  乃 告 香 通 誠  雪 巖 許 見  未 作 
ZH_X79_1562_008:0621c11	禮即連棒打出。公垂涕回惶。復入雪巗。便問。阿誰拖	008	禮 即 連 棒 打 出  公 垂 涕 回 惶  復 入 雪 巗  便 問  阿 誰 拖 
ZH_X79_1562_008:0621c12	你死屍來。又以拳打出之。於是疑團猛結。無所攀仰。	008	你 死 屍 來  又 以 拳 打 出 之  於 是 疑 團 猛 結  無 所 攀 仰  
ZH_X79_1562_008:0621c13	乃擬避喧求靜。齩嚼話頭。於徑山禪堂及月。忽憶萬	008	乃 擬 避 喧 求 靜  齩 嚼 話 頭  於 徑 山 禪 堂 及 月  忽 憶 萬 
ZH_X79_1562_008:0621c14	法歸一一歸何處。匊戰胸次。目不交睫者六晝夜。忽	008	法 歸 一 一 歸 何 處  匊 戰 胸 次  目 不 交 睫 者 六 晝 夜  忽 
ZH_X79_1562_008:0621c15	覩演五祖真贊云。百年三萬六千朝。反覆元來是者	008	覩 演 五 祖 真 贊 云  百 年 三 萬 六 千 朝  反 覆 元 來 是 者 
ZH_X79_1562_008:0621c16	漢。從前話頭一併打。失其年二十有四矣。雪巖已赴	008	漢  從 前 話 頭 一 併 打  失 其 年 二 十 有 四 矣  雪 巖 已 赴 
ZH_X79_1562_008:0621c17	南明。公即走覲。纔入雪巖。便問。誰拖你死屍來。公便	008	南 明  公 即 走 覲  纔 入 雪 巖  便 問  誰 拖 你 死 屍 來  公 便 
ZH_X79_1562_008:0621c18	喝。雪巖拈棒。公把住曰。今日打原妙不得也。曰。為甚	008	喝  雪 巖 拈 棒  公 把 住 曰  今 日 打 原 妙 不 得 也  曰  為 甚 
ZH_X79_1562_008:0621c19	打不得。公拂袖而出。次日雪巖召公問曰。萬法歸一	008	打 不 得  公 拂 袖 而 出  次 日 雪 巖 召 公 問 曰  萬 法 歸 一 
ZH_X79_1562_008:0621c20	一歸何處。對曰。狗舐熱油鐺。曰。那裡學者虗頭來。對	008	一 歸 何 處  對 曰  狗 舐 熱 油 鐺  曰  那 裡 學 者 虗 頭 來  對 
ZH_X79_1562_008:0621c21	曰。正要和尚疑著。雪巖休去。公以為妙契玄旨。自此	008	曰  正 要 和 尚 疑 著  雪 巖 休 去  公 以 為 妙 契 玄 旨  自 此 
ZH_X79_1562_008:0621c22	隨問即答。久之雪巗謂公曰。日間浩浩作得主麼。對	008	隨 問 即 答  久 之 雪 巗 謂 公 曰  日 間 浩 浩 作 得 主 麼  對 
ZH_X79_1562_008:0621c23	曰。作得主。曰。睡夢中作得主麼。對曰。作得主。曰。正睡	008	曰  作 得 主  曰  睡 夢 中 作 得 主 麼  對 曰  作 得 主  曰  正 睡 
ZH_X79_1562_008:0621c24	著無夢無想無見無聞。主在甚麼處。公不能對。雪巖	008	著 無 夢 無 想 無 見 無 聞  主 在 甚 麼 處  公 不 能 對  雪 巖 
ZH_X79_1562_008:0622a01	曰。從今日去。也不要你學佛學法。也不要你窮古窮	008	曰  從 今 日 去  也 不 要 你 學 佛 學 法  也 不 要 你 窮 古 窮 
ZH_X79_1562_008:0622a02	今。但只饑來喫飯。困來打眠纔睡。覺來却抖擻精神。	008	今  但 只 饑 來 喫 飯  困 來 打 眠 纔 睡  覺 來 却 抖 擻 精 神  
ZH_X79_1562_008:0622a03	我者一覺主人公在那裏。安身立命。公遂別入龍鬚。	008	我 者 一 覺 主 人 公 在 那 裏  安 身 立 命  公 遂 別 入 龍 鬚  
ZH_X79_1562_008:0622a04	經五載。因隣僧推枕墮地作聲。大徹乃曰。元來只是	008	經 五 載  因 隣 僧 推 枕 墮 地 作 聲  大 徹 乃 曰  元 來 只 是 
ZH_X79_1562_008:0622a05	舊時人。不改舊時行履處。咸淳甲戌年。住湖之雙髻	008	舊 時 人  不 改 舊 時 行 履 處  咸 淳 甲 戌 年  住 湖 之 雙 髻 
ZH_X79_1562_008:0622a06	峯。禪者登峯益眾。公即入西天目山之獅子巖。巗絕	008	峯  禪 者 登 峯 益 眾  公 即 入 西 天 目 山 之 獅 子 巖  巗 絕 
ZH_X79_1562_008:0622a07	躋攀。其來決擇之者。又滿百許人。公乃別居巖西石	008	躋 攀  其 來 決 擇 之 者  又 滿 百 許 人  公 乃 別 居 巖 西 石 
ZH_X79_1562_008:0622a08	洞。石洞之險。非梯莫陞。大書死關二字為額。盡屏給	008	洞  石 洞 之 險  非 梯 莫 陞  大 書 死 關 二 字 為 額  盡 屏 給 
ZH_X79_1562_008:0622a09	侍。日用一食。以甕為鐺。斷緣撤梯。巖中弟子罕見其	008	侍  日 用 一 食  以 甕 為 鐺  斷 緣 撤 梯  巖 中 弟 子 罕 見 其 
ZH_X79_1562_008:0622a10	面。或垂語以騐方來。不契即拒關。其垂語曰。大徹底	008	面  或 垂 語 以 騐 方 來  不 契 即 拒 關  其 垂 語 曰  大 徹 底 
ZH_X79_1562_008:0622a11	人。本脫生死。因甚命根。不斷佛祖公案。只是一箇道	008	人  本 脫 生 死  因 甚 命 根  不 斷 佛 祖 公 案  只 是 一 箇 道 
ZH_X79_1562_008:0622a12	理。因甚有明與不明。大修行人。本遵佛行。因甚不守	008	理  因 甚 有 明 與 不 明  大 修 行 人  本 遵 佛 行  因 甚 不 守 
ZH_X79_1562_008:0622a13	毗尼。杲日當空。無所不照。因甚被片雲遮卻。人人有	008	毗 尼  杲 日 當 空  無 所 不 照  因 甚 被 片 雲 遮 卻  人 人 有 
ZH_X79_1562_008:0622a14	箇影子。寸步不離。因甚踏不著盡大地。是箇火坑。得	008	箇 影 子  寸 步 不 離  因 甚 踏 不 著 盡 大 地  是 箇 火 坑  得 
ZH_X79_1562_008:0622a15	何三昧。不被燒卻。元世祖丁亥年。雪巖遣白拂囑公。	008	何 三 昧  不 被 燒 卻  元 世 祖 丁 亥 年  雪 巖 遣 白 拂 囑 公  
ZH_X79_1562_008:0622a16	偈曰。上大今已無人。雪巖可知禮也。虗名塞破乾坤。	008	偈 曰  上 大 今 已 無 人  雪 巖 可 知 禮 也  虗 名 塞 破 乾 坤  
ZH_X79_1562_008:0622a17	分付原妙侍者。始陞座開導。其語懇切。中古尊宿。未	008	分 付 原 妙 侍 者  始 陞 座 開 導  其 語 懇 切  中 古 尊 宿  未 
ZH_X79_1562_008:0622a18	之有也。叢林謂之禪經。抱道老成之士並歸焉。一日	008	之 有 也  叢 林 謂 之 禪 經  抱 道 老 成 之 士 並 歸 焉  一 日 
ZH_X79_1562_008:0622a19	民間訛謠。官選童男女。本小師問曰。忽有人來問和	008	民 間 訛 謠  官 選 童 男 女  本 小 師 問 曰  忽 有 人 來 問 和 
ZH_X79_1562_008:0622a20	尚。討童男女時如何。公曰。我但度竹篦子與他。本大	008	尚  討 童 男 女 時 如 何  公 曰  我 但 度 竹 篦 子 與 他  本 大 
ZH_X79_1562_008:0622a21	徹於言下。或問。諸弟子優劣。公曰。若初院主等一知	008	徹 於 言 下  或 問  諸 弟 子 優 劣  公 曰  若 初 院 主 等 一 知 
ZH_X79_1562_008:0622a22	半解。不道全無如義。首座固是鐵根老竹。其如七曲	008	半 解  不 道 全 無 如 義  首 座 固 是 鐵 根 老 竹  其 如 七 曲 
ZH_X79_1562_008:0622a23	八曲。惟本維那卻是上林新篁。它日成材。未可量也。	008	八 曲  惟 本 維 那 卻 是 上 林 新 篁  它 日 成 材  未 可 量 也  
ZH_X79_1562_008:0622a24	元貞乙未季冬朔日。命鼓告眾曰。西峯三十年。妄談	008	元 貞 乙 未 季 冬 朔 日  命 鼓 告 眾 曰  西 峯 三 十 年  妄 談 
ZH_X79_1562_008:0622b01	般若。罪犯彌天。今日(或云末後)有一句子。不敢累及平人。	008	般 若  罪 犯 彌 天  今 日  或 云 末 後  有 一 句 子  不 敢 累 及 平 人  
ZH_X79_1562_008:0622b02	自領去也。大眾還有知落處者麼。良久云。毫厘有差。	008	自 領 去 也  大 眾 還 有 知 落 處 者 麼  良 久 云  毫 厘 有 差  
ZH_X79_1562_008:0622b03	天地縣隔。復曰。來不入死關。去不出死關。鐵蛇鑽入	008	天 地 縣 隔  復 曰  來 不 入 死 關  去 不 出 死 關  鐵 蛇 鑽 入 
ZH_X79_1562_008:0622b04	海。撞倒須彌山。跏趺泊然而寂。七日容色益明潤。舍	008	海  撞 倒 須 彌 山  跏 趺 泊 然 而 寂  七 日 容 色 益 明 潤  舍 
ZH_X79_1562_008:0622b05	利結於爪髮。越三七日。塔全身於死關。坐四十三夏。	008	利 結 於 爪 髮  越 三 七 日  塔 全 身 於 死 關  坐 四 十 三 夏  
ZH_X79_1562_008:0622b06	歷世五十有八。仁宗戊午。諡普明廣濟禪師。	008	歷 世 五 十 有 八  仁 宗 戊 午  諡 普 明 廣 濟 禪 師  
ZH_X79_1562_008:0622b07	贊曰。古以滹沱機用。如塗毒鼓。聞者皆立死。或先後	008	贊 曰  古 以 滹 沱 機 用  如 塗 毒 鼓  聞 者 皆 立 死  或 先 後 
ZH_X79_1562_008:0622b08	於近遠稍異。迨密菴後。幾不橫死矣。幸雪巖得無準	008	於 近 遠 稍 異  迨 密 菴 後  幾 不 橫 死 矣  幸 雪 巖 得 無 準 
ZH_X79_1562_008:0622b09	藥授之師。師復塗而擊之。以立死中峯輩至今。聞其	008	藥 授 之 師  師 復 塗 而 擊 之  以 立 死 中 峯 輩 至 今  聞 其 
ZH_X79_1562_008:0622b10	餘響。猶自胥喪。吁何偉也。非師玄要戈甲。吳越正令。	008	餘 響  猶 自 胥 喪  吁 何 偉 也  非 師 玄 要 戈 甲  吳 越 正 令  
ZH_X79_1562_008:0622b11	曷克臻此。	008	曷 克 臻 此  
ZH_X79_1562_008:0622b13	南宋元明僧寶傳卷八	008	南 宋 元 明 僧 寶 傳 卷 八 
