segmentnr	original	folio	stemmed
ZH_T03_0190_008:0687b03_0	佛本行集經卷第八	008	佛 本 行 集 經 卷 第 八 
ZH_T03_0190_008:0687b05_0	隋天竺三藏闍那崛多譯	008	隋 天 竺 三 藏 闍 那 崛 多 譯 
ZH_T03_0190_008:0687b06_0	樹下誕生品下	008	樹 下 誕 生 品 下 
ZH_T03_0190_008:0687b08_7	「菩薩生已，無人扶持，即行四方面各七步，步步舉足出大蓮華。	008	 菩 薩 生 已  無 人 扶 持  即 行 四 方 面 各 七 步  步 步 舉 足 出 大 蓮 華  
ZH_T03_0190_008:0687b10_11	行七步已，觀視四方，目未曾瞬，口自出言，先觀東方，不如彼小嬰孩之言，依自句偈，正語正言：	008	行 七 步 已  觀 視 四 方  目 未 曾 瞬  口 自 出 言  先 觀 東 方  不 如 彼 小 嬰 孩 之 言  依 自 句 偈  正 語 正 言  
ZH_T03_0190_008:0687b11_11	『世間之中，我為最勝，我從今日，生分已盡。	008	 世 間 之 中  我 為 最 勝  我 從 今 日  生 分 已 盡  
ZH_T03_0190_008:0687b12_4	』此是菩薩希奇之事，未曾有法。	008	 此 是 菩 薩 希 奇 之 事  未曾有法  
ZH_T03_0190_008:0687b13_7	餘方悉然，初生之時，無人扶持，於四方面各行七步。	008	餘 方 悉 然  初 生 之 時  無 人 扶 持  於 四 方 面 各 行 七 步  
ZH_T03_0190_008:0687b14_15	如來得成於佛道已，得七助道菩提法分，此是如來往先瑞相。	008	如 來 得 成 於 佛 道 已  得 七 助 道 菩 提 法 分  此 是 如 來 往 先 瑞 相  
ZH_T03_0190_008:0687b15_10	「菩薩生已，觀視四方。	008	 菩 薩 生 已  觀 視 四 方  
ZH_T03_0190_008:0687b16_16	如來得成於佛道已，具足而得四無畏法，此是如來往先瑞相。	008	如 來 得 成 於 佛 道 已  具 足 而 得 四 無 畏 法  此 是 如 來 往 先 瑞 相  
ZH_T03_0190_008:0687b17_10	「菩薩生已，口自唱言：	008	 菩 薩 生 已  口 自 唱 言  
ZH_T03_0190_008:0687b17_21	『我於世間，最為殊勝。	008	 我 於 世 間  最 為 殊 勝  
ZH_T03_0190_008:0687b19_16	』如來得成於佛道已，一切世間，諸天及人，悉皆尊重，恭敬承事，此是如來往先瑞相。	008	 如 來 得 成 於 佛 道 已  一切世間  諸 天 及 人  悉 皆 尊 重  恭 敬 承 事  此 是 如 來 往 先 瑞 相  
ZH_T03_0190_008:0687b20_10	「菩薩生已，口自唱言：	008	 菩 薩 生 已  口 自 唱 言  
ZH_T03_0190_008:0687b20_21	『我斷生死，是最後邊。	008	 我 斷 生 死  是 最 後 邊  
ZH_T03_0190_008:0687b22_2	』如來得成於佛道已，一如語行，此是如來往先瑞相。	008	 如 來 得 成 於 佛 道 已  一 如 語 行  此 是 如 來 往 先 瑞 相  
ZH_T03_0190_008:0687b24_8	「菩薩生已，諸眷屬等求覓於水，東西南北皆悉馳走，終不能得。	008	 菩 薩 生 已  諸 眷 屬 等 求 覓 於 水  東 西 南 北 皆 悉 馳 走  終 不 能 得  
ZH_T03_0190_008:0687b26_6	即於彼園菩薩母前，忽然自湧出二池水，一冷一煖，菩薩母取此二池水，隨意而用。	008	即 於 彼 園 菩 薩 母 前  忽 然 自 湧 出 二 池 水  一 冷 一 煖  菩 薩 母 取 此 二 池 水  隨 意 而 用  
ZH_T03_0190_008:0687b28_4	又虛空中，二水注下，一冷一煖，取此水洗浴菩薩身，此是菩薩希奇之事，未曾有法。	008	又 虛 空 中  二 水 注 下  一 冷 一 煖  取 此 水 洗 浴 菩 薩 身  此 是 菩 薩 希 奇 之 事  未曾有法  
ZH_T03_0190_008:0687c01_11	如來得成於佛道已，得奢摩他、毘婆舍那，遠離欲事不假勞苦，求其資財一切自然，此是如來往先瑞相。	008	如 來 得 成 於 佛 道 已  得 奢 摩 他  毘婆舍那  遠 離 欲 事 不 假 勞 苦  求 其 資 財 一 切 自 然  此 是 如 來 往 先 瑞 相  
ZH_T03_0190_008:0687c03_8	「菩薩初生，時諸天等持於金床與菩薩坐，坐已，菩薩澡浴其身。	008	 菩 薩 初 生  時 諸 天 等 持 於 金 床 與 菩 薩 坐  坐 已  菩 薩 澡 浴 其 身  
ZH_T03_0190_008:0687c04_11	雖是人身，諸天扶持，此是菩薩希奇之事，未曾有法。	008	雖 是 人 身  諸 天 扶 持  此 是 菩 薩 希 奇 之 事  未曾有法  
ZH_T03_0190_008:0687c06_4	如來得成於佛道已，得彼四種蓮華之座，扶持如來，此是如來往先瑞相。	008	如 來 得 成 於 佛 道 已  得 彼 四 種 蓮 華 之 座  扶 持 如 來  此 是 如 來 往 先 瑞 相  
ZH_T03_0190_008:0687c08_12	「菩薩初生放大光明，障蔽一切所有光明，此是菩薩希奇之事，未曾有法。	008	 菩 薩 初 生 放大光明  障 蔽 一 切 所 有 光 明  此 是 菩 薩 希 奇 之 事  未曾有法  
ZH_T03_0190_008:0687c10_5	如來得成於佛道已，無有一人能如法論勝如來者，此是如來往先瑞相。	008	如 來 得 成 於 佛 道 已  無 有 一 人 能 如 法 論 勝 如 來 者  此 是 如 來 往 先 瑞 相  
ZH_T03_0190_008:0687c12_12	「菩薩初生，身放光明，障蔽日光猶如晝星，此是菩薩希奇之事，未曾有法。	008	 菩 薩 初 生  身 放 光 明  障 蔽 日 光 猶 如 晝 星  此 是 菩 薩 希 奇 之 事  未曾有法  
ZH_T03_0190_008:0687c14_15	如來得成於佛道已，於諸聲聞弟子眾邊，自在獲得最上供養、最上名聞，此是如來往先瑞相。	008	如 來 得 成 於 佛 道 已  於 諸 聲聞弟子 眾 邊  自 在 獲 得 最 上 供 養  最 上 名 聞  此 是 如 來 往 先 瑞 相  
ZH_T03_0190_008:0687c16_12	「菩薩初生，一切樹木、一切藥草隨時開敷，此是菩薩希奇之事，未曾有法。	008	 菩 薩 初 生  一 切 樹 木  一 切 藥 草 隨 時 開 敷  此 是 菩 薩 希 奇 之 事  未曾有法  
ZH_T03_0190_008:0687c18_14	如來得成於佛道已，有諸眾生，未得信解即得信解，已信解者復得增長，此是如來往先瑞相。	008	如 來 得 成 於 佛 道 已  有 諸 眾 生  未 得 信 解 即 得 信 解  已 信 解 者 復 得 增 長  此 是 如 來 往 先 瑞 相  
ZH_T03_0190_008:0687c20_17	「菩薩初生，上界諸天，持其白繖，真金為柄，大如車輪，此是菩薩希奇之事，未曾有法。	008	 菩 薩 初 生  上 界 諸 天  持 其 白 繖  真 金 為 柄  大 如 車 輪  此 是 菩 薩 希 奇 之 事  未曾有法  
ZH_T03_0190_008:0687c23_2	如來得成於佛道已，以不瞋故，而得解脫，離欲饒益，不勞懃苦，而獲資財，此是如來往先瑞相。	008	如 來 得 成 於 佛 道 已  以 不 瞋 故  而 得 解 脫  離 欲 饒 益  不 勞 懃 苦  而 獲 資 財  此 是 如 來 往 先 瑞 相  
ZH_T03_0190_008:0687c25_13	「菩薩初生，上虛空中，一切諸天，各持白拂，悉用眾寶，以為其柄，拂菩薩上。	008	 菩 薩 初 生  上 虛 空 中  一 切 諸 天  各 持 白 拂  悉 用 眾 寶  以 為 其 柄  拂 菩 薩 上  
ZH_T03_0190_008:0687c27_3	「菩薩初生，虛空清淨，無有烟雲，無有塵霧，但聞雷聲。	008	 菩 薩 初 生  虛 空 清 淨  無 有 烟 雲  無 有 塵 霧  但 聞 雷 聲  
ZH_T03_0190_008:0687c29_18	「菩薩初生，於上空中，無諸雲霧，有微細雨清淨香水，具八功德，令諸眾生，皆受快樂。	008	 菩 薩 初 生  於 上 空 中  無 諸 雲 霧  有 微 細 雨 清 淨 香 水  具 八 功 德  令 諸 眾 生  皆 受 快 樂  
ZH_T03_0190_008:0688a02_17	「菩薩初生，四方空中，起微妙風，清涼無惱，一切八方，清淨光澤，無有烟雲塵埃翳障。	008	 菩 薩 初 生  四 方 空 中  起 微 妙 風  清 涼 無 惱  一 切 八 方  清 淨 光 澤  無 有 烟 雲 塵 埃 翳 障  
ZH_T03_0190_008:0688a04_3	「菩薩初生，於上空中，無有人作，自然而出妙梵音聲。	008	 菩 薩 初 生  於 上 空 中  無 有 人 作  自 然 而 出 妙 梵 音 聲  
ZH_T03_0190_008:0688a07_16	「菩薩初生，於上空中，自出種種諸天音樂，種種歌聲，雨種種花，種種諸香，日光雖曝，不能令萎，此是菩薩希奇之事，未曾有法。	008	 菩 薩 初 生  於 上 空 中  自 出 種 種 諸 天 音 樂  種 種 歌 聲  雨 種 種 花  種 種 諸 香  日 光 雖 曝  不 能 令 萎  此 是 菩 薩 希 奇 之 事  未曾有法  
ZH_T03_0190_008:0688a10_3	如來得成於佛道已，為諸世間，以諸智慧，現大神變，清淨諸通，世間無比，如來為首，此是如來往先瑞相。	008	如 來 得 成 於 佛 道 已  為 諸 世 間  以 諸 智 慧  現 大 神 變  清 淨 諸 通  世 間 無 比  如 來 為 首  此 是 如 來 往 先 瑞 相  
ZH_T03_0190_008:0688a15_1	「菩薩初生，於上虛空，一切諸天，各持無量優鉢羅花、鉢頭摩華、拘物頭華、分陀利華，諸如是等種種雜華，復持雜種微妙諸香，復持種種眾寶花鬘，散菩薩上，散已更散，如是相續。	008	 菩 薩 初 生  於 上 虛 空  一 切 諸 天  各 持 無 量 優 鉢 羅 花  鉢 頭 摩 華  拘 物 頭 華  分 陀 利 華  諸 如 是 等 種 種 雜 華  復 持 雜 種 微 妙 諸 香  復 持 種 種 眾 寶 花 鬘  散 菩 薩 上  散 已 更 散  如 是 相 續  
ZH_T03_0190_008:0688a18_2	「菩薩初生時，有五百諸天玉女，持諸天華所熏之油，詣向菩薩母前而立，安慰問訊，發如是言：	008	 菩 薩 初 生 時  有 五 百 諸 天 玉 女  持 諸 天 華 所 熏 之 油  詣 向 菩 薩 母 前 而 立  安 慰 問 訊  發 如 是 言  
ZH_T03_0190_008:0688a18_13	『善生菩薩，無疲惓耶？	008	 善 生 菩 薩  無 疲 惓 耶  
ZH_T03_0190_008:0688a20_17	』「菩薩初生時，有五百諸天玉女，持天塗香，詣向菩薩母前而立，安慰問訊，作如是言：	008	  菩 薩 初 生 時  有 五 百 諸 天 玉 女  持 天 塗 香  詣 向 菩 薩 母 前 而 立  安 慰 問 訊  作如是言  
ZH_T03_0190_008:0688a21_7	『善生菩薩，無疲惓耶？	008	 善 生 菩 薩  無 疲 惓 耶  
ZH_T03_0190_008:0688a24_2	』「菩薩初生時，有五百諸天玉女，持天種種寶微妙衣，詣向菩薩母前而立，安慰問訊，作如是言：	008	  菩 薩 初 生 時  有 五 百 諸 天 玉 女  持 天 種 種 寶 微 妙 衣  詣 向 菩 薩 母 前 而 立  安 慰 問 訊  作如是言  
ZH_T03_0190_008:0688a24_13	『善生菩薩，無疲惓耶？	008	 善 生 菩 薩  無 疲 惓 耶  
ZH_T03_0190_008:0688a27_2	』「菩薩初生時，有五百諸天玉女，持天種種雜寶瓔珞，詣向菩薩母前而立，安慰問訊，作如是言：	008	  菩 薩 初 生 時  有 五 百 諸 天 玉 女  持 天 種 種 雜 寶 瓔 珞  詣 向 菩 薩 母 前 而 立  安 慰 問 訊  作如是言  
ZH_T03_0190_008:0688a27_13	『善生菩薩，無疲惓耶？	008	 善 生 菩 薩  無 疲 惓 耶  
ZH_T03_0190_008:0688b01_2	』「菩薩初生時，有五百諸天玉女，持天種種微妙音聲，詣向菩薩母前而立，安慰問訊，作如是言：	008	  菩 薩 初 生 時  有 五 百 諸 天 玉 女  持 天 種 種 微 妙 音 聲  詣 向 菩 薩 母 前 而 立  安 慰 問 訊  作如是言  
ZH_T03_0190_008:0688b01_13	『善生菩薩，無疲惓耶？	008	 善 生 菩 薩  無 疲 惓 耶  
ZH_T03_0190_008:0688b03_7	』「菩薩初生時，此大地具十八相、六種震動，一切眾生皆受快樂。	008	  菩 薩 初 生 時  此 大 地 具 十 八 相  六種震動  一 切 眾 生 皆 受 快 樂  
ZH_T03_0190_008:0688b05_6	當於彼時，無一眾生而生欲心，無復瞋恚及以愚癡，無慢無怖，無一眾生造惡業者。	008	當 於 彼 時  無 一 眾 生 而 生 欲 心  無 復 瞋 恚 及 以 愚 癡  無 慢 無 怖  無 一 眾 生 造 惡 業 者  
ZH_T03_0190_008:0688b06_17	一切病者皆悉得愈，飢者得食，渴者得飲，皆令飽滿，無所乏少。	008	一 切 病 者 皆 悉 得 愈  飢 者 得 食  渴 者 得 飲  皆 令 飽 滿  無 所 乏 少  
ZH_T03_0190_008:0688b08_10	惛醉眾生皆得醒寤，狂者得正，盲者得視，聾者得聞，不完具者皆得具足。	008	惛 醉 眾 生 皆 得 醒 寤  狂 者 得 正  盲 者 得 視  聾 者 得 聞  不 完 具 者 皆 得 具 足  
ZH_T03_0190_008:0688b10_14	貧者得財，牢獄繫閉皆得解脫，地獄眾生皆得休息，畜生眾生除諸恐怖，餓鬼眾生皆得充足。	008	貧 者 得 財  牢 獄 繫 閉 皆 得 解 脫  地 獄 眾 生 皆 得 休 息  畜 生 眾 生 除 諸 恐 怖  餓 鬼 眾 生 皆 得 充 足  
ZH_T03_0190_008:0688b12_4	菩薩初從右脇生時，有如是等無量無邊希奇之事，未曾有法。	008	菩 薩 初 從 右 脇 生 時  有 如 是 等 無量無邊 希 奇 之 事  未曾有法  
ZH_T03_0190_008:0688b16_8	7 從園還城品佛本行集經從園還城品第七上「爾時，有一大臣國師，姓婆私吒，名摩訶那摩，共諸國師婆羅門等，俱共往詣嵐毘尼園，至彼園已，在門外立。	008	7   從 園 還 城 品 佛 本 行 集 經 從 園 還 城 品 第 七 上  爾 時  有 一 大 臣 國 師  姓 婆 私 吒  名 摩 訶 那 摩  共 諸 國 師 婆 羅 門 等  俱 共 往 詣 嵐 毘 尼 園  至 彼 園 已  在 門 外 立  
ZH_T03_0190_008:0688b17_2	時婆私吒，語諸國師婆羅門言：	008	時 婆 私 吒  語 諸 國 師 婆羅門言  
ZH_T03_0190_008:0688b17_17	『汝觀於此大地，何故如是震動？	008	 汝 觀 於 此 大 地  何 故 如 是 震 動  
ZH_T03_0190_008:0688b19_4	譬如乘船在於水上，日月覆蔽，失本光儀，狀如晝星，纔有形影；	008	譬 如 乘 船 在 於 水 上  日 月 覆 蔽  失 本 光 儀  狀 如 晝 星  纔 有 形 影  
ZH_T03_0190_008:0688b19_14	一切樹木，隨時開敷。	008	一 切 樹 木  隨 時 開 敷  
ZH_T03_0190_008:0688b20_13	於上空中，清淨皦潔，無諸雲翳，但聞雷聲。	008	於 上 空 中  清 淨 皦 潔  無 諸 雲 翳  但 聞 雷 聲  
ZH_T03_0190_008:0688b22_7	又虛空中，澄靜朗曜，而有殊妙微細香雨，功德具足，自然而含八種之味。	008	又 虛 空 中  澄 靜 朗 曜  而 有 殊 妙 微 細 香 雨  功德具足  自 然 而 含 八 種 之 味  
ZH_T03_0190_008:0688b24_5	又從八方，起微妙風，其風清涼，冷煖調適，一切諸方悉皆清淨，無有烟雲塵霧黤黮。	008	又 從 八 方  起 微 妙 風  其 風 清 涼  冷 煖 調 適  一 切 諸 方 悉 皆 清 淨  無 有 烟 雲 塵 霧 黤 黮  
ZH_T03_0190_008:0688b25_4	又虛空中，無有人唱，自然而聞深梵之聲。	008	又 虛 空 中  無 有 人 唱  自 然 而 聞 深 梵 之 聲  
ZH_T03_0190_008:0688b27_2	復虛空中，聞於種種諸天音樂，復聞天歌天讚天詠，雨天香華，日光雖曝，不能令萎。	008	復 虛 空 中  聞 於 種 種 諸 天 音 樂  復 聞 天 歌 天 讚 天 詠  雨 天 香 華  日 光 雖 曝  不 能 令 萎  
ZH_T03_0190_008:0688b28_13	』「時一國師報彼大臣婆私吒言：	008	  時 一 國 師 報 彼 大 臣 婆 私 吒 言  
ZH_T03_0190_008:0688b29_3	『此事雖然，不足為怪。	008	 此 事 雖 然  不 足 為 怪  
ZH_T03_0190_008:0688b29_7	何以故？	008	何 以 故  
ZH_T03_0190_008:0688b29_17	地性如是，有何不祥？	008	地 性 如 是  有 何 不 祥  
ZH_T03_0190_008:0688c01_1	』又一人言：	008	 又 一 人 言  
ZH_T03_0190_008:0688c03_8	『今此大地六種震動，虛空敞晃，隱蔽日光，猶如從來晝看星宿，復雨天花，眾光雖照不能令異，甚為希奇。	008	 今 此 大 地 六種震動  虛 空 敞 晃  隱 蔽 日 光  猶 如 從 來 晝 看 星 宿  復 雨 天 花  眾 光 雖 照 不 能 令 異  甚 為 希 奇  
ZH_T03_0190_008:0688c05_17	』「其婆私吒共彼國師議是事時，時彼園中有一女人，從嵐毘尼疾走而出，來到門外。	008	  其 婆 私 吒 共 彼 國 師 議 是 事 時  時 彼 園 中 有 一 女 人  從 嵐 毘 尼 疾 走 而 出  來 到 門 外  
ZH_T03_0190_008:0688c07_15	時彼女人至門外已，見婆私吒及以國師，歡喜踊躍，不能自勝，語婆私吒及國師言：	008	時 彼 女 人 至 門 外 已  見 婆 私 吒 及 以 國 師  歡喜踊躍  不 能 自 勝  語 婆 私 吒 及 國 師 言  
ZH_T03_0190_008:0688c07_21	『諸釋種子！	008	 諸 釋 種 子  
ZH_T03_0190_008:0688c08_8	汝可速往至大王所。	008	汝 可 速 往 至 大 王 所  
ZH_T03_0190_008:0688c09_17	』是時大臣及國師等，見彼女人作如是言，兼復歡喜，不能自勝。	008	 是 時 大 臣 及 國 師 等  見 彼 女 人 作如是言  兼 復 歡 喜  不 能 自 勝  
ZH_T03_0190_008:0688c10_2	問彼女言：	008	問 彼 女 言  
ZH_T03_0190_008:0688c10_17	『汝令我等至大王所，當何聞徹？	008	 汝 令 我 等 至 大 王 所  當 何 聞 徹  
ZH_T03_0190_008:0688c11_9	為奏歡喜疑怪恐怖不祥事乎？	008	為 奏 歡 喜 疑 怪 恐 怖 不 祥 事 乎  
ZH_T03_0190_008:0688c11_15	』彼女報言：	008	 彼 女 報 言  
ZH_T03_0190_008:0688c11_21	『汝釋種子！	008	 汝 釋 種 子  
ZH_T03_0190_008:0688c12_12	我今白汝一大慶幸歡喜之事。	008	我 今 白 汝 一 大 慶 幸 歡 喜 之 事  
ZH_T03_0190_008:0688c13_8	』其摩訶那及國師等，問彼女言：	008	 其 摩 訶 那 及 國 師 等  問 彼 女 言  
ZH_T03_0190_008:0688c13_14	『有何喜慶？	008	 有 何 喜 慶  
ZH_T03_0190_008:0688c13_20	』彼女答言：	008	 彼 女 答 言  
ZH_T03_0190_008:0688c16_1	『國大夫人產一童子，端正可愛，世間少雙，然此童子，直是真天，所以處處，散於天花，放天光明。	008	 國 大 夫 人 產 一 童 子  端 正 可 愛  世 間 少 雙  然 此 童 子  直 是 真 天  所 以 處 處  散 於 天 花  放 天 光 明  
ZH_T03_0190_008:0688c17_6	』時大臣等，聞是語已，心大歡喜，踊躍充遍，不能自勝。	008	 時 大 臣 等  聞 是 語 已  心大歡喜  踊 躍 充 遍  不 能 自 勝  
ZH_T03_0190_008:0688c19_3	是時大臣，即解眾寶妙好瓔珞，賜彼女人，為聞如是歡喜事故，解賜已後更復思惟：	008	是 時 大 臣  即 解 眾 寶 妙 好 瓔 珞  賜 彼 女 人  為 聞 如 是 歡 喜 事 故  解 賜 已 後 更 復 思 惟  
ZH_T03_0190_008:0688c19_18	『今此女人，是王宮內時幸之人。	008	 今 此 女 人  是 王 宮 內 時 幸 之 人  
ZH_T03_0190_008:0688c20_8	王見是女，極大愛敬。	008	王 見 是 女  極 大 愛 敬  
ZH_T03_0190_008:0688c21_2	我今解身瓔珞賜與，後脫為患。	008	我 今 解 身 瓔 珞 賜 與  後 脫 為 患  
ZH_T03_0190_008:0688c22_6	』即還收取，取已轉持施彼國師，捨已呪願，作如是言：	008	 即 還 收 取  取 已 轉 持 施 彼 國 師  捨 已 呪 願  作如是言  
ZH_T03_0190_008:0688c23_6	『今以瓔珞施於國師，所有功德，廻施彼女。	008	 今 以 瓔 珞 施 於 國 師  所 有 功 德  廻 施 彼 女  
ZH_T03_0190_008:0688c23_11	以何因緣？	008	以何因緣  
ZH_T03_0190_008:0688c23_16	聞喜事故。	008	聞 喜 事 故  
ZH_T03_0190_008:0688c24_17	』「時彼大臣摩訶那摩語於國師婆羅門言：	008	  時 彼 大 臣 摩 訶 那 摩 語 於 國 師 婆羅門言  
ZH_T03_0190_008:0688c25_3	『大婆羅門！	008	 大 婆 羅 門  
ZH_T03_0190_008:0688c25_17	汝今可還向大王所，奏是喜事。	008	汝 今 可 還 向 大 王 所  奏 是 喜 事  
ZH_T03_0190_008:0688c27_1	』時大摩那，發遣於彼婆羅門已，更復重問彼女人言：	008	 時 大 摩 那  發 遣 於 彼 婆 羅 門 已  更 復 重 問 彼 女 人 言  
ZH_T03_0190_008:0688c28_13	『汝先語我國大夫人產童子者，是天似天，放天光明，汝復更見有何異相？	008	 汝 先 語 我 國 大 夫 人 產 童 子 者  是 天 似 天  放 天 光 明  汝 復 更 見 有 何 異 相  
ZH_T03_0190_008:0688c29_3	』時彼女人，答大臣言：	008	 時 彼 女 人  答 大 臣 言  
ZH_T03_0190_008:0688c29_9	『唯願善聽！	008	 唯 願 善 聽  
ZH_T03_0190_008:0689a02_18	彼童子者，相貌過人，有大威德，致令摩耶國大夫人立地之時，童子自然從右脇出，國大夫人胸脇腰身不破不缺。	008	彼 童 子 者  相 貌 過 人  有 大 威 德  致 令 摩 耶 國 大 夫 人 立 地 之 時  童 子 自 然 從 右 脇 出  國 大 夫 人 胸 脇 腰 身 不 破 不 缺  
ZH_T03_0190_008:0689a05_2	童子生時，一切諸天從於虛空，持好細妙迦尸迦衣，周匝遍裹於童子身，持向母前，作如是語：	008	童 子 生 時  一 切 諸 天 從 於 虛 空  持 好 細 妙 迦 尸 迦 衣  周 匝 遍 裹 於 童 子 身  持 向 母 前  作如是語  
ZH_T03_0190_008:0689a05_18	「國大夫人，當自慶幸，倍生歡喜。	008	 國 大 夫 人  當 自 慶 幸  倍 生 歡 喜  
ZH_T03_0190_008:0689a06_1	何以故？	008	何 以 故  
ZH_T03_0190_008:0689a06_6	今大夫人！	008	今 大 夫 人  
ZH_T03_0190_008:0689a06_11	產育聖子。	008	產 育 聖 子  
ZH_T03_0190_008:0689a07_9	」當是童子初欲出時，仰觀母脇，而說是言：	008	 當 是 童 子 初 欲 出 時  仰 觀 母 脇  而 說 是 言  
ZH_T03_0190_008:0689a08_12	「我從今日，不復更受母人之胎，此即是我最後邊身。	008	 我 從 今 日  不 復 更 受 母 人 之 胎  此 即 是 我 最 後 邊 身  
ZH_T03_0190_008:0689a09_2	從是已去，我當作佛。	008	從 是 已 去  我 當 作 佛  
ZH_T03_0190_008:0689a11_6	」即立於地，無人扶持即行七步，足所履處皆生蓮華，一切四方，正眼觀視，目不暫瞬，不驚不怖。	008	 即 立 於 地  無 人 扶 持 即 行 七 步  足 所 履 處 皆 生 蓮 華  一 切 四 方  正 眼 觀 視  目 不 暫 瞬  不驚不怖  
ZH_T03_0190_008:0689a12_10	正立東面，言辭辯淨，字句圓滿非如孩童，而說是言：	008	正 立 東 面  言 辭 辯 淨  字 句 圓 滿 非 如 孩 童  而 說 是 言  
ZH_T03_0190_008:0689a13_12	「於諸世間，我為最勝，我當濟拔一切生死煩惱根本。	008	 於 諸 世 間  我 為 最 勝  我 當 濟 拔 一 切 生 死 煩惱根本  
ZH_T03_0190_008:0689a16_1	」童子在彼所立地處，以是童子身清淨故，從虛空中，二水注下，一煖一冷，復持金床，令童子坐，澡浴其身。	008	 童 子 在 彼 所 立 地 處  以 是 童 子 身 清 淨 故  從 虛 空 中  二 水 注 下  一 煖 一 冷  復 持 金 床  令 童 子 坐  澡 浴 其 身  
ZH_T03_0190_008:0689a18_1	童子生已，身放光明，障蔽日月，上界諸天，持其白蓋，真金為柄，大如車輪，住虛空中。	008	童 子 生 已  身 放 光 明  障 蔽 日 月  上 界 諸 天  持 其 白 蓋  真 金 為 柄  大 如 車 輪  住 虛 空 中  
ZH_T03_0190_008:0689a19_1	又有諸天，手持白拂，眾寶為柄，搖童子上。	008	又 有 諸 天  手 持 白 拂  眾 寶 為 柄  搖 童 子 上  
ZH_T03_0190_008:0689a20_8	又虛空中，一切音樂，不鼓自鳴，復聞無量無邊微妙歌詠之聲。	008	又 虛 空 中  一 切 音 樂  不 鼓 自 鳴  復 聞 無量無邊 微 妙 歌 詠 之 聲  
ZH_T03_0190_008:0689a21_13	又雨香花，處處遍滿，日光雖照，鮮潔如常，不能令異。	008	又 雨 香 花  處 處 遍 滿  日 光 雖 照  鮮 潔 如 常  不 能 令 異  
ZH_T03_0190_008:0689a22_19	』「爾時，大臣摩訶那摩聞此語已，即自思惟：	008	  爾 時  大 臣 摩 訶 那 摩 聞 此 語 已  即 自 思 惟  
ZH_T03_0190_008:0689a23_3	『希有希有！	008	 希 有 希 有  
ZH_T03_0190_008:0689a23_17	於此惡時，而感大士出興於世。	008	於 此 惡 時  而 感 大 士 出 興 於 世  
ZH_T03_0190_008:0689a25_1	我今應當自往淨飯大王之所，奏聞如是希有之事。	008	我 今 應 當 自 往 淨 飯 大 王 之 所  奏 聞 如 是 希 有 之 事  
ZH_T03_0190_008:0689a29_1	』「時彼大臣取善調馬，行疾如風，駕馭寶車，從嵐毘尼園門外發，徑至於彼迦毘羅城，未見於王，在先撾打歡喜之鼓，盡其身力，而扣擊之。	008	  時 彼 大 臣 取 善 調 馬  行 疾 如 風  駕 馭 寶 車  從 嵐 毘 尼 園 門 外 發  徑 至 於 彼 迦 毘 羅 城  未 見 於 王  在 先 撾 打 歡 喜 之 鼓  盡 其 身 力  而 扣 擊 之  
ZH_T03_0190_008:0689b03_7	「時，淨飯王坐寶殿上，輔相弼諧，治理國政，群臣卿士百辟官僚，或後或前左右圍繞，皆悉聞彼歡喜鼓聲。	008	 時  淨 飯 王 坐 寶 殿 上  輔 相 弼 諧  治 理 國 政  群 臣 卿 士 百 辟 官 僚  或 後 或 前 左 右 圍 繞  皆 悉 聞 彼 歡 喜 鼓 聲  
ZH_T03_0190_008:0689b03_16	時王驚問諸群臣言：	008	時 王 驚 問 諸 群 臣 言  
ZH_T03_0190_008:0689b04_2	『卿諸臣等！	008	 卿 諸 臣 等  
ZH_T03_0190_008:0689b05_11	是誰忽然敢能擊我苷蔗種門歡喜之鼓，盡其力打，出是大聲？	008	是 誰 忽 然 敢 能 擊 我 苷 蔗 種 門 歡 喜 之 鼓  盡 其 力 打  出 是 大 聲  
ZH_T03_0190_008:0689b06_1	』時守門臣，前白王言：	008	 時 守 門 臣  前 白 王 言  
ZH_T03_0190_008:0689b06_5	『大王！	008	 大 王  
ZH_T03_0190_008:0689b07_18	當知，王之大臣婆私吒，姓摩訶那摩，駕四馬車，迅疾如風，從嵐毘尼園門外來。	008	當 知  王 之 大 臣 婆 私 吒  姓 摩 訶 那 摩  駕 四 馬 車  迅 疾 如 風  從 嵐 毘 尼 園 門 外 來  
ZH_T03_0190_008:0689b09_11	忽跳下車，盡其身力，即擊大王歡喜之鼓，更無言語，直云我今欲見大王。	008	忽 跳 下 車  盡 其 身 力  即 擊 大 王 歡 喜 之 鼓  更 無 言 語  直 云 我 今 欲 見 大 王  
ZH_T03_0190_008:0689b10_1	』時淨飯王語諸臣言：	008	 時 淨 飯 王 語 諸 臣 言  
ZH_T03_0190_008:0689b10_7	『有何喜事？	008	 有 何 喜 事  
ZH_T03_0190_008:0689b11_10	宜速喚彼婆私吒姓釋種大臣摩訶那摩來，急到我前。	008	宜 速 喚 彼 婆 私 吒 姓 釋 種 大 臣 摩 訶 那 摩 來  急 到 我 前  
ZH_T03_0190_008:0689b11_21	』臣奉王勅，白言大王：	008	 臣 奉 王 勅  白 言 大 王  
ZH_T03_0190_008:0689b12_5	『謹依教命。	008	 謹 依 教 命  
ZH_T03_0190_008:0689b13_7	』星速往喚彼釋大臣摩訶那摩，勒令急疾到於王所。	008	 星 速 往 喚 彼 釋 大 臣 摩 訶 那 摩  勒 令 急 疾 到 於 王 所  
ZH_T03_0190_008:0689b14_21	「時，摩訶那摩聞王勅已，即至王前，高聲唱言：	008	 時  摩 訶 那 摩 聞 王 勅 已  即 至 王 前  高 聲 唱 言  
ZH_T03_0190_008:0689b15_20	『願王常勝，願王常尊，今奉此言，增益身力。	008	 願 王 常 勝  願 王 常 尊  今 奉 此 言  增 益 身 力  
ZH_T03_0190_008:0689b17_2	』時，淨飯王聞此語已，告大那摩釋種大臣，作如是言：	008	 時  淨 飯 王 聞 此 語 已  告 大 那 摩 釋 種 大 臣  作如是言  
ZH_T03_0190_008:0689b17_8	『汝釋大臣！	008	 汝 釋 大 臣  
ZH_T03_0190_008:0689b18_6	何故忩遽速疾而來，盡於身力，打歡喜鼓？	008	何 故 忩 遽 速 疾 而 來  盡 於 身 力  打 歡 喜 鼓  
ZH_T03_0190_008:0689b18_21	』時彼大臣摩訶那摩，即報王言：	008	 時 彼 大 臣 摩 訶 那 摩  即 報 王 言  
ZH_T03_0190_008:0689b21_7	『彼天臂城嵐毘尼園，大王夫人在中遊戲，於彼樹下生一童子，身黃金色，其狀似天，乃至端政，放天光明。	008	 彼 天 臂 城 嵐 毘 尼 園  大 王 夫 人 在 中 遊 戲  於 彼 樹 下 生 一 童 子  身 黃 金 色  其 狀 似 天  乃 至 端 政  放 天 光 明  
ZH_T03_0190_008:0689b22_10	』「時，淨飯王復更重問：	008	  時  淨 飯 王 復 更 重 問  
ZH_T03_0190_008:0689b22_21	『審實相好，其事云何？	008	 審 實 相 好  其 事 云 何  
ZH_T03_0190_008:0689b23_8	』時彼大臣，復報王言：	008	 時 彼 大 臣  復 報 王 言  
ZH_T03_0190_008:0689b24_2	『夫人立地，乃至右脇，不裂不壞。	008	 夫 人 立 地  乃 至 右 脇  不 裂 不 壞  
ZH_T03_0190_008:0689b25_15	童子生已，自立於地，諸天各持迦尸迦衣遍裹其身，仰觀母脇，口如是言：	008	童 子 生 已  自 立 於 地  諸 天 各 持 迦 尸 迦 衣 遍 裹 其 身  仰 觀 母 脇  口 如 是 言  
ZH_T03_0190_008:0689b26_10	「我當作佛，拔斷生死苦惱根本。	008	 我 當 作 佛  拔 斷 生 死 苦 惱 根 本  
ZH_T03_0190_008:0689b28_3	」澡洗放光障蔽日月，樹木藥草依時開華，虛空諸天，持白蓋拂搖童子上。	008	 澡 洗 放 光 障 蔽 日 月  樹 木 藥 草 依 時 開 華  虛 空 諸 天  持 白 蓋 拂 搖 童 子 上  
ZH_T03_0190_008:0689b29_17	虛空雷聲，微細天雨，涼風四來，不見其形，梵響樂音，不鼓自唱，華照不萎。	008	虛 空 雷 聲  微 細 天 雨  涼 風 四 來  不 見 其 形  梵 響 樂 音  不 鼓 自 唱  華 照 不 萎  
ZH_T03_0190_008:0689c01_12	如上所說，一一次第，具諮白王。	008	如上所說  一 一 次 第  具 諮 白 王  
ZH_T03_0190_008:0689c01_15	大王！	008	大 王  
ZH_T03_0190_008:0689c03_4	當知，我見是等希有之事，是故我今以歡喜，緣擊歡喜鼓，敢遍告知。	008	當 知  我 見 是 等 希 有 之 事  是 故 我 今 以 歡 喜  緣 擊 歡 喜 鼓  敢 遍 告 知  
ZH_T03_0190_008:0689c04_8	』時彼大臣，復持諸天供養餘華，敬奉大王，如是備說。	008	 時 彼 大 臣  復 持 諸 天 供 養 餘 華  敬 奉 大 王  如 是 備 說  
ZH_T03_0190_008:0689c05_15	「時，淨飯王聞是語已，告大臣言：	008	 時  淨 飯 王 聞 是 語 已  告 大 臣 言  
ZH_T03_0190_008:0689c06_18	『汝既持是歡喜之事，白我令知，如汝深心，欲求何願？	008	 汝 既 持 是 歡 喜 之 事  白 我 令 知  如 汝 深 心  欲 求 何 願  
ZH_T03_0190_008:0689c07_7	我當盡與，隨意不違。	008	我 當 盡 與  隨 意 不 違  
ZH_T03_0190_008:0689c07_17	』其婆私吒大臣答言：	008	 其 婆 私 吒 大 臣 答 言  
ZH_T03_0190_008:0689c08_6	『臣蒙王恩，無所乏少。	008	 臣 蒙 王 恩  無 所 乏 少  
ZH_T03_0190_008:0689c08_17	』時，淨飯王復告大臣：	008	 時  淨 飯 王 復 告 大 臣  
ZH_T03_0190_008:0689c09_6	『法當乞願，必當相與。	008	 法 當 乞 願  必 當 相 與  
ZH_T03_0190_008:0689c09_16	』大臣復更重白王言：	008	 大 臣 復 更 重 白 王 言  
ZH_T03_0190_008:0689c10_9	『願王歡喜，臣蒙王恩，無所乏少。	008	 願 王 歡 喜  臣 蒙 王 恩  無 所 乏 少  
ZH_T03_0190_008:0689c11_10	』「時，淨飯王復告大臣：	008	  時  淨 飯 王 復 告 大 臣  
ZH_T03_0190_008:0689c12_8	『汝今不應違於王勅，要須乞願，我當與汝。	008	 汝 今 不 應 違 於 王 勅  要 須 乞 願  我 當 與 汝  
ZH_T03_0190_008:0689c12_18	』時婆私吒大臣白言：	008	 時 婆 私 吒 大 臣 白 言  
ZH_T03_0190_008:0689c12_22	『大王！	008	 大 王  
ZH_T03_0190_008:0689c14_10	若當必定歡喜，乞臣願者，唯願大王，聽臣奉事太子左右，隨時給侍。	008	若 當 必 定 歡 喜  乞 臣 願 者  唯 願 大 王  聽 臣 奉 事 太 子 左 右  隨 時 給 侍  
ZH_T03_0190_008:0689c14_15	所以者何？	008	所以者何  
ZH_T03_0190_008:0689c16_3	此之童子，今既生已，必定還續苷蔗日種，轉輪聖王苗裔不絕。	008	此 之 童 子  今 既 生 已  必 定 還 續 苷 蔗 日 種  轉輪聖王 苗 裔 不 絕  
ZH_T03_0190_008:0689c16_13	』時淨飯王報大臣言：	008	 時 淨 飯 王 報 大 臣 言  
ZH_T03_0190_008:0689c17_2	『善知時者，隨意所樂。	008	 善 知 時 者  隨 意 所 樂  
ZH_T03_0190_008:0689c18_10	』「時，淨飯王告諸臣言：	008	  時  淨 飯 王 告 諸 臣 言  
ZH_T03_0190_008:0689c18_16	『汝等大臣！	008	 汝 等 大 臣  
ZH_T03_0190_008:0689c20_2	應當如彼婆私吒臣之所典掌國法吉祥，次第具錄，勿令缺減。	008	應 當 如 彼 婆 私 吒 臣 之 所 典 掌 國 法 吉 祥  次 第 具 錄  勿 令 缺 減  
ZH_T03_0190_008:0689c20_16	』時淨飯王告大那摩釋大臣言：	008	 時 淨 飯 王 告 大 那 摩 釋 大 臣 言  
ZH_T03_0190_008:0689c20_20	『大臣！	008	 大 臣  
ZH_T03_0190_008:0689c22_4	汝來，我國既生如是太子，今當為是勝上太子，作於生法。	008	汝 來  我 國 既 生 如 是 太 子  今 當 為 是 勝 上 太 子  作 於 生 法  
ZH_T03_0190_008:0689c25_2	』時，淨飯王大威德力，以王威神，諸臣百官左右圍繞，猶如半月左右侍立，及摩訶那摩諸大臣等，發向於彼嵐毘尼園，欲迎菩薩。	008	 時  淨 飯 王 大 威 德 力  以 王 威 神  諸 臣 百 官 左 右 圍 繞  猶 如 半 月 左 右 侍 立  及 摩 訶 那 摩 諸 大 臣 等  發 向 於 彼 嵐 毘 尼 園  欲 迎 菩 薩  
ZH_T03_0190_008:0689c26_2	至其中路，時淨飯王告摩訶那摩及大臣言：	008	至 其 中 路  時 淨 飯 王 告 摩 訶 那 摩 及 大 臣 言  
ZH_T03_0190_008:0689c26_8	『汝等大臣！	008	 汝 等 大 臣  
ZH_T03_0190_008:0689c27_11	我聞生子，復見如是希有之事、未曾有法，豈不歡喜？	008	我 聞 生 子  復 見 如 是 希 有 之 事  未曾有法  豈 不 歡 喜  
ZH_T03_0190_008:0689c27_16	覆自憂愁？	008	覆 自 憂 愁  
ZH_T03_0190_008:0689c28_6	』摩訶那摩大臣復言大王：	008	 摩 訶 那 摩 大 臣 復 言 大 王  
ZH_T03_0190_008:0689c28_19	『要當歡喜自慶，不須懷愁。	008	 要 當 歡 喜 自 慶  不 須 懷 愁  
ZH_T03_0190_008:0689c29_2	何以故？	008	何 以 故  
ZH_T03_0190_008:0690a01_1	天人所生，有如是法不可思議大希有事。	008	天 人 所 生  有 如 是 法 不可思議 大 希 有 事  
ZH_T03_0190_008:0690a03_2	大王可不聞，往昔有一婆羅門，名多虱吒迦華生，彼生已後不從人學，自然能解四種毘陀。	008	大 王 可 不 聞  往 昔 有 一 婆 羅 門  名 多 虱 吒 迦 華 生  彼 生 已 後 不 從 人 學  自 然 能 解 四 種 毘 陀  
ZH_T03_0190_008:0690a05_4	又復大王可不聞，於往昔有一頂生之王，從父頂生，生已還如孩童一種，漸漸長大王四天下。	008	又 復 大 王 可 不 聞  於 往 昔 有 一 頂 生 之 王  從 父 頂 生  生 已 還 如 孩 童 一 種  漸 漸 長 大 王 四 天 下  
ZH_T03_0190_008:0690a07_8	「『又復大王可不聞，於往昔有一王，名毘迦，從父掌生，非母腹出。	008	  又 復 大 王 可 不 聞  於 往 昔 有 一 王  名 毘 迦  從 父 掌 生  非 母 腹 出  
ZH_T03_0190_008:0690a09_3	「『又復大王可不聞，於往昔有一王，名留婆，從父䏶生。	008	  又 復 大 王 可 不 聞  於 往 昔 有 一 王  名 留 婆  從 父 䏶 生  
ZH_T03_0190_008:0690a11_4	「『又復大王可不聞，於往昔有王，名迦𮝢婆，從父臂生。	008	  又 復 大 王 可 不 聞  於 往 昔 有 王  名 迦 𮝢 婆  從 父 臂 生  
ZH_T03_0190_008:0690a13_8	「『又復大王可不聞，於大王先祖，從昔以來名苷蔗王，從苷蔗生。	008	  又 復 大 王 可 不 聞  於 大 王 先 祖  從 昔 以 來 名 苷 蔗 王  從 苷 蔗 生  
ZH_T03_0190_008:0690a14_3	是等諸王，雖生人間，不可思議。	008	是 等 諸 王  雖 生 人 間  不可思議  
ZH_T03_0190_008:0690a15_18	』「時，淨飯王復更語於摩訶那摩釋大臣言：	008	  時  淨 飯 王 復 更 語 於 摩 訶 那 摩 釋 大 臣 言  
ZH_T03_0190_008:0690a16_3	『汝大那摩！	008	 汝 大 那 摩  
ZH_T03_0190_008:0690a17_2	彼等諸王皆是大明，有大威德，此不方彼。	008	彼 等 諸 王 皆 是 大 明  有 大 威 德  此 不 方 彼  
ZH_T03_0190_008:0690a17_17	』摩訶那摩以歡喜心，復白王言：	008	 摩 訶 那 摩 以 歡 喜 心  復 白 王 言  
ZH_T03_0190_008:0690a17_21	『大王！	008	 大 王  
ZH_T03_0190_008:0690a18_15	當知，此太子者，必定勝彼一切諸王。	008	當 知  此 太 子 者  必 定 勝 彼 一 切 諸 王  
ZH_T03_0190_008:0690a18_21	』淨飯王言：	008	 淨 飯 王 言  
ZH_T03_0190_008:0690a19_5	『有何勝相？	008	 有 何 勝 相  
ZH_T03_0190_008:0690a19_15	』摩訶那摩大臣答言：	008	 摩 訶 那 摩 大 臣 答 言  
ZH_T03_0190_008:0690a20_13	『彼等輩生，此太子生，臣比挍量，知相大勝。	008	 彼 等 輩 生  此 太 子 生  臣 比 挍 量  知 相 大 勝  
ZH_T03_0190_008:0690a20_19	』王復語言：	008	 王 復 語 言  
ZH_T03_0190_008:0690a21_2	『汝勿戲調。	008	 汝 勿 戲 調  
ZH_T03_0190_008:0690a21_7	所以者何？	008	所以者何  
ZH_T03_0190_008:0690a22_1	凡人父者，可不欲子最勝於他。	008	凡 人 父 者  可 不 欲 子 最 勝 於 他  
ZH_T03_0190_008:0690a24_1	或多見聞，或廣知解，或善修行，或備禮義，或明治道，或懃精進，有如是者心則歡喜。	008	或 多 見 聞  或 廣 知 解  或 善 修 行  或 備 禮 義  或 明 治 道  或 懃 精 進  有 如 是 者 心 則 歡 喜  
ZH_T03_0190_008:0690a24_20	』時淨飯王說是語已，漸漸至彼嵐毘尼園。	008	 時 淨 飯 王 說 是 語 已  漸 漸 至 彼 嵐 毘 尼 園  
ZH_T03_0190_008:0690a25_18	至彼園已，在大門外，即遣使人白夫人言：	008	至 彼 園 已  在 大 門 外  即 遣 使 人 白 夫 人 言  
ZH_T03_0190_008:0690a27_12	『夫人福德，善生聖種，夫人宜於太子生處，作吉祥事，敷設莊嚴，速令訖了。	008	 夫 人 福 德  善 生 聖 種  夫 人 宜 於 太 子 生 處  作 吉 祥 事  敷 設 莊 嚴  速 令 訖 了  
ZH_T03_0190_008:0690a28_1	吾欲面親觀視太子。	008	吾 欲 面 親 觀 視 太 子  
ZH_T03_0190_008:0690a29_18	是子在胎，吾雖覩見於先種種希奇瑞相未曾有法，但我今心愛念子故，自欲往看。	008	是 子 在 胎  吾 雖 覩 見 於 先 種 種 希 奇 瑞 相 未曾有法  但 我 今 心 愛 念 子 故  自 欲 往 看  
ZH_T03_0190_008:0690b03_1	』是時摩耶國大夫人，為於童子，備辦種種世所應為吉慶之禮，皆悉訖了，即遣使人奉報王言：	008	 是 時 摩 耶 國 大 夫 人  為 於 童 子  備 辦 種 種 世 所 應 為 吉 慶 之 禮  皆 悉 訖 了  即 遣 使 人 奉 報 王 言  
ZH_T03_0190_008:0690b03_12	『大王知時，應入是園。	008	 大 王 知 時  應 入 是 園  
ZH_T03_0190_008:0690b04_20	』時有女人見淨飯王已入園內，抱持菩薩，將詣王所，作如是言：	008	 時 有 女 人 見 淨 飯 王 已 入 園 內  抱 持 菩 薩  將 詣 王 所  作如是言  
ZH_T03_0190_008:0690b05_9	『童子今可敬禮父王。	008	 童 子 今 可 敬 禮 父 王  
ZH_T03_0190_008:0690b05_13	』王言：	008	 王 言  
ZH_T03_0190_008:0690b05_17	『不然！	008	 不 然  
ZH_T03_0190_008:0690b06_8	先遣禮我師婆羅門，然後見我。	008	先 遣 禮 我 師 婆 羅 門  然 後 見 我  
ZH_T03_0190_008:0690b07_6	』是時，女人抱持菩薩，先將往詣婆羅門所。	008	 是 時  女 人 抱 持 菩 薩  先 將 往 詣 婆 羅 門 所  
ZH_T03_0190_008:0690b08_11	是時國師婆羅門等，見菩薩已，白淨飯王，因呪願言：	008	是 時 國 師 婆 羅 門 等  見 菩 薩 已  白 淨 飯 王  因 呪 願 言  
ZH_T03_0190_008:0690b08_17	『唯願大王！	008	 唯 願 大 王  
ZH_T03_0190_008:0690b10_10	常尊常勝，如見子勝，願王釋種，芽葉常興，大王此子，必當得作轉輪聖王。	008	常 尊 常 勝  如 見 子 勝  願 王 釋 種  芽 葉 常 興  大 王 此 子  必 當 得 作 轉輪聖王  
ZH_T03_0190_008:0690b11_14	』「時，淨飯王復問國師婆羅門言：	008	  時  淨 飯 王 復 問 國 師 婆羅門言  
ZH_T03_0190_008:0690b11_20	『所以知然？	008	 所 以 知 然  
ZH_T03_0190_008:0690b12_7	』是時國師復白王言：	008	 是 時 國 師 復 白 王 言  
ZH_T03_0190_008:0690b13_12	『如我所見毘陀羅論所說諸相，合此子法，是事真實。	008	 如 我 所 見 毘 陀 羅 論 所 說 諸 相  合 此 子 法  是 事 真 實  
ZH_T03_0190_008:0690b14_5	』時淨飯王復問國師婆羅門言：	008	 時 淨 飯 王 復 問 國 師 婆羅門言  
ZH_T03_0190_008:0690b15_9	『若如是者，我之釋氏，轉輪聖王，苷蔗之種，必當增長。	008	 若 如 是 者  我 之 釋 氏  轉輪聖王  苷 蔗 之 種  必 當 增 長  
ZH_T03_0190_008:0690b15_13	何以故？	008	何 以 故  
ZH_T03_0190_008:0690b19_5	今世諸王，於其福德，苦行精懃皆悉缺減，若今生是童子，有於此等福力，如昔劫初諸王福德大力勇健相具足者，是則我家必當興盛，還如劫初諸轉輪王。	008	今 世 諸 王  於 其 福 德  苦 行 精 懃 皆 悉 缺 減  若 今 生 是 童 子  有 於 此 等 福 力  如 昔 劫 初 諸 王 福 德 大 力 勇 健 相 具 足 者  是 則 我 家 必 當 興 盛  還 如 劫 初 諸 轉 輪 王  
ZH_T03_0190_008:0690b21_17	』「時，菩薩母摩耶夫人，見淨飯王并及國師婆羅門等，面色熈怡，即便諮白淨飯王言：	008	  時  菩 薩 母 摩 耶 夫 人  見 淨 飯 王 并 及 國 師 婆 羅 門 等  面 色 熈 怡  即 便 諮 白 淨 飯 王 言  
ZH_T03_0190_008:0690b21_21	『大王！	008	 大 王  
ZH_T03_0190_008:0690b22_10	示我轉輪聖王相貌云何？	008	示 我 轉輪聖王 相 貌 云 何  
ZH_T03_0190_008:0690b22_13	善哉？	008	善 哉  
ZH_T03_0190_008:0690b23_6	為我略說其要，令我心喜。	008	為 我 略 說 其 要  令 我 心 喜  
ZH_T03_0190_008:0690b23_20	』時淨飯王問於國師婆羅門言：	008	 時 淨 飯 王 問 於 國 師 婆羅門言  
ZH_T03_0190_008:0690b24_5	『仁者大師！	008	 仁 者 大 師  
ZH_T03_0190_008:0690b24_18	願為解釋轉輪聖王形狀相貌。	008	願 為 解 釋 轉輪聖王 形 狀 相 貌  
ZH_T03_0190_008:0690b25_15	』時彼國師及婆羅門報淨飯王及夫人言：	008	 時 彼 國 師 及 婆 羅 門 報 淨 飯 王 及 夫 人 言  
ZH_T03_0190_008:0690b26_2	『唯願大王！	008	 唯 願 大 王  
ZH_T03_0190_008:0690b26_7	諦聽我說。	008	諦 聽 我 說  
ZH_T03_0190_008:0690b28_20	我從先聖諸論相傳，說轉輪王所有自在功德悉具，若轉輪王，治化人民，彼轉輪王，必能飛騰虛空，而行住於地上。	008	我 從 先 聖 諸 論 相 傳  說 轉 輪 王 所 有 自 在 功 德 悉 具  若 轉 輪 王  治 化 人 民  彼 轉 輪 王  必 能 飛 騰 虛 空  而 行 住 於 地 上  
ZH_T03_0190_008:0690b29_9	若時亢旱，隨念即雨。	008	若 時 亢 旱  隨 念 即 雨  
ZH_T03_0190_008:0690c02_11	若王界內，有於瞋恚諸惡眾生，更迭相嫌心懷恨者，以轉輪王威德力故，國內眾生各各歡喜。	008	若 王 界 內  有 於 瞋 恚 諸 惡 眾 生  更 迭 相 嫌 心 懷 恨 者  以 轉 輪 王 威 德 力 故  國 內 眾 生 各 各 歡 喜  
ZH_T03_0190_008:0690c04_4	轉輪聖王七寶具足，所謂金輪、神珠、象、馬、玉女、主藏、典兵臣等，是名七寶。	008	轉輪聖王 七 寶 具 足  所 謂 金 輪  神 珠  象  馬  玉 女  主 藏  典 兵 臣 等  是 名 七 寶  
ZH_T03_0190_008:0690c05_13	轉輪聖王，壽命長遠，終無橫死，少病少惱，身體端嚴，世間無比。	008	轉輪聖王  壽 命 長 遠  終 無 橫 死  少 病 少 惱  身 體 端 嚴  世 間 無 比  
ZH_T03_0190_008:0690c06_12	於其境內，一切人民，愛敬是王，猶如一子；	008	於 其 境 內  一 切 人 民  愛 敬 是 王  猶 如 一 子  
ZH_T03_0190_008:0690c07_6	轉輪聖王，愛護人民，過於赤子。	008	轉輪聖王  愛 護 人 民  過 於 赤 子  
ZH_T03_0190_008:0690c07_20	』時淨飯王復白國師婆羅門言：	008	 時 淨 飯 王 復 白 國 師 婆羅門言  
ZH_T03_0190_008:0690c08_5	『大婆羅門！	008	 大 婆 羅 門  
ZH_T03_0190_008:0690c09_8	如仁所說，夫為轉輪聖王之者，皆有是事，然非我耶？	008	如 仁 所 說  夫 為 轉輪聖王 之 者  皆 有 是 事  然 非 我 耶  
ZH_T03_0190_008:0690c10_19	』「時，菩薩母摩耶夫人，復更重白淨飯王言：	008	  時  菩 薩 母 摩 耶 夫 人  復 更 重 白 淨 飯 王 言  
ZH_T03_0190_008:0690c11_1	『大王！	008	 大 王  
ZH_T03_0190_008:0690c11_8	是事未足為怪。	008	是 事 未 足 為 怪  
ZH_T03_0190_008:0690c11_13	所以者何？	008	所以者何  
ZH_T03_0190_008:0690c12_10	此童子者，今日生於苷蔗種姓剎利家故。	008	此 童 子 者  今 日 生 於 苷 蔗 種 姓 剎 利 家 故  
ZH_T03_0190_008:0690c13_1	』時淨飯王復作是言：	008	 時 淨 飯 王 復 作 是 言  
ZH_T03_0190_008:0690c14_18	『希有之事，轉輪聖王生於人間，但彼轉輪聖王威德，如是大受果報勝業，我心生怪。	008	 希 有 之 事  轉輪聖王 生 於 人 間  但 彼 轉輪聖王 威 德  如 是 大 受 果 報 勝 業  我 心 生 怪  
ZH_T03_0190_008:0690c18_4	往昔一切轉輪聖王，無有如是諸奇特相，所謂苷蔗日種生王、尼拘羅王、憍拘羅王、瞿瞿羅王，或復我父師子頰王及以我身，無有如是奇特之相。	008	往 昔 一 切 轉輪聖王  無 有 如 是 諸 奇 特 相  所 謂 苷 蔗 日 種 生 王  尼 拘 羅 王  憍 拘 羅 王  瞿 瞿 羅 王  或 復 我 父 師 子 頰 王 及 以 我 身  無 有 如 是 奇 特 之 相  
ZH_T03_0190_008:0690c18_9	其事云何？	008	其 事 云 何  
ZH_T03_0190_008:0690c18_14	復有何因？	008	復 有 何 因  
ZH_T03_0190_008:0690c19_12	』是時國師及婆羅門，復更諮白淨飯王言：	008	 是 時 國 師 及 婆 羅 門  復 更 諮 白 淨 飯 王 言  
ZH_T03_0190_008:0690c19_16	『大王！	008	 大 王  
ZH_T03_0190_008:0690c20_7	當知，有前有後，未足為怪。	008	當 知  有 前 有 後  未 足 為 怪  
ZH_T03_0190_008:0690c21_20	大王可不聞，於往昔有一國王，名耶耶坻，一切功德悉皆具足，父名婆流。	008	大 王 可 不 聞  於 往 昔 有 一 國 王  名 耶 耶 坻  一切功德 悉 皆 具 足  父 名 婆 流  
ZH_T03_0190_008:0690c22_9	其有一子，名為不流。	008	其 有 一 子  名 為 不 流  
ZH_T03_0190_008:0690c23_1	不流有子，名屯頭摩囉。	008	不 流 有 子  名 屯 頭 摩 囉  
ZH_T03_0190_008:0690c23_13	屯頭摩囉有子，名迦叉福。	008	屯 頭 摩 囉 有 子  名 迦 叉 福  
ZH_T03_0190_008:0690c24_7	迦叉福有子，名阿囉祇不。	008	迦 叉 福 有 子  名 阿 囉 祇 不  
ZH_T03_0190_008:0690c25_2	阿囉祇不有子，名曼帝隷耶尼。	008	阿 囉 祇 不 有 子  名 曼 帝 隷 耶 尼  
ZH_T03_0190_008:0690c25_17	曼帝隸耶尼有子，名因羅婆毘羅。	008	曼 帝 隸 耶 尼 有 子  名 因 羅 婆 毘 羅  
ZH_T03_0190_008:0690c26_12	因羅婆毘羅有子，名頭疏般那。	008	因 羅 婆 毘 羅 有 子  名 頭 疏 般 那  
ZH_T03_0190_008:0690c27_11	如是等王具大威德，然不得作轉輪聖王。	008	如 是 等 王 具 大 威 德  然 不 得 作 轉輪聖王  
ZH_T03_0190_008:0690c28_10	彼等最後頭疏般那，生於一子名婆羅陀。	008	彼 等 最 後 頭 疏 般 那  生 於 一 子 名 婆 羅 陀  
ZH_T03_0190_008:0690c29_5	其婆羅陀，方始得作轉輪聖王。	008	其 婆 羅 陀  方 始 得 作 轉輪聖王  
ZH_T03_0190_008:0691a01_16	往昔劫初有剎利種，名摩訶三摩多，從天而下，然不得作轉輪聖王。	008	往 昔 劫 初 有 剎 利 種  名 摩 訶 三 摩 多  從 天 而 下  然 不 得 作 轉輪聖王  
ZH_T03_0190_008:0691a04_7	其後次第展轉相承，到於頂生轉輪聖王，王領乃至三十三天，祖父子孫苗裔繼續，猶自退減，不得作於轉輪聖王。	008	其 後 次 第 展轉相承  到 於 頂 生 轉輪聖王  王 領 乃 至 三十三天  祖 父 子 孫 苗 裔 繼 續  猶 自 退 減  不 得 作 於 轉輪聖王  
ZH_T03_0190_008:0691a04_18	』時，淨飯王復作是言：	008	 時  淨 飯 王 復 作 是 言  
ZH_T03_0190_008:0691a05_2	『大婆羅門！	008	 大 婆 羅 門  
ZH_T03_0190_008:0691a05_7	此言為善。	008	此 言 為 善  
ZH_T03_0190_008:0691a05_11	何以故？	008	何 以 故  
ZH_T03_0190_008:0691a06_8	我亦欲得我子如此，亦願我子如汝彼言。	008	我 亦 欲 得 我 子 如 此  亦 願 我 子 如 汝 彼 言  
ZH_T03_0190_008:0691a06_20	』「時，淨飯王自心思惟：	008	  時  淨 飯 王 自 心 思 惟  
ZH_T03_0190_008:0691a07_12	『我今若將童子入城，作何輦輿？	008	 我 今 若 將 童 子 入 城  作 何 輦 輿  
ZH_T03_0190_008:0691a10_1	』時，淨飯王生是心已，是時工巧毘首羯磨，即時化作七寶輦輿，自然而成，不由人作，端嚴微妙，殊特少雙。	008	 時  淨 飯 王 生 是 心 已  是 時 工 巧 毘 首 羯 磨  即 時 化 作 七 寶 輦 輿  自 然 而 成  不 由 人 作  端 嚴 微 妙  殊 特 少 雙  
ZH_T03_0190_008:0691a12_10	時淨飯王即出嚴勅，勒令修理迦毘羅城，灑掃秐除一切荊蕀、沙礫礓石、糞穢土塠，惡露不馨悉令淨潔。	008	時 淨 飯 王 即 出 嚴 勅  勒 令 修 理 迦 毘 羅 城  灑 掃 秐 除 一 切 荊 蕀  沙 礫 礓 石  糞 穢 土 塠  惡 露 不 馨 悉 令 淨 潔  
ZH_T03_0190_008:0691a13_10	其迦毘羅種種莊嚴，猶乾闥城一種無異。	008	其 迦 毘 羅 種 種 莊 嚴  猶 乾 闥 城 一 種 無 異  
ZH_T03_0190_008:0691a16_13	其城所有種種雜戲，一切樂人，能歌能舞，巧為幻化，或有弄珠，或能出水，或莊嚴身以為婦女，如是種種變化所能，彼等一切皆悉雲集。	008	其 城 所 有 種 種 雜 戲  一 切 樂 人  能 歌 能 舞  巧 為 幻 化  或 有 弄 珠  或 能 出 水  或 莊 嚴 身 以 為 婦 女  如 是 種 種 變 化 所 能  彼 等 一 切 皆 悉 雲 集  
ZH_T03_0190_008:0691a19_7	時，彼大眾或有踊身擲在虛空，或復騰鈴，或復打鼓，或著屩屐，或緣竿頭，或復倒行，首下足上，或復反擲，猶如旋輪。	008	時  彼 大 眾 或 有 踊 身 擲 在 虛 空  或 復 騰 鈴  或 復 打 鼓  或 著 屩 屐  或 緣 竿 頭  或 復 倒 行  首 下 足 上  或 復 反 擲  猶 如 旋 輪  
ZH_T03_0190_008:0691a22_6	或懸虛空上繩而走，或復槃槊，或復跳調音刀，諸如是等無量無邊，種種戲笑，種種示現，或有揚聲，大叫大喚，或復吹指，或弄衣裳。	008	或 懸 虛 空 上 繩 而 走  或 復 槃 槊  或 復 跳 調 音 刀  諸 如 是 等 無量無邊  種 種 戲 笑  種 種 示 現  或 有 揚 聲  大 叫 大 喚  或 復 吹 指  或 弄 衣 裳  
ZH_T03_0190_008:0691a25_3	「爾時，護世四大天王，各變其身作婆羅門，悉並幼年，端政可喜，頭為螺髻，躬擔菩薩寶輿而行。	008	 爾 時  護 世 四大天王  各 變 其 身 作 婆 羅 門  悉 並 幼 年  端 政 可 喜  頭 為 螺 髻  躬 擔 菩 薩 寶 輿 而 行  
ZH_T03_0190_008:0691a27_7	是時釋天亦隱本形，化作童年婆羅門子，端政如前，頭旋螺髻，身著黃衣，用其左手，執金澡瓶。	008	是 時 釋 天 亦 隱 本 形  化 作 童 年 婆 羅 門 子  端 政 如 前  頭 旋 螺 髻  身 著 黃 衣  用 其 左 手  執 金 澡 瓶  
ZH_T03_0190_008:0691a28_12	復以右手擎持寶机，在菩薩前，斷於人行，口發是言：	008	復 以 右 手 擎 持 寶 机  在 菩 薩 前  斷 於 人 行  口 發 是 言  
ZH_T03_0190_008:0691a28_18	『卿諸人輩！	008	 卿 諸 人 輩  
ZH_T03_0190_008:0691a29_1	宜各避道。	008	宜 各 避 道  
ZH_T03_0190_008:0691a29_23	最勝眾生，今欲入城上來四句梵本再稱以明心重。	008	最 勝 眾 生  今 欲 入 城 上 來 四 句 梵 本 再 稱 以 明 心 重  
ZH_T03_0190_008:0691b01_19	』「爾時，色界大梵天王述往昔偈，讚菩薩言：	008	  爾 時  色 界 大 梵 天 王 述 往 昔 偈  讚 菩 薩 言  
ZH_T03_0190_008:0691b02_0	「『天上天下無如佛，　　十方世界亦復然，	008	  天 上 天 下 無 如 佛    十方世界 亦 復 然  
ZH_T03_0190_008:0691b03_17	世間所有我盡觀，　　一切更無如佛者。	008	世 間 所 有 我 盡 觀    一 切 更 無 如 佛 者  
ZH_T03_0190_008:0691b05_13	』「爾時，菩薩從天臂城嵐毘尼園，初欲入於迦毘羅時，一切諸天，灑掃道路。	008	  爾 時  菩 薩 從 天 臂 城 嵐 毘 尼 園  初 欲 入 於 迦 毘 羅 時  一 切 諸 天  灑 掃 道 路  
ZH_T03_0190_008:0691b07_11	復有五千諸天玉女，各各手內執一金瓶，盛滿香水，以用灑地，在菩薩前，次第而行。	008	復 有 五 千 諸 天 玉 女  各 各 手 內 執 一 金 瓶  盛 滿 香 水  以 用 灑 地  在 菩 薩 前  次 第 而 行  
ZH_T03_0190_008:0691b09_8	「復有五百諸天玉女，各持諸天微妙掃󰆠，在菩薩前，掃地而行。	008	 復 有 五 百 諸 天 玉 女  各 持 諸 天 微 妙 掃   在 菩 薩 前  掃 地 而 行  
ZH_T03_0190_008:0691b12_2	「復有五百諸天玉女，各持諸天雜寶香爐，焚燒種種微妙之香，在菩薩前，供養菩薩，引道而行。	008	 復 有 五 百 諸 天 玉 女  各 持 諸 天 雜 寶 香 爐  焚 燒 種 種 微 妙 之 香  在 菩 薩 前  供 養 菩 薩  引 道 而 行  
ZH_T03_0190_008:0691b14_8	「復有五百諸天玉女，持金寶瓶，盛滿妙香，在菩薩前，引道而行。	008	 復 有 五 百 諸 天 玉 女  持 金 寶 瓶  盛 滿 妙 香  在 菩 薩 前  引 道 而 行  
ZH_T03_0190_008:0691b16_13	「復有五百諸天玉女，各各執持天妙多羅樹葉之扇，在菩薩前，引道而行。	008	 復 有 五 百 諸 天 玉 女  各 各 執 持 天 妙 多 羅 樹 葉 之 扇  在 菩 薩 前  引 道 而 行  
ZH_T03_0190_008:0691b18_13	「復有五百諸天玉女，各各執持孔雀王尾，用以為拂，在菩薩前，引道而行。	008	 復 有 五 百 諸 天 玉 女  各 各 執 持 孔 雀 王 尾  用 以 為 拂  在 菩 薩 前  引 道 而 行  
ZH_T03_0190_008:0691b20_13	「復有五百諸天玉女，各各執持多羅樹葉所作筌提，在菩薩前，引道而行。	008	 復 有 五 百 諸 天 玉 女  各 各 執 持 多 羅 樹 葉 所 作 筌 提  在 菩 薩 前  引 道 而 行  
ZH_T03_0190_008:0691b22_8	「復有五百諸天玉女，各各手執諸天胡床，在菩薩前，引道而行。	008	 復 有 五 百 諸 天 玉 女  各 各 手 執 諸 天 胡 床  在 菩 薩 前  引 道 而 行  
ZH_T03_0190_008:0691b24_17	「復有五千諸餘天女，各執金鈴，時時搖動，揚聲大唱吉祥之音，在菩薩前，引道而行。	008	 復 有 五 千 諸 餘 天 女  各 執 金 鈴  時 時 搖 動  揚 聲 大 唱 吉 祥 之 音  在 菩 薩 前  引 道 而 行  
ZH_T03_0190_008:0691b27_12	「復有二萬五千香象，悉金鞦轡，金為鞍韀，皆被金甲，一切挍飾，悉是純金，其莊具上，復籠金網，在菩薩後，次第而行。	008	 復 有 二 萬 五 千 香 象  悉 金 鞦 轡  金 為 鞍 韀  皆 被 金 甲  一 切 挍 飾  悉 是 純 金  其 莊 具 上  復 籠 金 網  在 菩 薩 後  次 第 而 行  
ZH_T03_0190_008:0691c01_17	「復有寶馬，其數二萬，悉皆青色，頭黑如烏，騣披垂地，一切鞦轡，鞍韀鐙具，純金莊嚴，天金羅網，以覆其上，隨菩薩後，次第而行。	008	 復 有 寶 馬  其 數 二 萬  悉 皆 青 色  頭 黑 如 烏  騣 披 垂 地  一 切 鞦 轡  鞍 韀 鐙 具  純 金 莊 嚴  天 金 羅 網  以 覆 其 上  隨 菩 薩 後  次 第 而 行  
ZH_T03_0190_008:0691c03_18	「復有二萬眾寶妙車，駕以駟馬，幡蓋莊嚴，天金羅網，以覆其上，在菩薩後，次第而行。	008	 復 有 二 萬 眾 寶 妙 車  駕 以 駟 馬  幡 蓋 莊 嚴  天 金 羅 網  以 覆 其 上  在 菩 薩 後  次 第 而 行  
ZH_T03_0190_008:0691c07_7	「復有四萬步兵壯士，皆悉勇健，各敵於千，並好丈夫，有大筋力，能破怨隙，身被甲鎧，手執弓刀，或把鐵輪，或持戟槊，如是次第，在菩薩後，翊從而行。	008	 復 有 四 萬 步 兵 壯 士  皆 悉 勇 健  各 敵 於 千  並 好 丈 夫  有 大 筋 力  能 破 怨 隙  身 被 甲 鎧  手 執 弓 刀  或 把 鐵 輪  或 持 戟 槊  如 是 次 第  在 菩 薩 後  翊 從 而 行  
ZH_T03_0190_008:0691c09_7	「復有無量無邊色界最大威德諸天眾等，在於菩薩右廂而行。	008	 復 有 無量無邊 色 界 最 大 威 德 諸 天 眾 等  在 於 菩 薩 右 廂 而 行  
ZH_T03_0190_008:0691c11_7	「復有無量無邊欲界最大威德諸天眾等，在於菩薩左廂而行。	008	 復 有 無量無邊 欲 界 最 大 威 德 諸 天 眾 等  在 於 菩 薩 左 廂 而 行  
ZH_T03_0190_008:0691c15_4	「復有無量無邊龍王、夜叉、揵闥婆、阿修羅、迦樓羅、緊那羅、摩睺羅伽、鳩槃荼、羅剎、毘舍遮等，出現半身，各各執持眾雜妙華，滿虛空中，隨菩薩行。	008	 復 有 無量無邊 龍 王  夜 叉  揵 闥 婆  阿 修 羅  迦 樓 羅  緊 那 羅  摩睺羅伽  鳩 槃 荼  羅 剎  毘 舍 遮 等  出 現 半 身  各 各 執 持 眾 雜 妙 華  滿 虛 空 中  隨 菩 薩 行  
ZH_T03_0190_008:0691c19_6	「復有無量無數無邊億百千萬諸天神王，歡喜踊躍，皆悉遍滿，不能自勝，揚聲叫喚，或復吹指，或舞或歌，發殊異音，或弄衣裳，或弄手足，作諸戲樂。	008	 復 有 無量無數 無 邊 億 百 千 萬 諸 天 神 王  歡喜踊躍  皆 悉 遍 滿  不 能 自 勝  揚 聲 叫 喚  或 復 吹 指  或 舞 或 歌  發 殊 異 音  或 弄 衣 裳  或 弄 手 足  作 諸 戲 樂  
ZH_T03_0190_008:0691c23_11	或持種種末香塗香，花鬘瓔珞，蔓陀羅等，種種諸華，各自手擎在菩薩上，於虛空中行散菩薩，散已復散一切諸天，以是菩薩威德力故，不聞人氣，一切諸人，雖覩天色亦不驚嗟，復不放逸。	008	或 持 種 種 末 香 塗 香  花 鬘 瓔 珞  蔓 陀 羅 等  種 種 諸 華  各 自 手 擎 在 菩 薩 上  於 虛 空 中 行 散 菩 薩  散 已 復 散 一 切 諸 天  以 是 菩 薩 威 德 力 故  不 聞 人 氣  一 切 諸 人  雖 覩 天 色 亦 不 驚 嗟  復 不 放 逸  
ZH_T03_0190_008:0691c26_12	「爾時，一切釋種眷屬，將四種兵車兵馬兵象兵步兵，圍遶菩薩，或前或後，或左或右，從菩薩行，充塞遍滿迦毘羅城。	008	 爾 時  一 切 釋 種 眷 屬  將 四 種 兵 車 兵 馬 兵 象 兵 步 兵  圍 遶 菩 薩  或 前 或 後  或 左 或 右  從 菩 薩 行  充 塞 遍 滿 迦 毘 羅 城  
ZH_T03_0190_008:0692a01_1	其淨飯王持大王力、大王威德，擊無量鼓，大鼓小鼓，復吹無量無邊螺貝，諸如是等無量無邊，種種異類，雜妙音聲，娛樂菩薩，導引將入迦毘羅城。	008	其 淨 飯 王 持 大 王 力  大 王 威 德  擊 無 量 鼓  大 鼓 小 鼓  復 吹 無量無邊 螺 貝  諸 如 是 等 無量無邊  種 種 異 類  雜 妙 音 聲  娛 樂 菩 薩  導 引 將 入 迦 毘 羅 城  
ZH_T03_0190_008:0692a04_8	「時，迦毘羅去城不遠，有一天祠，神名增長，彼神舍邊，常有無量諸釋種族，童男童女跪拜乞願，恒得稱心。	008	 時  迦 毘 羅 去 城 不 遠  有 一 天 祠  神 名 增 長  彼 神 舍 邊  常 有 無 量 諸 釋 種 族  童 男 童 女 跪 拜 乞 願  恒 得 稱 心  
ZH_T03_0190_008:0692a05_7	時，淨飯王將菩薩還，至彼天舍，告諸臣言：	008	時  淨 飯 王 將 菩 薩 還  至 彼 天 舍  告 諸 臣 言  
ZH_T03_0190_008:0692a06_1	『今我童子，可令禮拜是大天神。	008	 今 我 童 子  可 令 禮 拜 是 大 天 神  
ZH_T03_0190_008:0692a06_17	』爾時，乳母抱持菩薩，詣彼天祠。	008	 爾 時  乳 母 抱 持 菩 薩  詣 彼 天 祠  
ZH_T03_0190_008:0692a09_6	時更別有一女天神，名曰無畏，彼女天像，從其自堂下迎菩薩，合掌恭敬，頭面頂禮於菩薩足，語乳母言：	008	時 更 別 有 一 女 天 神  名 曰 無 畏  彼 女 天 像  從 其 自 堂 下 迎 菩 薩  合掌恭敬  頭 面 頂 禮 於 菩 薩 足  語 乳 母 言  
ZH_T03_0190_008:0692a09_25	『是勝眾生，莫生侵毀此上兩句梵本重稱。	008	 是 勝 眾 生  莫 生 侵 毀 此 上 兩 句 梵 本 重 稱  
ZH_T03_0190_008:0692a10_12	不應令彼跪拜於我，我應禮彼。	008	不 應 令 彼 跪 拜 於 我  我 應 禮 彼  
ZH_T03_0190_008:0692a10_16	何以故？	008	何 以 故  
ZH_T03_0190_008:0692a11_9	彼所禮者能令於人頭破七分。	008	彼 所 禮 者 能 令 於 人 頭 破 七 分  
ZH_T03_0190_008:0692a12_100	』佛本行集經卷第八	008	 佛 本 行 集 經 卷 第 八 
