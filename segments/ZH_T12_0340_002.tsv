segmentnr	original	folio	stemmed
ZH_T12_0340_002:0111b11_0	文殊師利所說不思議佛境界經	002	文 殊 師 利 所 說 不 思 議 佛 境 界 經 
ZH_T12_0340_002:0111b12_0	卷下	002	卷 下 
ZH_T12_0340_002:0111b14_0	唐天竺三藏菩提流志奉　詔譯	002	唐 天 竺 三 藏 菩 提 流 志 奉  詔 譯 
ZH_T12_0340_002:0111b16_7	爾時，文殊師利菩薩受佛教已，即時入一切法心自在神通三昧。	002	爾 時  文 殊 師 利 菩 薩 受 佛 教 已  即 時 入 一 切 法 心 自 在 神 通 三 昧  
ZH_T12_0340_002:0111b17_9	入此三昧已，起神通力，現於如上所說神變之事。	002	入 此 三 昧 已  起 神 通 力  現 於 如上所說 神 變 之 事  
ZH_T12_0340_002:0111b18_9	顯然明著，皆悉現前，如佛所言，不增不減。	002	顯 然 明 著  皆 悉 現 前  如 佛 所 言  不增不減  
ZH_T12_0340_002:0111b18_19	預斯會者，靡不咸見。	002	預 斯 會 者  靡 不 咸 見  
ZH_T12_0340_002:0111b19_18	是時，大眾覩此神力，歎未曾有，同聲唱言：	002	是 時  大 眾 覩 此 神 力  歎 未 曾 有  同 聲 唱 言  
ZH_T12_0340_002:0111b20_2	「善哉善哉。	002	 善哉善哉  
ZH_T12_0340_002:0111b20_15	諸佛如來為眾生故出現世間。	002	諸佛如來 為 眾 生 故 出 現 世 間  
ZH_T12_0340_002:0111b22_4	復有如是善權大士同出於世，而能現此不可思議威神之力。	002	復 有 如 是 善 權 大 士 同 出 於 世  而 能 現 此 不可思議 威 神 之 力  
ZH_T12_0340_002:0111b24_6	」爾時，惡魔見此種種神變事已，歡喜踊躍，禮文殊師利菩薩足，合掌恭敬而向如來作如是言：	002	 爾 時  惡 魔 見 此 種 種 神 變 事 已  歡喜踊躍  禮 文 殊 師 利 菩 薩 足  合掌恭敬 而 向 如 來 作如是言  
ZH_T12_0340_002:0111b26_2	「文殊師利童子甚為希有，乃能現是不可思議神通變化，諸有聞者孰不驚疑？	002	 文 殊 師 利 童 子 甚 為 希 有  乃 能 現 是 不可思議神通 變 化  諸 有 聞 者 孰 不 驚 疑  
ZH_T12_0340_002:0111b27_14	若有眾生得聞此事能生信受，假使惡魔如恒河沙，欲為惱害終不能也。	002	若 有 眾 生 得 聞 此 事 能 生 信 受  假 使 惡 魔 如 恒 河 沙  欲 為 惱 害 終 不 能 也  
ZH_T12_0340_002:0111b27_17	世尊！	002	世 尊  
ZH_T12_0340_002:0111b28_11	我是惡魔，常於佛所伺求其便。	002	我 是 惡 魔  常 於 佛 所 伺 求 其 便  
ZH_T12_0340_002:0111b29_19	心憙惱害一切眾生，若見有人精勤習善，必以威力為其障礙。	002	心 憙 惱 害 一 切 眾 生  若 見 有 人 精 勤 習 善  必 以 威 力 為 其 障 礙  
ZH_T12_0340_002:0111c01_2	世尊！	002	世 尊  
ZH_T12_0340_002:0111c03_17	我從今日深發誓心，但此法門弘宣之處，所在國土城邑聚落百由旬內，我在其中，譬如盲者無有所作，不於眾生而生侵惱。	002	我 從 今 日 深 發 誓 心  但 此 法 門 弘 宣 之 處  所 在 國土城邑 聚 落 百 由 旬 內  我 在 其 中  譬 如 盲 者 無 有 所 作  不 於 眾 生 而 生 侵 惱  
ZH_T12_0340_002:0111c05_3	若見有受持讀誦思惟解釋是經者，必生尊重，供給供養。	002	若 見 有 受持讀誦 思 惟 解 釋 是 經 者  必 生 尊 重  供 給 供 養  
ZH_T12_0340_002:0111c05_6	世尊！	002	世 尊  
ZH_T12_0340_002:0111c06_17	我之儔黨，樂於佛法而生留難，若見有人修行於善，要加逼沮令其退失。	002	我 之 儔 黨  樂 於 佛 法 而 生 留 難  若 見 有 人 修 行 於 善  要 加 逼 沮 令 其 退 失  
ZH_T12_0340_002:0111c07_12	我今為斷如是惡事，說陀羅尼。	002	我 今 為 斷 如 是 惡 事  說 陀 羅 尼  
ZH_T12_0340_002:0111c07_18	」即說呪曰：	002	 即 說 呪 曰  
ZH_T12_0340_002:0111c18_3_0	「怛姪他阿麼黎一	002	「怛姪他阿麼黎一
ZH_T12_0340_002:0111c18_3_1	毘麼黎二	002	毘麼黎二
ZH_T12_0340_002:0111c18_3_2	恥音天以反哆答鞞三	002	恥音天以反哆答鞞三
ZH_T12_0340_002:0111c18_3_3	阿羯波儞是多設咄𡀔四	002	阿羯波儞是多設咄𡀔四
ZH_T12_0340_002:0111c18_3_4	誓曳五	002	誓曳五
ZH_T12_0340_002:0111c18_3_5	誓耶末底六	002	誓耶末底六
ZH_T12_0340_002:0111c18_3_6	輸去聲婆末底七	002	輸去聲婆末底七
ZH_T12_0340_002:0111c18_3_7	睒迷去聲，下兩字同扇底八	002	睒迷去聲，下兩字同扇底八
ZH_T12_0340_002:0111c18_3_8	阿普迷九	002	阿普迷九
ZH_T12_0340_002:0111c18_3_9	普普迷十	002	普普迷十
ZH_T12_0340_002:0111c18_3_10	地𠼝十一	002	地𠼝十一
ZH_T12_0340_002:0111c18_3_11	阿契十二	002	阿契十二
ZH_T12_0340_002:0111c18_3_12	莫契十三	002	莫契十三
ZH_T12_0340_002:0111c18_3_13	佉契十四	002	佉契十四
ZH_T12_0340_002:0111c18_3_14	弭履羅十五	002	弭履羅十五
ZH_T12_0340_002:0111c18_3_15	阿伽去聲迷十六	002	阿伽去聲迷十六
ZH_T12_0340_002:0111c18_3_16	普羅十七	002	普羅十七
ZH_T12_0340_002:0111c18_3_17	普羅普羅十八	002	普羅普羅十八
ZH_T12_0340_002:0111c18_3_18	輸上聲，下同迷輸輸迷十九	002	輸上聲，下同迷輸輸迷十九
ZH_T12_0340_002:0111c18_3_19	地𠼝地𠼝二十	002	地𠼝地𠼝二十
ZH_T12_0340_002:0111c18_3_20	阿那跋底二十一	002	阿那跋底二十一
ZH_T12_0340_002:0111c18_3_21	恥哆答鞞二十二	002	恥哆答鞞二十二
ZH_T12_0340_002:0111c18_3_22	訖里多遏梯二十三	002	訖里多遏梯二十三
ZH_T12_0340_002:0111c18_3_23	訖里多毘入聲提二十四	002	訖里多毘入聲提二十四
ZH_T12_0340_002:0111c18_3_24	毘盧折音之熱反擔音丁合反二十五	002	毘盧折音之熱反擔音丁合反二十五
ZH_T12_0340_002:0111c18_3_25	薩達摩婆拏上聲拘二十六	002	薩達摩婆拏上聲拘二十六
ZH_T12_0340_002:0111c18_3_26	曷寫蘇怛羅寫陀路迦二十七	002	曷寫蘇怛羅寫陀路迦二十七
ZH_T12_0340_002:0111c18_3_27	阿入聲跋羅自多伊婆蘇履耶二十八「世尊！	002	阿入聲跋羅自多伊婆蘇履耶二十八「世尊！
ZH_T12_0340_002:0111c19_6	此陀羅尼擁護法師，能令其人勇猛精進，辯才無斷。	002	此 陀 羅 尼 擁 護 法 師  能 令 其 人 勇猛精進  辯 才 無 斷  
ZH_T12_0340_002:0111c21_4	一切惡魔無能得便，更令其魔心生歡喜，以衣服臥具，飲食湯藥，諸有所須而為供養。	002	一 切 惡 魔 無 能 得 便  更 令 其 魔 心生歡喜  以 衣 服 臥 具  飲 食 湯 藥  諸 有 所 須 而 為 供 養  
ZH_T12_0340_002:0111c21_7	世尊！	002	世 尊  
ZH_T12_0340_002:0111c24_10	若有善男子善女人受持此呪日夜不絕，則為一切天、龍、乾闥婆、阿修羅、迦樓羅、緊那羅、摩睺羅伽、人、非人等常所守護，一切怨憎不能為害。	002	若 有 善 男 子 善 女 人 受 持 此 呪 日 夜 不 絕  則 為 一 切 天  龍  乾 闥 婆  阿 修 羅  迦 樓 羅  緊 那 羅  摩睺羅伽  人  非 人 等 常 所 守 護  一 切 怨 憎 不 能 為 害  
ZH_T12_0340_002:0111c24_16	」佛語魔言：	002	 佛 語 魔 言  
ZH_T12_0340_002:0111c24_22	「善哉善哉。	002	 善哉善哉  
ZH_T12_0340_002:0111c26_3	汝今說此陀羅尼，令恒河沙等無量世界六種震動。	002	汝 今 說 此 陀 羅 尼  令 恒 河 沙 等 無量世界 六種震動  
ZH_T12_0340_002:0111c27_6	魔王當知，汝此辯才，皆是文殊師利童子神力所作。	002	魔 王 當 知  汝 此 辯 才  皆 是 文 殊 師 利 童 子 神 力 所 作  
ZH_T12_0340_002:0111c29_7	」文殊師利菩薩以神通力令魔波旬說此呪時，眾中三萬人皆發阿耨多羅三藐三菩提心。	002	 文 殊 師 利 菩 薩 以 神 通 力 令 魔 波 旬 說 此 呪 時  眾 中 三 萬 人 皆 發 阿耨多羅三藐三菩提 心  
ZH_T12_0340_002:0112a02_6	爾時，文殊師利菩薩作是變已，攝其神力，即告善勝天子言：	002	爾 時  文 殊 師 利 菩 薩 作 是 變 已  攝 其 神 力  即 告 善 勝 天 子 言  
ZH_T12_0340_002:0112a02_10	「天子！	002	 天 子  
ZH_T12_0340_002:0112a03_8	我今欲詣兜率陀天，汝可先往，令其眾集。	002	我 今 欲 詣 兜 率 陀 天  汝 可 先 往  令 其 眾 集  
ZH_T12_0340_002:0112a05_13	」時善勝天子聞是語已，與其眷屬，右遶於佛及文殊師利等菩薩大眾，於會中沒，須臾之間到彼天宮。	002	 時 善 勝 天 子 聞 是 語 已  與 其 眷 屬  右 遶 於 佛 及 文 殊 師 利 等 菩 薩 大 眾  於 會 中 沒  須臾之間 到 彼 天 宮  
ZH_T12_0340_002:0112a06_3	至天宮已，普告眾言：	002	至 天 宮 已  普 告 眾 言  
ZH_T12_0340_002:0112a07_8	「汝等當知，文殊師利菩薩摩訶薩愍我等故，欲來至此。	002	 汝 等 當 知  文 殊 師 利 菩薩摩訶薩 愍 我 等 故  欲 來 至 此  
ZH_T12_0340_002:0112a08_11	汝等諸天皆應捨離放逸諸樂而共來集，為聽法故。	002	汝 等 諸 天 皆 應 捨 離 放 逸 諸 樂 而 共 來 集  為 聽 法 故  
ZH_T12_0340_002:0112a11_8	」時善勝天子作是語已，於天宮中建立道場，其場廣博，清淨嚴好，以天如意眾寶所成，東西三萬二千由旬，南北一萬六千由旬。	002	 時 善 勝 天 子 作是語已  於 天 宮 中 建 立 道 場  其 場 廣 博  清 淨 嚴 好  以 天 如 意 眾 寶 所 成  東 西 三 萬 二 千 由 旬  南 北 一 萬 六 千 由 旬  
ZH_T12_0340_002:0112a13_3	又於其中置無量百千師子之座，其座高廣，種種莊嚴，以天寶衣而覆其上。	002	又 於 其 中 置 無 量 百 千 師 子 之 座  其 座 高 廣  種 種 莊 嚴  以 天 寶 衣 而 覆 其 上  
ZH_T12_0340_002:0112a14_19	時善勝天子嚴辦道場及師子座已，曲躬合掌，遙向文殊師利菩薩而作是言：	002	時 善 勝 天 子 嚴 辦 道 場 及 師 子 座 已  曲 躬 合 掌  遙 向 文 殊 師 利 菩 薩 而 作 是 言  
ZH_T12_0340_002:0112a15_10	「我至天宮，所為事畢。	002	 我 至 天 宮  所 為 事 畢  
ZH_T12_0340_002:0112a15_20	唯仁降止，今正是時。	002	唯 仁 降 止  今正是時  
ZH_T12_0340_002:0112a19_8	」爾時，文殊師利菩薩與諸菩薩一萬二千人，大聲聞一千五百人，及餘無量百千天、龍、夜叉、乾闥婆等，從坐而起，頂禮佛足，右遶三匝，於如來前，沒而不現。	002	 爾 時  文 殊 師 利 菩 薩 與 諸 菩 薩 一 萬 二 千 人  大 聲 聞 一 千 五 百 人  及 餘 無 量 百 千 天  龍  夜 叉  乾 闥 婆 等  從 坐 而 起  頂禮佛足  右 遶 三 匝  於 如 來 前  沒 而 不 現  
ZH_T12_0340_002:0112a20_13	須臾之頃至兜率陀天，詣道場中，如其敷擬，各坐其座。	002	須臾之頃 至 兜 率 陀 天  詣 道 場 中  如 其 敷 擬  各 坐 其 座  
ZH_T12_0340_002:0112a23_3	爾時，四天王天、三十三天、夜摩天、化樂天、他化自在天，及色界中諸梵天眾，遞相傳告，而作是言：	002	爾 時  四天王天  三十三天  夜 摩 天  化 樂 天  他化自在天  及 色 界 中 諸 梵 天 眾  遞 相 傳 告  而 作 是 言  
ZH_T12_0340_002:0112a25_10	「今文殊師利菩薩在兜率陀天欲說大法，我等應共往詣其所，為欲聽聞所未聞法，及見種種希有事故。	002	 今 文 殊 師 利 菩 薩 在 兜 率 陀 天 欲 說 大 法  我 等 應 共 往 詣 其 所  為 欲 聽 聞 所 未 聞 法  及 見 種 種 希 有 事 故  
ZH_T12_0340_002:0112a27_8	」作是語已，欲色界中無量阿僧祇，諸天子眾，於須臾頃，各從所住，而來共集兜率天宮。	002	 作是語已  欲 色 界 中 無量阿僧祇  諸 天 子 眾  於 須 臾 頃  各 從 所 住  而 來 共 集 兜率天宮  
ZH_T12_0340_002:0112a28_16	以文殊師利菩薩威神之力，其道場中悉皆容受，而無迫隘。	002	以 文 殊 師 利 菩 薩 威 神 之 力  其 道 場 中 悉 皆 容 受  而 無 迫 隘  
ZH_T12_0340_002:0112a29_15	爾時，善勝天子白文殊師利菩薩言：	002	爾 時  善 勝 天 子 白 文 殊 師 利 菩 薩 言  
ZH_T12_0340_002:0112a29_19	「大士！	002	 大 士  
ZH_T12_0340_002:0112b01_16	今此大眾悉已來集，願以辯才闡明法教。	002	今 此 大 眾 悉 已 來 集  願 以 辯 才 闡 明 法 教  
ZH_T12_0340_002:0112b02_9	」時文殊師利菩薩普告眾言：	002	 時 文 殊 師 利 菩 薩 普 告 眾 言  
ZH_T12_0340_002:0112b02_14	「諸仁者！	002	 諸 仁 者  
ZH_T12_0340_002:0112b03_13	若諸菩薩住四種行，則能成就一切善法。	002	若 諸 菩 薩 住 四 種 行  則 能 成 就 一 切 善 法  
ZH_T12_0340_002:0112b03_18	何等為四？	002	何 等 為 四  
ZH_T12_0340_002:0112b04_18	一者持戒，二者修禪，三者神通，四者調伏。	002	一 者 持 戒  二 者 修 禪  三 者 神 通  四 者 調 伏  
ZH_T12_0340_002:0112b07_3	若能持戒則成就多聞，若能修禪則成就般若，若得神通則成就勝智，若住調伏則能成就心不放逸。	002	若 能 持 戒 則 成 就 多 聞  若 能 修 禪 則 成 就 般 若  若 得 神 通 則 成 就 勝 智  若 住 調 伏 則 能 成 就 心 不 放 逸  
ZH_T12_0340_002:0112b08_6	是故我言，若諸菩薩住於四行，則能成就一切善法。	002	是 故 我 言  若 諸 菩 薩 住 於 四 行  則 能 成 就 一 切 善 法  
ZH_T12_0340_002:0112b08_11	「諸仁者！	002	 諸 仁 者  
ZH_T12_0340_002:0112b09_4	當知持戒具足八法而得清淨。	002	當 知 持 戒 具 足 八 法 而 得 清 淨  
ZH_T12_0340_002:0112b09_9	何等為八？	002	何 等 為 八  
ZH_T12_0340_002:0112b12_16	一者身行端直，二者諸業淳淨，三者心無瑕垢，四者志尚堅貞，五者正命自資，六者頭陀知足，七者離諸詐偽不實之相，八者恒不忘失菩提之心；	002	一 者 身 行 端 直  二 者 諸 業 淳 淨  三 者 心 無 瑕 垢  四 者 志 尚 堅 貞  五 者 正 命 自 資  六 者 頭 陀 知 足  七 者 離 諸 詐 偽 不 實 之 相  八 者 恒 不 忘 失 菩提之心  
ZH_T12_0340_002:0112b13_6	是名持戒八種清淨。	002	是 名 持 戒 八 種 清 淨  
ZH_T12_0340_002:0112b14_7	「復次，諸仁者！	002	 復 次  諸 仁 者  
ZH_T12_0340_002:0112b14_20	應知多聞亦以八法而得清淨。	002	應 知 多 聞 亦 以 八 法 而 得 清 淨  
ZH_T12_0340_002:0112b15_4	何等為八？	002	何 等 為 八  
ZH_T12_0340_002:0112b18_1	一者敬順師長，二者摧伏憍慢，三者精勤記持，四者正念不錯，五者說釋無倦，六者不自矜伐，七者如理觀察，八者依教修行；	002	一 者 敬 順 師 長  二 者 摧 伏 憍 慢  三 者 精 勤 記 持  四 者 正 念 不 錯  五 者 說 釋 無 倦  六 者 不 自 矜 伐  七 者 如理觀察  八 者 依 教 修 行  
ZH_T12_0340_002:0112b18_10	是名多聞八種清淨。	002	是 名 多 聞 八 種 清 淨  
ZH_T12_0340_002:0112b19_7	「復次，諸仁者！	002	 復 次  諸 仁 者  
ZH_T12_0340_002:0112b19_20	應知禪定亦以八法而得清淨。	002	應 知 禪 定 亦 以 八 法 而 得 清 淨  
ZH_T12_0340_002:0112b20_4	何等為八？	002	何 等 為 八  
ZH_T12_0340_002:0112b24_8	一者常居蘭若宴寂思惟，二者不共眾人群聚談說，三者於外境界無所貪著，四者若身若心捨諸榮好，五者飲食少欲，六者無攀緣處，七者不樂修飾音聲文字，八者轉教他人令得聖樂。	002	一 者 常 居 蘭 若 宴 寂 思 惟  二 者 不 共 眾 人 群 聚 談 說  三 者 於 外 境 界 無 所 貪 著  四 者 若 身 若 心 捨 諸 榮 好  五 者 飲 食 少 欲  六 者 無 攀 緣 處  七 者 不 樂 修 飾 音 聲 文 字  八 者 轉 教 他 人 令 得 聖 樂  
ZH_T12_0340_002:0112b25_7	「復次，諸仁者！	002	 復 次  諸 仁 者  
ZH_T12_0340_002:0112b25_20	應知般若亦以八法而得清淨。	002	應 知 般 若 亦 以 八 法 而 得 清 淨  
ZH_T12_0340_002:0112b26_4	何等為八？	002	何 等 為 八  
ZH_T12_0340_002:0112b29_16	一者善知諸蘊，二者善知諸界，三者善知諸處，四者善知諸根，五者善知三解脫門，六者永拔一切煩惱根本，七者永出一切蓋纏等惑，八者永離一切諸見所行；	002	一 者 善 知 諸 蘊  二 者 善 知 諸 界  三 者 善 知 諸 處  四 者 善 知 諸 根  五 者 善 知 三解脫門  六 者 永 拔 一切煩惱 根 本  七 者 永 出 一 切 蓋 纏 等 惑  八 者 永 離 一 切 諸 見 所 行  
ZH_T12_0340_002:0112c01_6	是名般若八種清淨。	002	是 名 般 若 八 種 清 淨  
ZH_T12_0340_002:0112c02_7	「復次，諸仁者！	002	 復 次  諸 仁 者  
ZH_T12_0340_002:0112c02_20	應知神通亦以八法而得清淨。	002	應 知 神 通 亦 以 八 法 而 得 清 淨  
ZH_T12_0340_002:0112c03_4	何等為八？	002	何 等 為 八  
ZH_T12_0340_002:0112c08_5	一者見一切色無有障礙，二者聞一切聲無所限隔，三者遍知眾生心之所行，四者憶念前際無礙無著，五者神足遊行遍諸佛國，六者盡一切漏而不非時，七者廣集善根而離諸散動，八者如初發誓願恒為善友廣濟眾生；	002	一 者 見 一 切 色 無有障礙  二 者 聞 一 切 聲 無 所 限 隔  三 者 遍 知 眾 生 心之所行  四 者 憶 念 前 際 無 礙 無 著  五 者 神 足 遊 行 遍 諸 佛 國  六 者 盡 一 切 漏 而 不 非 時  七 者 廣 集 善 根 而 離 諸 散 動  八 者 如 初 發 誓 願 恒 為 善 友 廣 濟 眾 生  
ZH_T12_0340_002:0112c08_14	是名神通八種清淨。	002	是 名 神 通 八 種 清 淨  
ZH_T12_0340_002:0112c09_7	「復次，諸仁者！	002	 復 次  諸 仁 者  
ZH_T12_0340_002:0112c09_20	當知於智亦以八法而得清淨。	002	當 知 於 智 亦 以 八 法 而 得 清 淨  
ZH_T12_0340_002:0112c10_4	何等為八？	002	何 等 為 八  
ZH_T12_0340_002:0112c16_1	一者苦智遍知五蘊，二者集智永斷諸愛，三者滅智觀諸緣起畢竟不生，四者道智能證有為無為功德，五者因果智知業與事無有相違，六者決定智了知無我無眾生等，七者三世智善能分別三世輪轉，八者一切智智謂般若波羅蜜於一切處無不證入；	002	一 者 苦 智 遍 知 五 蘊  二 者 集 智 永 斷 諸 愛  三 者 滅 智 觀 諸 緣 起 畢竟不生  四 者 道 智 能 證 有 為 無 為 功 德  五 者 因 果 智 知 業 與 事 無 有 相 違  六 者 決 定 智 了 知 無 我 無 眾 生 等  七 者 三 世 智 善 能 分 別 三 世 輪 轉  八 者 一切智智 謂 般 若 波 羅 蜜 於 一 切 處 無 不 證 入  
ZH_T12_0340_002:0112c16_10	是名為智八種清淨。	002	是 名 為 智 八 種 清 淨  
ZH_T12_0340_002:0112c17_7	「復次，諸仁者！	002	 復 次  諸 仁 者  
ZH_T12_0340_002:0112c17_20	應知調伏亦以八法而得清淨。	002	應 知 調 伏 亦 以 八 法 而 得 清 淨  
ZH_T12_0340_002:0112c18_4	何等為八？	002	何 等 為 八  
ZH_T12_0340_002:0112c21_18	一者內恒寂靜，二者外護所行，三者不捨三界，四者隨順緣起，五者觀察諸法其性無生，六者觀察諸法無有作者，七者觀察諸法本來無我，八者畢竟不起一切煩惱；	002	一 者 內 恒 寂 靜  二 者 外 護 所 行  三 者 不 捨 三 界  四 者 隨 順 緣 起  五 者 觀 察 諸 法 其 性 無 生  六 者 觀 察 諸 法 無 有 作 者  七 者 觀 察 諸 法 本 來 無 我  八 者 畢 竟 不 起 一切煩惱  
ZH_T12_0340_002:0112c22_8	是名調伏八種清淨。	002	是 名 調 伏 八 種 清 淨  
ZH_T12_0340_002:0112c23_7	「復次，諸仁者！	002	 復 次  諸 仁 者  
ZH_T12_0340_002:0112c24_1	應知不放逸亦以八法而得清淨。	002	應 知 不 放 逸 亦 以 八 法 而 得 清 淨  
ZH_T12_0340_002:0112c24_6	何等為八？	002	何 等 為 八  
ZH_T12_0340_002:0112c27_2	一者不污尸羅，二者恒淨多聞，三者成就諸定，四者修行般若，五者具足神通，六者不自貢高，七者滅諸諍論，八者不退善法；	002	一 者 不 污 尸 羅  二 者 恒 淨 多 聞  三 者 成 就 諸 定  四 者 修 行 般 若  五 者 具 足 神 通  六 者 不 自 貢 高  七 者 滅 諸 諍 論  八 者 不 退 善 法  
ZH_T12_0340_002:0112c27_12	是名不放逸八種清淨。	002	是 名 不 放 逸 八 種 清 淨  
ZH_T12_0340_002:0112c28_4	「諸仁者！	002	 諸 仁 者  
ZH_T12_0340_002:0112c28_20	若諸菩薩住不放逸，則不失三種樂。	002	若 諸 菩 薩 住 不 放 逸  則 不 失 三 種 樂  
ZH_T12_0340_002:0112c29_4	何者為三？	002	何 者 為 三  
ZH_T12_0340_002:0112c29_18	所謂諸天樂、禪定樂、涅槃樂。	002	所 謂 諸 天 樂  禪 定 樂  涅 槃 樂  
ZH_T12_0340_002:0113a01_5	又則解脫三惡道。	002	又 則 解 脫 三 惡 道  
ZH_T12_0340_002:0113a01_10	何者為三？	002	何 者 為 三  
ZH_T12_0340_002:0113a02_3	所謂地獄道、畜生道、餓鬼道。	002	所 謂 地 獄 道  畜 生 道  餓 鬼 道  
ZH_T12_0340_002:0113a02_15	又則不為三種苦之所逼迫。	002	又 則 不 為 三 種 苦 之 所 逼 迫  
ZH_T12_0340_002:0113a03_1	何者為三？	002	何 者 為 三  
ZH_T12_0340_002:0113a03_12	所謂生苦、老苦、死苦。	002	所 謂 生 苦  老 苦  死 苦  
ZH_T12_0340_002:0113a03_20	又則永離三種畏。	002	又 則 永 離 三 種 畏  
ZH_T12_0340_002:0113a04_4	何者為三？	002	何 者 為 三  
ZH_T12_0340_002:0113a04_20	所謂不活畏、惡名畏、大眾威德畏。	002	所 謂 不 活 畏  惡 名 畏  大 眾 威 德 畏  
ZH_T12_0340_002:0113a05_7	又則超出三種有。	002	又 則 超 出 三 種 有  
ZH_T12_0340_002:0113a05_12	何者為三？	002	何 者 為 三  
ZH_T12_0340_002:0113a06_3	所謂欲有、色有、無色有。	002	所 謂 欲 有  色 有  無 色 有  
ZH_T12_0340_002:0113a06_11	又則滌除三種垢。	002	又 則 滌 除 三 種 垢  
ZH_T12_0340_002:0113a06_16	何者為三？	002	何 者 為 三  
ZH_T12_0340_002:0113a07_10	所謂貪欲垢、瞋恚垢、愚癡垢。	002	所 謂 貪 欲 垢  瞋 恚 垢  愚 癡 垢  
ZH_T12_0340_002:0113a07_18	又則圓滿三種學。	002	又 則 圓 滿 三 種 學  
ZH_T12_0340_002:0113a08_2	何者為三？	002	何 者 為 三  
ZH_T12_0340_002:0113a08_13	所謂戒學、心學、慧學。	002	所 謂 戒 學  心 學  慧 學  
ZH_T12_0340_002:0113a08_21	又則得三種清淨。	002	又 則 得 三 種 清 淨  
ZH_T12_0340_002:0113a09_4	何者為三？	002	何 者 為 三  
ZH_T12_0340_002:0113a09_18	所謂身清淨、語清淨、意清淨。	002	所 謂 身 清 淨  語 清 淨  意 清 淨  
ZH_T12_0340_002:0113a10_7	又則具足三種所成福。	002	又 則 具 足 三 種 所 成 福  
ZH_T12_0340_002:0113a10_12	何者為三？	002	何 者 為 三  
ZH_T12_0340_002:0113a11_9	所謂施所成福、戒所成福、修所成福。	002	所 謂 施 所 成 福  戒 所 成 福  修 所 成 福  
ZH_T12_0340_002:0113a11_19	又則能修三種解脫門。	002	又 則 能 修 三 種 解 脫 門  
ZH_T12_0340_002:0113a12_4	何者為三？	002	何 者 為 三  
ZH_T12_0340_002:0113a13_3	所謂空解脫門、無相解脫門、無願解脫門。	002	所 謂 空解脫門  無相解脫門  無願解脫門  
ZH_T12_0340_002:0113a13_15	又則令三種種性永不斷絕。	002	又 則 令 三 種 種 性 永 不 斷 絕  
ZH_T12_0340_002:0113a14_1	何者為三？	002	何 者 為 三  
ZH_T12_0340_002:0113a14_15	所謂佛種性、法種性、僧種性。	002	所 謂 佛 種 性  法 種 性  僧 種 性  
ZH_T12_0340_002:0113a14_19	諸仁者！	002	諸 仁 者  
ZH_T12_0340_002:0113a15_15	不放逸行有如是力，是故汝等應共修行。	002	不放逸行 有 如 是 力  是 故 汝 等 應 共 修 行  
ZH_T12_0340_002:0113a16_7	「復次，諸仁者！	002	 復 次  諸 仁 者  
ZH_T12_0340_002:0113a17_14	菩薩所行六波羅蜜，一一具有三所治障，若住不放逸速能除斷。	002	菩薩所行 六波羅蜜  一 一 具 有 三 所 治 障  若 住 不 放 逸 速 能 除 斷  
ZH_T12_0340_002:0113a17_19	何等為三？	002	何 等 為 三  
ZH_T12_0340_002:0113a18_15	謂自不布施，不欲他施，瞋能施者；	002	謂 自 不 布 施  不 欲 他 施  瞋 能 施 者  
ZH_T12_0340_002:0113a19_9	自不持戒，不欲他持，瞋能持者；	002	自 不 持 戒  不 欲 他 持  瞋 能 持 者  
ZH_T12_0340_002:0113a20_3	自不忍辱，不欲他忍，瞋能忍者；	002	自 不 忍 辱  不 欲 他 忍  瞋 能 忍 者  
ZH_T12_0340_002:0113a20_20	自不精進，不欲他精進，瞋能精進者；	002	自 不 精 進  不 欲 他 精 進  瞋 能 精 進 者  
ZH_T12_0340_002:0113a21_14	自不修定，不欲他修，瞋能修者；	002	自 不 修 定  不 欲 他 修  瞋 能 修 者  
ZH_T12_0340_002:0113a22_8	自無智慧，不欲他有，瞋能有者。	002	自 無 智 慧  不 欲 他 有  瞋 能 有 者  
ZH_T12_0340_002:0113a23_15	如是名為菩薩六度，一一見有三障差別，不放逸行之所除斷。	002	如 是 名 為 菩 薩 六 度  一 一 見 有 三 障 差 別  不放逸行 之 所 除 斷  
ZH_T12_0340_002:0113a24_7	「復次，諸仁者！	002	 復 次  諸 仁 者  
ZH_T12_0340_002:0113a25_4	菩薩所行六波羅蜜，各以三法而得成滿。	002	菩薩所行 六波羅蜜  各 以 三 法 而 得 成 滿  
ZH_T12_0340_002:0113a25_13	此三皆從不放逸生。	002	此 三 皆 從 不 放 逸 生  
ZH_T12_0340_002:0113a25_18	何等為三？	002	何 等 為 三  
ZH_T12_0340_002:0113a26_19	布施三者，謂一切能捨、不求果報、迴向菩提；	002	布 施 三 者  謂 一 切 能 捨  不 求 果 報  迴向菩提  
ZH_T12_0340_002:0113a27_19	持戒三者，謂重心敬授、護持不缺、迴向菩提；	002	持 戒 三 者  謂 重 心 敬 授  護 持 不 缺  迴向菩提  
ZH_T12_0340_002:0113a28_19	忍辱三者，謂柔和寬恕、自護護他、迴向菩提；	002	忍 辱 三 者  謂 柔 和 寬 恕  自 護 護 他  迴向菩提  
ZH_T12_0340_002:0113a29_19	精進三者，謂不捨善軛、無來去想、迴向菩提；	002	精 進 三 者  謂 不 捨 善 軛  無 來 去 想  迴向菩提  
ZH_T12_0340_002:0113b01_19	禪定三者，謂遍入諸定、無所攀緣、迴向菩提；	002	禪 定 三 者  謂 遍 入 諸 定  無 所 攀 緣  迴向菩提  
ZH_T12_0340_002:0113b02_19	般若三者，謂智光明徹、滅諸戲論、迴向菩提。	002	般 若 三 者  謂 智 光 明 徹  滅 諸 戲 論  迴向菩提  
ZH_T12_0340_002:0113b04_6	如是名為菩薩六度，一一三種能成滿法，不放逸行之所生長。	002	如 是 名 為 菩 薩 六 度  一 一 三 種 能 成 滿 法  不放逸行 之 所 生 長  
ZH_T12_0340_002:0113b05_7	「復次，諸仁者！	002	 復 次  諸 仁 者  
ZH_T12_0340_002:0113b07_4	一切菩薩以不放逸故，速得成就三十七種菩提分等所有善法，證於諸佛無上菩提。	002	一切菩薩 以 不 放 逸 故  速 得 成 就 三 十 七 種 菩 提 分 等 所 有 善 法  證 於 諸 佛 無上菩提  
ZH_T12_0340_002:0113b07_13	云何速成菩提分法？	002	云 何 速 成 菩提分法  
ZH_T12_0340_002:0113b08_17	謂諸菩薩以不放逸故，修四念處不經勤苦疾得圓滿。	002	謂 諸 菩 薩 以 不 放 逸 故  修四念處 不 經 勤 苦 疾 得 圓 滿  
ZH_T12_0340_002:0113b09_3	云何修耶？	002	云 何 修 耶  
ZH_T12_0340_002:0113b09_11	謂觀身處無所有；	002	謂 觀 身 處 無 所 有  
ZH_T12_0340_002:0113b09_18	觀受處無所有；	002	觀 受 處 無 所 有  
ZH_T12_0340_002:0113b10_6	觀心處無所有；	002	觀 心 處 無 所 有  
ZH_T12_0340_002:0113b10_13	觀法處無所有。	002	觀 法 處 無 所 有  
ZH_T12_0340_002:0113b11_12	於一切法皆無所得，如是名為修四念處。	002	於一切法 皆 無 所 得  如 是 名 為 修四念處  
ZH_T12_0340_002:0113b12_12	又諸菩薩以不放逸故，修四正勤疾得圓滿。	002	又 諸 菩 薩 以 不 放 逸 故  修 四 正 勤 疾 得 圓 滿  
ZH_T12_0340_002:0113b12_17	云何修習？	002	云 何 修 習  
ZH_T12_0340_002:0113b15_13	謂諸菩薩，雖恒觀察一切諸法本來無生、無得、無起、無有作者，猶如虛空，而為未生諸惡不善法令不生故，攝心正住勤行精進；	002	謂 諸 菩 薩  雖 恒 觀 察 一切諸法 本來無生  無 得  無 起  無 有 作 者  猶如虛空  而 為 未 生 諸 惡不善法 令 不 生 故  攝 心 正 住 勤行精進  
ZH_T12_0340_002:0113b17_12	雖觀一切法無業、無果，而為諸眾生已生諸惡不善法欲令斷故，攝心正住勤行精進；	002	雖 觀 一 切 法 無 業  無 果  而 為 諸 眾 生 已 生 諸 惡不善法 欲 令 斷 故  攝 心 正 住 勤行精進  
ZH_T12_0340_002:0113b19_6	雖信解一切法空無所有，而為未生諸善法欲令生故，攝心正住勤行精進；	002	雖 信 解 一切法空 無 所 有  而 為 未 生 諸 善 法 欲 令 生 故  攝 心 正 住 勤行精進  
ZH_T12_0340_002:0113b21_7	雖知諸法本來寂靜，而為已生諸善法欲令住故、不退失故、更增長故，攝心正住勤行精進。	002	雖 知 諸 法 本來寂靜  而 為 已 生 諸 善 法 欲 令 住 故  不 退 失 故  更 增 長 故  攝 心 正 住 勤行精進  
ZH_T12_0340_002:0113b22_17	是諸菩薩，雖恒觀察一切諸法，無有所作、無能作者，體相平等。	002	是 諸 菩 薩  雖 恒 觀 察 一切諸法  無 有 所 作  無 能 作 者  體 相 平 等  
ZH_T12_0340_002:0113b24_8	是中無有少法可得、若生若滅，而常精進修習不捨，是則名為修正勤耳。	002	是 中 無 有 少 法 可 得  若 生 若 滅  而 常 精 進 修 習 不 捨  是 則 名 為 修 正 勤 耳  
ZH_T12_0340_002:0113b25_8	又諸菩薩以不放逸故，修四神足疾得圓滿。	002	又 諸 菩 薩 以 不 放 逸 故  修 四 神 足 疾 得 圓 滿  
ZH_T12_0340_002:0113b25_13	云何修習？	002	云 何 修 習  
ZH_T12_0340_002:0113b27_3	謂諸菩薩雖永斷欲貪，而恒不捨諸善法欲，若身若心常修善行；	002	謂 諸 菩 薩 雖 永 斷 欲 貪  而 恒 不 捨 諸 善 法 欲  若 身 若 心 常 修 善 行  
ZH_T12_0340_002:0113b28_3	雖觀諸法空無所得，而為化眾生勤行精進；	002	雖 觀 諸 法 空 無 所 得  而 為 化 眾 生 勤行精進  
ZH_T12_0340_002:0113b29_7	雖了知心識如幻如化，而恒不捨，具諸佛法成正覺心；	002	雖 了 知 心 識 如幻如化  而 恒 不 捨  具 諸 佛 法 成 正 覺 心  
ZH_T12_0340_002:0113c02_2	雖知諸法無依無作，不可取著，而恒隨所聞如理思惟，如是名為修習神足。	002	雖 知 諸 法 無 依 無 作  不 可 取 著  而 恒 隨 所 聞 如理思惟  如 是 名 為 修 習 神 足  
ZH_T12_0340_002:0113c03_2	又諸菩薩，以不放逸故，修習五根疾得圓滿。	002	又 諸 菩 薩  以 不 放 逸 故  修 習 五 根 疾 得 圓 滿  
ZH_T12_0340_002:0113c03_7	云何修習？	002	云 何 修 習  
ZH_T12_0340_002:0113c05_1	謂諸菩薩，雖依自力而有覺悟，不從他聞，然教化眾生，令其了知發生深信；	002	謂 諸 菩 薩  雖 依 自 力 而 有 覺 悟  不 從 他 聞  然 教 化 眾 生  令 其 了 知 發 生 深 信  
ZH_T12_0340_002:0113c06_1	雖無來想亦無去想，而勤遍修行一切智行；	002	雖 無 來 想 亦 無 去 想  而 勤 遍 修 行 一 切 智 行  
ZH_T12_0340_002:0113c06_19	雖於境界無念無憶，而於其中不忘不愚；	002	雖 於 境 界 無 念 無 憶  而 於 其 中 不 忘 不 愚  
ZH_T12_0340_002:0113c07_17	雖以智光開了諸法，而恒正定寂然不動；	002	雖 以 智 光 開 了 諸 法  而 恒 正 定 寂 然 不 動  
ZH_T12_0340_002:0113c08_17	雖常安住平等法性，而斷眾翳障戲論分別。	002	雖 常 安 住 平等法性  而 斷 眾 翳 障 戲 論 分 別  
ZH_T12_0340_002:0113c09_7	如是名為修習五根。	002	如 是 名 為 修 習 五 根  
ZH_T12_0340_002:0113c10_7	又諸菩薩，以不放逸故，修習五力疾得圓滿。	002	又 諸 菩 薩  以 不 放 逸 故  修 習 五 力 疾 得 圓 滿  
ZH_T12_0340_002:0113c10_12	云何修習？	002	云 何 修 習  
ZH_T12_0340_002:0113c11_11	謂諸菩薩，修信力時，一切外論不能傾動；	002	謂 諸 菩 薩  修 信 力 時  一 切 外 論 不能傾動  
ZH_T12_0340_002:0113c12_5	修精進力，一切惡魔無能沮壞；	002	修 精 進 力  一 切 惡 魔 無 能 沮 壞  
ZH_T12_0340_002:0113c12_20	以修念力，不入聲聞、辟支佛地；	002	以 修 念 力  不 入 聲 聞  辟支佛地  
ZH_T12_0340_002:0113c13_13	修定力故，疾得遠離五蓋煩惱；	002	修 定 力 故  疾 得 遠 離 五 蓋 煩 惱  
ZH_T12_0340_002:0113c14_7	以智慧力，永不取於諸見境界。	002	以 智 慧 力  永 不 取 於 諸 見 境 界  
ZH_T12_0340_002:0113c14_16	是則名為修習五力。	002	是 則 名 為 修 習 五 力  
ZH_T12_0340_002:0113c15_17	又諸菩薩，以不放逸故，修七覺分疾得圓滿。	002	又 諸 菩 薩  以 不 放 逸 故  修 七 覺 分 疾 得 圓 滿  
ZH_T12_0340_002:0113c16_2	云何修耶？	002	云 何 修 耶  
ZH_T12_0340_002:0113c17_3	謂諸菩薩，於一切善法恒不忘失，是修念覺分；	002	謂 諸 菩 薩  於 一 切 善 法 恒 不 忘 失  是 修 念 覺 分  
ZH_T12_0340_002:0113c17_19	於諸緣起常樂觀察，是修擇法覺分；	002	於 諸 緣 起 常 樂 觀 察  是 修 擇 法 覺 分  
ZH_T12_0340_002:0113c18_15	行菩提道永不退轉，是修精進覺分；	002	行 菩 提 道 永 不 退 轉  是 修 精 進 覺 分  
ZH_T12_0340_002:0113c19_11	知法而足無所希求，是修喜覺分；	002	知 法 而 足 無所希求  是 修 喜 覺 分  
ZH_T12_0340_002:0113c20_8	遠離身心散動之失，是修猗覺分；	002	遠 離 身 心 散 動 之 失  是 修 猗 覺 分  
ZH_T12_0340_002:0113c21_3	入空無相無願解脫，是修定覺分；	002	入 空無相無願 解 脫  是 修 定 覺 分  
ZH_T12_0340_002:0113c21_18	離於生起學習之心，是修捨覺分。	002	離 於 生 起 學 習 之 心  是 修 捨 覺 分  
ZH_T12_0340_002:0113c22_7	是名為修七覺分法。	002	是 名 為 修 七 覺 分 法  
ZH_T12_0340_002:0113c23_7	又諸菩薩，以不放逸故，修八聖道疾得圓滿。	002	又 諸 菩 薩  以 不 放 逸 故  修 八 聖 道 疾 得 圓 滿  
ZH_T12_0340_002:0113c23_12	云何修習？	002	云 何 修 習  
ZH_T12_0340_002:0113c24_8	謂永離於斷常見故，名修習正見；	002	謂 永 離 於 斷 常 見 故  名 修 習 正 見  
ZH_T12_0340_002:0113c25_5	離於欲覺恚覺害覺故，名修習正思惟；	002	離 於 欲 覺 恚 覺 害 覺 故  名 修 習 正 思 惟  
ZH_T12_0340_002:0113c26_1	遠離自他不平等故，名修習正語；	002	遠 離 自 他 不 平 等 故  名 修 習 正 語  
ZH_T12_0340_002:0113c26_16	離於諂偽不實相故，名修習正命；	002	離 於 諂 偽 不 實 相 故  名 修 習 正 命  
ZH_T12_0340_002:0113c27_11	離於怯弱身心事故，名修習正業；	002	離 於 怯 弱 身 心 事 故  名 修 習 正 業  
ZH_T12_0340_002:0113c28_7	離自矜足慢他心故，名修習正勤；	002	離 自 矜 足 慢 他 心 故  名 修 習 正 勤  
ZH_T12_0340_002:0113c28_18	離諸惛愚，名修習正念；	002	離 諸 惛 愚  名 修 習 正 念  
ZH_T12_0340_002:0113c29_8	息諸分別，名修習正定。	002	息 諸 分 別  名 修 習 正 定  
ZH_T12_0340_002:0113c29_17	是名修習八聖道分。	002	是 名 修 習 八 聖 道 分  
ZH_T12_0340_002:0114a01_1	諸仁者！	002	諸 仁 者  
ZH_T12_0340_002:0114a03_7	我以如前所說之義，言諸菩薩住不放逸，則得成就三十七種菩提分等一切善法，證於諸佛無上菩提。	002	我 以 如前所說 之 義  言 諸 菩 薩 住 不 放 逸  則 得 成 就 三 十 七 種 菩 提 分 等 一 切 善 法  證 於 諸 佛 無上菩提  
ZH_T12_0340_002:0114a03_12	「諸仁者！	002	 諸 仁 者  
ZH_T12_0340_002:0114a04_17	此不放逸菩薩，入於如是菩提分法已，則出一切生死淤泥。	002	此 不 放 逸 菩 薩  入 於 如 是 菩提分法 已  則 出 一 切 生 死 淤 泥  
ZH_T12_0340_002:0114a05_13	出生死已，於一切法，都無所見。	002	出 生 死 已  於一切法  都 無 所 見  
ZH_T12_0340_002:0114a06_2	無所見故，無所言說。	002	無 所 見 故  無 所 言 說  
ZH_T12_0340_002:0114a06_17	無所言說故，則得入於畢竟寂靜。	002	無 所 言 說 故  則 得 入 於 畢 竟 寂 靜  
ZH_T12_0340_002:0114a07_6	云何名為畢竟寂靜？	002	云 何 名 為 畢 竟 寂 靜  
ZH_T12_0340_002:0114a10_4	以一切法非所作，非所作故不可取，不可取故無有用，無有用故不可安立以之為有，不可安立以為有故，應知即是畢竟寂靜。	002	以 一 切 法 非 所 作  非 所 作 故 不 可 取  不 可 取 故 無 有 用  無 有 用 故 不 可 安 立 以 之 為 有  不 可 安 立 以 為 有 故  應 知 即 是 畢 竟 寂 靜  
ZH_T12_0340_002:0114a11_9	」說是法時，會中有一萬二千天子，遠塵離垢，法眼清淨。	002	 說 是 法 時  會 中 有 一 萬 二 千 天 子  遠塵離垢  法 眼 清 淨  
ZH_T12_0340_002:0114a12_16	爾時，善勝天子復白文殊師利菩薩言：	002	爾 時  善 勝 天 子 復 白 文 殊 師 利 菩 薩 言  
ZH_T12_0340_002:0114a12_20	「大士！	002	 大 士  
ZH_T12_0340_002:0114a13_8	云何名修行菩薩道？	002	云 何 名 修 行菩薩道  
ZH_T12_0340_002:0114a13_17	」文殊師利菩薩言：	002	 文 殊 師 利 菩 薩 言  
ZH_T12_0340_002:0114a14_1	「天子！	002	 天 子  
ZH_T12_0340_002:0114a15_1	若菩薩雖不捨生死，而不為生死諸惡所染；	002	若 菩 薩 雖 不 捨 生 死  而 不 為 生 死 諸 惡 所 染  
ZH_T12_0340_002:0114a15_15	雖不住無為，而恒修無為功德；	002	雖 不 住 無 為  而 恒 修 無 為 功 德  
ZH_T12_0340_002:0114a16_15	雖具修行六波羅蜜，而示現聲聞、辟支佛行。	002	雖 具 修 行 六波羅蜜  而 示 現 聲 聞  辟 支 佛 行  
ZH_T12_0340_002:0114a17_3	是名修行菩薩道。	002	是 名 修 行菩薩道  
ZH_T12_0340_002:0114a18_6	「復次，天子！	002	 復 次  天 子  
ZH_T12_0340_002:0114a19_5	若菩薩雖於空清淨，而善示諸境，亦不取於境。	002	若 菩 薩 雖 於 空 清 淨  而 善 示 諸 境  亦 不 取 於 境  
ZH_T12_0340_002:0114a20_4	雖於無相清淨，而善入諸相，亦不執於相。	002	雖 於 無 相 清 淨  而 善 入 諸 相  亦 不 執 於 相  
ZH_T12_0340_002:0114a21_3	雖於無願清淨，而善行三界，亦不著於界。	002	雖 於 無 願 清 淨  而 善 行 三 界  亦 不 著 於 界  
ZH_T12_0340_002:0114a22_4	雖於無生無滅清淨，而善說生滅，亦不受生滅。	002	雖 於 無生無滅 清 淨  而 善 說 生 滅  亦 不 受 生 滅  
ZH_T12_0340_002:0114a22_9	所以者何？	002	所以者何  
ZH_T12_0340_002:0114a24_12	此調伏心菩薩，雖了知一切法空無所有，然以諸眾生於境界中而生見著，以見著故增長煩惱。	002	此 調 伏 心 菩 薩  雖 了 知一切法 空無所有  然 以 諸 眾 生 於 境 界 中 而 生 見 著  以 見 著 故 增 長 煩 惱  
ZH_T12_0340_002:0114a25_15	菩薩欲令斷諸見著而為說法，令知一切境界是空。	002	菩 薩 欲 令 斷 諸 見 著 而 為 說 法  令 知 一切境界 是 空  
ZH_T12_0340_002:0114a26_14	如說於空無相無願，無生無滅皆亦如是。	002	如 說 於 空無相無願  無生無滅 皆 亦 如 是  
ZH_T12_0340_002:0114a27_3	是名修行菩薩道。	002	是 名 修 行菩薩道  
ZH_T12_0340_002:0114a27_10	「復次，天子！	002	 復 次  天 子  
ZH_T12_0340_002:0114a27_20	有往有復名修菩薩道。	002	有 往 有 復 名 修菩薩道  
ZH_T12_0340_002:0114a28_7	云何名為有往有復？	002	云 何 名 為 有 往 有 復  
ZH_T12_0340_002:0114a29_2	觀諸眾生心所樂欲，名之為往；	002	觀 諸 眾 生 心 所 樂 欲  名 之 為 往  
ZH_T12_0340_002:0114a29_16	隨其所應而為說法，名之為復。	002	隨其所應 而 為 說 法  名 之 為 復  
ZH_T12_0340_002:0114b01_6	自入三昧，名之為往；	002	自 入 三 昧  名 之 為 往  
ZH_T12_0340_002:0114b01_20	令諸眾生得於三昧，名之為復。	002	令 諸 眾 生 得 於 三 昧  名 之 為 復  
ZH_T12_0340_002:0114b02_9	自行聖道，名之為往；	002	自 行 聖 道  名 之 為 往  
ZH_T12_0340_002:0114b03_3	而能教化一切凡夫，名之為復。	002	而 能 教 化 一 切 凡 夫  名 之 為 復  
ZH_T12_0340_002:0114b03_14	自得無生忍，名之為往；	002	自 得無生忍  名 之 為 往  
ZH_T12_0340_002:0114b04_8	令諸眾生皆得此忍，名之為復。	002	令 諸 眾 生 皆 得 此 忍  名 之 為 復  
ZH_T12_0340_002:0114b05_2	自以方便出於生死，名之為往；	002	自 以 方 便 出 於 生 死  名 之 為 往  
ZH_T12_0340_002:0114b05_16	又令眾生而得出離，名之為復。	002	又 令 眾 生 而 得 出 離  名 之 為 復  
ZH_T12_0340_002:0114b06_6	心樂寂靜，名之為往；	002	心 樂 寂 靜  名 之 為 往  
ZH_T12_0340_002:0114b06_20	常在生死教化眾生，名之為復。	002	常 在 生 死 教 化 眾 生  名 之 為 復  
ZH_T12_0340_002:0114b07_13	自勤觀察往復之行，名之為往；	002	自 勤 觀 察 往 復 之 行  名 之 為 往  
ZH_T12_0340_002:0114b08_8	為諸眾生說如斯法，名之為復。	002	為 諸 眾 生 說 如 斯 法  名 之 為 復  
ZH_T12_0340_002:0114b09_2	修空無相無願解脫，名之為往；	002	修 空無相無願 解 脫  名 之 為 往  
ZH_T12_0340_002:0114b10_6	為令眾生斷於三種覺觀心故而為說法，名之為復。	002	為 令 眾 生 斷 於 三 種 覺 觀 心 故 而 為 說 法  名 之 為 復  
ZH_T12_0340_002:0114b10_16	堅發誓願，名之為往；	002	堅 發 誓 願  名 之 為 往  
ZH_T12_0340_002:0114b11_9	隨其誓願拯濟眾生，名之為復。	002	隨 其 誓 願 拯 濟 眾 生  名 之 為 復  
ZH_T12_0340_002:0114b12_3	發菩提心願坐道場，名之為往；	002	發菩提心 願 坐 道 場  名 之 為 往  
ZH_T12_0340_002:0114b12_17	具修菩薩所行之行，名之為復。	002	具 修 菩薩所行 之 行  名 之 為 復  
ZH_T12_0340_002:0114b13_6	是名菩薩往復之道。	002	是 名 菩 薩 往 復 之 道  
ZH_T12_0340_002:0114b14_8	」說此法時，會中有菩薩五百人，皆得無生法忍。	002	 說 此 法 時  會 中 有 菩 薩 五 百 人  皆 得無生法忍  
ZH_T12_0340_002:0114b15_15	爾時，善勝天子白文殊師利菩薩言：	002	爾 時  善 勝 天 子 白 文 殊 師 利 菩 薩 言  
ZH_T12_0340_002:0114b15_19	「大士！	002	 大 士  
ZH_T12_0340_002:0114b17_2	我曾聞有一切功德光明世界，如是世界在何方所？	002	我 曾 聞 有 一切功德 光 明 世 界  如 是 世 界 在 何 方 所  
ZH_T12_0340_002:0114b17_11	佛號何等於中說法？	002	佛 號 何 等 於 中 說 法  
ZH_T12_0340_002:0114b17_20	」文殊師利菩薩言：	002	 文 殊 師 利 菩 薩 言  
ZH_T12_0340_002:0114b19_7	「天子，於此上方過十二恒河沙佛土，有世界名一切功德光明。	002	 天 子  於 此 上 方 過 十 二 恒 河 沙 佛 土  有 世 界 名 一切功德 光 明  
ZH_T12_0340_002:0114b20_8	佛號普賢如來、應、正等覺，在此土中演說正法。	002	佛 號 普 賢 如 來  應  正 等 覺  在 此 土 中 演 說 正 法  
ZH_T12_0340_002:0114b20_15	」善勝天子言：	002	 善 勝 天 子 言  
ZH_T12_0340_002:0114b20_19	「大士！	002	 大 士  
ZH_T12_0340_002:0114b22_1	我心欲見彼之世界及彼如來，惟願仁慈示我令見。	002	我 心 欲 見 彼 之 世 界 及 彼 如 來  惟 願 仁 慈 示 我 令 見  
ZH_T12_0340_002:0114b22_15	」時文殊師利菩薩，即入三昧。	002	 時 文 殊 師 利 菩 薩  即 入 三 昧  
ZH_T12_0340_002:0114b25_5	此三昧名離垢光明，從其身中放種種光，其光上徹十二恒河沙佛土，至一切功德光明世界，種種色光遍滿其國。	002	此 三 昧 名 離 垢 光 明  從 其 身 中 放 種 種 光  其 光 上 徹 十 二 恒 河 沙 佛 土  至 一切功德 光 明 世 界  種 種 色 光 遍 滿 其 國  
ZH_T12_0340_002:0114b26_11	彼諸菩薩見是光已得未曾有，合掌恭敬，白普賢如來言：	002	彼 諸 菩 薩 見 是 光 已 得未曾有  合掌恭敬  白 普 賢 如 來 言  
ZH_T12_0340_002:0114b26_15	「世尊！	002	 世 尊  
ZH_T12_0340_002:0114b27_3	今此光明從何所來？	002	今 此 光 明 從 何 所 來  
ZH_T12_0340_002:0114b27_9	」普賢佛言：	002	 普 賢 佛 言  
ZH_T12_0340_002:0114b27_14	「善男子！	002	 善 男 子  
ZH_T12_0340_002:0114b29_18	於此下方，過十二恒河沙佛土，有世界名娑婆，佛號釋迦牟尼如來、應、正等覺，今現在彼敷演法教。	002	於 此 下 方  過 十 二 恒 河 沙 佛 土  有 世 界 名 娑 婆  佛 號 釋 迦 牟 尼 如 來  應  正 等 覺  今 現 在 彼 敷 演 法 教  
ZH_T12_0340_002:0114c04_4	彼有菩薩名文殊師利，住不退轉，入離垢光明三昧，於其身中放種種光，其光遠至十方無量阿僧祇世界，一一世界光悉充滿，是故今者有此光明。	002	彼 有 菩 薩 名 文 殊 師 利  住不退轉  入 離 垢 光 明 三 昧  於 其 身 中 放 種 種 光  其 光 遠 至 十 方 無量阿僧祇 世 界  一 一 世 界 光 悉 充 滿  是 故 今 者 有 此 光 明  
ZH_T12_0340_002:0114c04_14	」彼諸菩薩復作是言：	002	 彼 諸 菩 薩 復 作 是 言  
ZH_T12_0340_002:0114c04_18	「世尊！	002	 世 尊  
ZH_T12_0340_002:0114c06_4	我等今者皆願得見娑婆世界釋迦牟尼佛，及文殊師利菩薩。	002	我 等 今 者 皆 願 得 見 娑婆世界 釋 迦 牟 尼 佛  及 文 殊 師 利 菩 薩  
ZH_T12_0340_002:0114c08_12	」爾時，普賢如來即於足下千輻相中放大光明，其光朗曜，過彼下方十二恒河沙佛土入此世界，光悉周遍。	002	 爾 時  普 賢 如 來 即 於 足 下 千 輻 相 中 放大光明  其 光 朗 曜  過 彼 下 方 十 二 恒 河 沙 佛 土 入 此 世 界  光 悉 周 遍  
ZH_T12_0340_002:0114c10_3	彼諸菩薩以佛光明，莫不見此娑婆世界及釋迦牟尼佛諸菩薩等；	002	彼 諸 菩 薩 以 佛 光 明  莫 不 見 此 娑婆世界 及 釋 迦 牟 尼 佛 諸 菩 薩 等  
ZH_T12_0340_002:0114c11_3	此土菩薩亦見彼國及普賢如來并菩薩眾。	002	此 土 菩 薩 亦 見 彼 國 及 普 賢 如 來 并 菩 薩 眾  
ZH_T12_0340_002:0114c11_16	爾時，普賢如來告諸菩薩言：	002	爾 時  普 賢 如 來 告 諸 菩 薩 言  
ZH_T12_0340_002:0114c12_14	「娑婆世界恒說大法，汝等誰能往彼聽受？	002	 娑婆世界 恒 說 大 法  汝 等 誰 能 往 彼 聽 受  
ZH_T12_0340_002:0114c13_13	」眾中有菩薩名執智炬，從座而起，白言：	002	 眾 中 有 菩 薩 名 執 智 炬  從座而起  白 言  
ZH_T12_0340_002:0114c14_18	「世尊，我今願欲承佛神力往娑婆世界，惟願如來垂哀見許。	002	 世 尊  我 今 願 欲 承佛神力 往 娑婆世界  惟 願 如 來 垂 哀 見 許  
ZH_T12_0340_002:0114c15_5	」普賢如來言：	002	 普 賢 如 來 言  
ZH_T12_0340_002:0114c15_10	「善男子！	002	 善 男 子  
ZH_T12_0340_002:0114c15_20	今正是時，當疾往詣。	002	今正是時  當 疾 往 詣  
ZH_T12_0340_002:0114c17_14	」爾時，執智炬菩薩與諸菩薩十億人俱，頭頂敬禮普賢如來，合掌恭敬右遶七匝。	002	 爾 時  執 智 炬 菩 薩 與 諸 菩 薩 十 億 人 俱  頭 頂 敬 禮 普 賢 如 來  合掌恭敬 右 遶 七 匝  
ZH_T12_0340_002:0114c19_15	於彼國沒，譬如壯士屈伸臂頃，到娑婆世界兜率天宮善住樓觀中文殊師利菩薩眾會之前。	002	於 彼 國 沒  譬 如 壯 士 屈 伸 臂 頃  到 娑婆世界 兜率天宮 善 住 樓 觀 中 文 殊 師 利 菩 薩 眾 會 之 前  
ZH_T12_0340_002:0114c20_16	曲躬合掌，禮文殊師利菩薩足，而作是言：	002	曲 躬 合 掌  禮 文 殊 師 利 菩 薩 足  而 作 是 言  
ZH_T12_0340_002:0114c20_20	「大士！	002	 大 士  
ZH_T12_0340_002:0114c23_4	汝所舒光至於我國，我世尊普賢如來、應、正等覺，垂許我等來此世界，為見大士禮事瞻仰聽聞法故。	002	汝 所 舒 光 至 於 我 國  我 世 尊 普 賢 如 來  應  正 等 覺  垂 許 我 等 來 此 世 界  為 見 大 士 禮 事 瞻 仰 聽 聞 法 故  
ZH_T12_0340_002:0114c24_9	」爾時，欲色界諸天子見彼國土諸來菩薩已，咸作是言：	002	 爾 時  欲 色界諸天 子 見 彼 國 土 諸 來 菩 薩 已  咸 作 是 言  
ZH_T12_0340_002:0114c24_15	「善哉善哉。	002	 善哉善哉  
ZH_T12_0340_002:0114c25_8	不可思議，甚為希有，甚為希有。	002	不可思議  甚 為 希 有  甚 為 希 有  
ZH_T12_0340_002:0114c27_13	文殊師利善權大士，乃有如是神通變化，以三昧力放是光明，而能至彼上方世界，令諸菩薩疾來詣。	002	文 殊 師 利 善 權 大 士  乃 有 如 是 神通變化  以 三 昧 力 放 是 光 明  而 能 至 彼 上 方 世 界  令 諸 菩 薩 疾 來 詣  
ZH_T12_0340_002:0115a01_5	」此時文殊師利菩薩，復為大眾廣宣妙法，眾中有七十二那由他諸天子眾，深生信解，發阿耨多羅三藐三菩提心。	002	 此 時 文 殊 師 利 菩 薩  復 為 大 眾 廣 宣 妙 法  眾 中 有 七 十 二 那 由 他 諸 天 子 眾  深生信解  發 阿耨多羅三藐三菩提 心  
ZH_T12_0340_002:0115a05_1	爾時，文殊師利菩薩於兜率天宮所為事畢，與諸菩薩、釋梵四天王等無量諸天，及一切功德光明國土諸來菩薩，不起于坐，於天宮沒。	002	爾 時  文 殊 師 利 菩 薩 於 兜率天宮 所 為 事 畢  與 諸 菩 薩  釋 梵 四 天 王 等 無 量 諸 天  及 一切功德 光 明 國 土 諸 來 菩 薩  不 起 于 坐  於 天 宮 沒  
ZH_T12_0340_002:0115a06_8	一念之間到于佛所，皆從座起，頂禮佛足，合掌恭敬右遶七匝。	002	一 念 之 間 到 于 佛 所  皆 從 座 起  頂禮佛足  合掌恭敬 右 遶 七 匝  
ZH_T12_0340_002:0115a07_14	遶佛畢已，時執智炬菩薩，與其同類十億人，前白佛言：	002	遶 佛 畢 已  時 執 智 炬 菩 薩  與 其 同 類 十 億 人  前 白 佛 言  
ZH_T12_0340_002:0115a07_18	「世尊！	002	 世 尊  
ZH_T12_0340_002:0115a08_14	普賢如來致問起居，少病少惱安樂行不？	002	普 賢 如 來 致 問 起 居  少 病 少 惱 安 樂 行 不  
ZH_T12_0340_002:0115a10_13	」于時世尊如法慰問諸菩薩已，普觀一切諸來大眾，勅令復坐，廣為說法，莫不歡喜。	002	 于 時 世 尊 如 法 慰 問 諸 菩 薩 已  普 觀 一 切 諸 來 大 眾  勅 令 復 坐  廣 為 說 法  莫 不 歡 喜  
ZH_T12_0340_002:0115a11_9	爾時，世尊復告眾言：	002	爾 時  世 尊 復 告 眾 言  
ZH_T12_0340_002:0115a13_6	「汝等當知，此文殊師利童子、執智炬菩薩，為欲成熟無量眾生，現此神通變化之事。	002	 汝 等 當 知  此 文 殊 師 利 童 子  執 智 炬 菩 薩  為 欲 成 熟 無 量 眾 生  現 此 神通變化 之 事  
ZH_T12_0340_002:0115a14_10	此二丈夫，已能成就種種方便，獲於深理智慧辯才。	002	此 二 丈 夫  已 能 成 就 種 種 方 便  獲 於 深 理 智 慧 辯 才  
ZH_T12_0340_002:0115a15_13	已於無量阿僧祇劫施作佛事，為眾生故生於世間。	002	已 於 無量阿僧祇劫 施 作 佛 事  為 眾 生 故 生 於 世 間  
ZH_T12_0340_002:0115a17_5	若有眾生得見此二菩薩者，應知則得六根自在，永不入於眾魔境界。	002	若 有 眾 生 得 見 此 二 菩 薩 者  應 知 則 得 六 根 自 在  永 不 入 於 眾 魔 境 界  
ZH_T12_0340_002:0115a18_13	」爾時，執智炬菩薩及所同來諸菩薩眾，入此國土，得見世尊。	002	 爾 時  執 智 炬 菩 薩 及 所 同 來 諸 菩 薩 眾  入 此 國 土  得 見 世 尊  
ZH_T12_0340_002:0115a19_2	聽聞法故，證無生忍。	002	聽 聞 法 故  證 無 生 忍  
ZH_T12_0340_002:0115a19_17	既得忍已，右遶於佛，敬禮雙足。	002	既 得 忍 已  右 遶 於 佛  敬 禮 雙 足  
ZH_T12_0340_002:0115a21_17	當爾之時，此三千大千世界為之震動，是諸菩薩即於佛前，沒而不現，須臾之頃還到本國。	002	當 爾 之 時  此 三千大千世界 為 之 震 動  是 諸 菩 薩 即 於 佛 前  沒 而 不 現  須臾之頃 還 到 本 國  
ZH_T12_0340_002:0115a22_8	爾時，世尊告長老阿難言：	002	爾 時  世 尊 告 長 老 阿 難 言  
ZH_T12_0340_002:0115a23_3	「此法門汝當奉持，廣為人說。	002	 此 法 門 汝 當 奉 持  廣 為 人 說  
ZH_T12_0340_002:0115a23_8	」阿難言：	002	 阿 難 言  
ZH_T12_0340_002:0115a23_11	「唯。	002	 唯  
ZH_T12_0340_002:0115a23_14	世尊！	002	世 尊  
ZH_T12_0340_002:0115a23_22	此法門當何名之？	002	此 法 門 當 何 名 之  
ZH_T12_0340_002:0115a24_3	云何奉持？	002	云 何 奉 持  
ZH_T12_0340_002:0115a24_7	」佛言：	002	 佛 言  
ZH_T12_0340_002:0115a25_10	「此法門名『文殊師利所說不思議佛境界』，如是奉持。	002	 此 法 門 名  文 殊 師 利 所 說 不 思 議 佛 境 界   如 是 奉 持  
ZH_T12_0340_002:0115a27_12	」佛說此經已，善勝天子、長老阿難，及一切世間天、人、阿修羅、乾闥婆等，皆大歡喜，信受奉行。	002	 佛 說 此 經 已  善 勝 天 子  長 老 阿 難  及 一切世間 天  人  阿 修 羅  乾 闥 婆 等  皆大歡喜  信受奉行  
ZH_T12_0340_002:0115a28_100	文殊師利所說不思議佛境界經卷下	002	文 殊 師 利 所 說 不 思 議 佛 境 界 經 卷 下 
