[
  {
    "segmentnr":"ZH_T14_0429_001:0074b03_0",
    "original":"佛說八部佛名經",
    "folio":1,
    "analyzed":"佛 說 八 部 佛 名 經 "
  },
  {
    "segmentnr":"ZH_T14_0429_001:0074b05_0",
    "original":"元魏天竺婆羅門瞿曇般若流支譯",
    "folio":1,
    "analyzed":"元 魏 天 竺 婆 羅 門 瞿 曇 般 若 流 支 譯 "
  },
  {
    "segmentnr":"ZH_T14_0429_001:0074b06_0",
    "original":"聞如是：一時，佛遊維耶離奈女樹園，與大比",
    "folio":1,
    "analyzed":"聞 如 是  一 時  佛 遊 維 耶 離 奈 女 樹 園  與 大 比 "
  },
  {
    "segmentnr":"ZH_T14_0429_001:0074b07_18",
    "original":"丘眾俱，比丘千二百五十、諸菩薩無央數。",
    "folio":1,
    "analyzed":"丘 眾 俱  比 丘 千二百五十  諸 菩 薩 無 央 數  "
  },
  {
    "segmentnr":"ZH_T14_0429_001:0074b10_3",
    "original":"爾時，有長者子，名曰善作，從城中出，詣奈女園，到世尊所，稽首足下，右遶三匝，却住一面，叉手白佛：",
    "folio":1,
    "analyzed":"爾 時  有 長 者 子  名 曰 善 作  從 城 中 出  詣 奈 女 園  到 世 尊 所  稽 首 足 下  右 遶 三 匝  却 住 一 面  叉 手 白 佛  "
  },
  {
    "segmentnr":"ZH_T14_0429_001:0074b10_19",
    "original":"「欲有所問，大聖見聽，乃敢自陳。",
    "folio":1,
    "analyzed":" 欲 有 所 問  大 聖 見 聽  乃 敢 自 陳  "
  },
  {
    "segmentnr":"ZH_T14_0429_001:0074b11_3",
    "original":"」佛告善作：",
    "folio":1,
    "analyzed":" 佛 告 善 作  "
  },
  {
    "segmentnr":"ZH_T14_0429_001:0074b11_18",
    "original":"「恣所欲問，如來當具分別解說。",
    "folio":1,
    "analyzed":" 恣 所 欲 問  如 來 當 具 分別解說  "
  },
  {
    "segmentnr":"ZH_T14_0429_001:0074b12_8",
    "original":"」善作見聽，便白佛言：",
    "folio":1,
    "analyzed":" 善 作 見 聽  便 白 佛 言  "
  },
  {
    "segmentnr":"ZH_T14_0429_001:0074b13_14",
    "original":"「唯天中天，寧有諸佛修行本願自致正覺，今現世講說經道？",
    "folio":1,
    "analyzed":" 唯 天 中 天  寧 有 諸 佛 修 行 本 願 自 致 正 覺  今 現 世 講 說 經 道  "
  },
  {
    "segmentnr":"ZH_T14_0429_001:0074b20_8",
    "original":"大聖願宣諸佛之名，聞之執持，戴著頂上，諮受所說，稽首歸命，頒宣功勳，無復眾難，不趣三塗，聞諸佛名，人若非人不得其便，若在縣官，說諸佛名，無能撗枉奪其所有，而性堅強，不懷怯弱，安隱得勝，又入戰鬪，刀不傷身，箭射不入，閱叉諸鬼、諸天龍神無敢嬈者，師子、虎狼、野獸、弊蟲無能害者。",
    "folio":1,
    "analyzed":"大 聖 願 宣 諸 佛 之 名  聞 之 執 持  戴 著 頂 上  諮 受 所 說  稽 首 歸 命  頒 宣 功 勳  無 復 眾 難  不 趣 三 塗  聞 諸 佛 名  人 若 非 人 不 得 其 便  若 在 縣 官  說 諸 佛 名  無 能 撗 枉 奪 其 所 有  而 性 堅 強  不 懷 怯 弱  安 隱 得 勝  又 入 戰 鬪  刀 不 傷 身  箭 射 不 入  閱 叉 諸 鬼  諸 天 龍 神 無 敢 嬈 者  師 子  虎 狼  野 獸  弊 蟲 無 能 害 者  "
  },
  {
    "segmentnr":"ZH_T14_0429_001:0074b20_14",
    "original":"」佛告善作：",
    "folio":1,
    "analyzed":" 佛 告 善 作  "
  },
  {
    "segmentnr":"ZH_T14_0429_001:0074b20_18",
    "original":"「諦聽！",
    "folio":1,
    "analyzed":" 諦 聽  "
  },
  {
    "segmentnr":"ZH_T14_0429_001:0074b20_23",
    "original":"善思念之！",
    "folio":1,
    "analyzed":"善思念之  "
  },
  {
    "segmentnr":"ZH_T14_0429_001:0074b21_14",
    "original":"當為汝說，擁護除難，無恐獲安。",
    "folio":1,
    "analyzed":"當 為 汝 說  擁 護 除 難  無 恐 獲 安  "
  },
  {
    "segmentnr":"ZH_T14_0429_001:0074b22_3",
    "original":"」於是善作受教而聽。",
    "folio":1,
    "analyzed":" 於 是 善 作 受 教 而 聽  "
  },
  {
    "segmentnr":"ZH_T14_0429_001:0074b22_6",
    "original":"佛言：",
    "folio":1,
    "analyzed":"佛 言  "
  },
  {
    "segmentnr":"ZH_T14_0429_001:0074b23_20",
    "original":"「東方去此，有佛號奉至誠如來、至真、等正覺，今現在說經法，世界曰名聞跡。",
    "folio":1,
    "analyzed":" 東 方 去 此  有 佛 號 奉 至 誠 如 來  至 真  等 正 覺  今 現 在 說 經 法  世 界 曰 名 聞 跡  "
  },
  {
    "segmentnr":"ZH_T14_0429_001:0074b25_16",
    "original":"「復次，東方有佛號固進度思吉義如來、至真、等正覺，今現在說經法，世界曰莫能當。",
    "folio":1,
    "analyzed":" 復 次  東 方 有 佛 號 固 進 度 思 吉 義 如 來  至 真  等 正 覺  今 現 在 說 經 法  世 界 曰 莫 能 當  "
  },
  {
    "segmentnr":"ZH_T14_0429_001:0074b27_19",
    "original":"「復次，東方去此佛土，有佛號觀明功勳如來、至真、等正覺，今現在說經法，世界名吉安。",
    "folio":1,
    "analyzed":" 復 次  東 方 去 此 佛 土  有 佛 號 觀 明 功 勳 如 來  至 真  等 正 覺  今 現 在 說 經 法  世 界 名 吉 安  "
  },
  {
    "segmentnr":"ZH_T14_0429_001:0074b29_20",
    "original":"「復次，東方去此佛土，有佛號慈英寂首如來、至真、等正覺，今現在說經法，世界曰無恚恨。",
    "folio":1,
    "analyzed":" 復 次  東 方 去 此 佛 土  有 佛 號 慈 英 寂 首 如 來  至 真  等 正 覺  今 現 在 說 經 法  世 界 曰 無 恚 恨  "
  },
  {
    "segmentnr":"ZH_T14_0429_001:0074c03_1",
    "original":"「復次，東方去此佛土，有佛號真性上首如來、至真、等正覺，今現在說經法，世界名曰去杖。",
    "folio":1,
    "analyzed":" 復 次  東 方 去 此 佛 土  有 佛 號 真 性 上 首 如 來  至 真  等 正 覺  今 現 在 說 經 法  世 界 名 曰 去 杖  "
  },
  {
    "segmentnr":"ZH_T14_0429_001:0074c06_2",
    "original":"「復次，東方去此佛土，有佛號念眾生稱上首如來、至真、等正覺，今現在說經法，世界曰熾盛首。",
    "folio":1,
    "analyzed":" 復 次  東 方 去 此 佛 土  有 佛 號 念 眾 生 稱 上 首 如 來  至 真  等 正 覺  今 現 在 說 經 法  世 界 曰 熾 盛 首  "
  },
  {
    "segmentnr":"ZH_T14_0429_001:0074c08_17",
    "original":"「復次，東方有佛號踊首高超須彌如來、至真、等正覺，今現在說經法，世界曰曜赫熱首。",
    "folio":1,
    "analyzed":" 復 次  東 方 有 佛 號 踊 首 高 超 須 彌 如 來  至 真  等 正 覺  今 現 在 說 經 法  世 界 曰 曜 赫 熱 首  "
  },
  {
    "segmentnr":"ZH_T14_0429_001:0074c10_21",
    "original":"「復次，東方去此佛土，有佛號勝恥稱上首如來、至真、等正覺，今現在說經法，世界曰愛樂。",
    "folio":1,
    "analyzed":" 復 次  東 方 去 此 佛 土  有 佛 號 勝 恥 稱 上 首 如 來  至 真  等 正 覺  今 現 在 說 經 法  世 界 曰 愛 樂  "
  },
  {
    "segmentnr":"ZH_T14_0429_001:0074c13_10",
    "original":"「假使有人遙聞東方諸如來號，受此諸佛世尊之名，諦奉善思抱在心懷，持諷誦讀，縱使諸佛戒德智慧道本平等；",
    "folio":1,
    "analyzed":" 假 使 有 人 遙 聞 東 方 諸 如 來 號  受 此 諸佛世尊 之 名  諦 奉 善 思 抱 在 心 懷  持 諷 誦 讀  縱 使 諸 佛 戒 德 智 慧 道 本 平 等  "
  },
  {
    "segmentnr":"ZH_T14_0429_001:0074c16_7",
    "original":"又諸剎土莊嚴清淨殊異之德，卓然無侶，無有塵垢，無有女人污穢之難，亦無五濁勤苦之患，三塗之厄，無沙礫石荊棘溝坑。",
    "folio":1,
    "analyzed":"又 諸 剎 土 莊 嚴 清 淨 殊 異 之 德  卓 然 無 侶  無 有 塵 垢  無 有 女 人 污 穢 之 難  亦 無 五 濁 勤 苦 之 患  三 塗 之 厄  無 沙 礫 石 荊 棘 溝 坑  "
  },
  {
    "segmentnr":"ZH_T14_0429_001:0074c16_11",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T14_0429_001:0074c16_15",
    "original":"「善作！",
    "folio":1,
    "analyzed":" 善 作  "
  },
  {
    "segmentnr":"ZH_T14_0429_001:0074c20_4",
    "original":"若有能持奉是諸佛世尊之名，頒宣遠近，上夜覺寤而起經行，歎詠誦說此諸佛名，中夜後夜起一心住，捨此無益，念所增修，如是行者，德行日進，終無損耗也。",
    "folio":1,
    "analyzed":"若 有 能 持 奉 是 諸佛世尊 之 名  頒 宣 遠 近  上 夜 覺 寤 而 起 經 行  歎 詠 誦 說 此 諸 佛 名  中 夜 後 夜 起 一 心 住  捨 此 無 益  念 所 增 修  如 是 行 者  德 行 日 進  終 無 損 耗 也  "
  },
  {
    "segmentnr":"ZH_T14_0429_001:0074c20_10",
    "original":"」佛告善作：",
    "folio":1,
    "analyzed":" 佛 告 善 作  "
  },
  {
    "segmentnr":"ZH_T14_0429_001:0074c22_11",
    "original":"「汝當樂此八佛名經，佛以斯法教族姓子，懷抱在心勿得忘捨，尋時精修便當逮見八千諸佛。",
    "folio":1,
    "analyzed":" 汝 當 樂 此 八 佛 名 經  佛 以 斯 法 教 族 姓 子  懷 抱 在 心 勿 得 忘 捨  尋 時 精 修 便 當 逮 見 八 千 諸 佛  "
  },
  {
    "segmentnr":"ZH_T14_0429_001:0074c24_13",
    "original":"」善作於是聞聖教詔，則以寶華價直八千兩金，供散世尊，稽首佛足，右遶三匝，却行而坐。",
    "folio":1,
    "analyzed":" 善 作 於 是 聞 聖 教 詔  則 以 寶 華 價 直 八 千 兩 金  供 散 世 尊  稽 首 佛 足  右 遶 三 匝  却 行 而 坐  "
  },
  {
    "segmentnr":"ZH_T14_0429_001:0074c25_8",
    "original":"時天帝釋在於彼會，前白佛言：",
    "folio":1,
    "analyzed":"時 天 帝 釋 在 於 彼 會  前 白 佛 言  "
  },
  {
    "segmentnr":"ZH_T14_0429_001:0074c25_14",
    "original":"「唯然大聖！",
    "folio":1,
    "analyzed":" 唯 然 大 聖  "
  },
  {
    "segmentnr":"ZH_T14_0429_001:0074c26_12",
    "original":"我已受此八佛之名，以諷誦讀抱在心懷。",
    "folio":1,
    "analyzed":"我 已 受 此 八 佛 之 名  以 諷 誦 讀 抱 在 心 懷  "
  },
  {
    "segmentnr":"ZH_T14_0429_001:0074c28_15",
    "original":"唯天中天，吾身當勤精進奉行是八部場諸佛尊名，思惟專念不離食息，貴重恭敬為無上寶。",
    "folio":1,
    "analyzed":"唯 天 中 天  吾 身 當 勤 精 進 奉 行 是 八 部 場 諸 佛 尊 名  思 惟 專 念 不 離 食 息  貴 重 恭 敬 為 無 上 寶  "
  },
  {
    "segmentnr":"ZH_T14_0429_001:0074c29_2",
    "original":"」佛告天帝：",
    "folio":1,
    "analyzed":" 佛 告 天 帝  "
  },
  {
    "segmentnr":"ZH_T14_0429_001:0075a01_11",
    "original":"「以是之故，天、阿須倫共戰鬪時，若有恐懼，拘翼當念可無所畏。",
    "folio":1,
    "analyzed":" 以 是 之 故  天  阿 須 倫 共 戰 鬪 時  若 有 恐 懼  拘 翼 當 念 可 無 所 畏  "
  },
  {
    "segmentnr":"ZH_T14_0429_001:0075a01_16",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T14_0429_001:0075a03_4",
    "original":"假使有人讚歎稱譽諸如來名八部經典，則為頒告無所畏業；",
    "folio":1,
    "analyzed":"假 使 有 人 讚 歎 稱 譽 諸 如 來 名 八 部 經 典  則 為 頒 告 無 所 畏 業  "
  },
  {
    "segmentnr":"ZH_T14_0429_001:0075a04_3",
    "original":"宣諸如來經典名者，不遇惱熱眾患之難；",
    "folio":1,
    "analyzed":"宣 諸 如 來 經 典 名 者  不 遇 惱 熱 眾 患 之 難  "
  },
  {
    "segmentnr":"ZH_T14_0429_001:0075a05_6",
    "original":"若能顯傳諸如來名經典之要，則宣太平豐熟之世；",
    "folio":1,
    "analyzed":"若 能 顯 傳 諸 如 來 名 經 典 之 要  則 宣 太 平 豐 熟 之 世  "
  },
  {
    "segmentnr":"ZH_T14_0429_001:0075a06_5",
    "original":"能傳諸佛經典名者，則宣安隱除去大患；",
    "folio":1,
    "analyzed":"能 傳 諸 佛 經 典 名 者  則 宣 安 隱 除 去 大 患  "
  },
  {
    "segmentnr":"ZH_T14_0429_001:0075a07_4",
    "original":"能傳諸佛經典名者，則為宣布寂然燕坐；",
    "folio":1,
    "analyzed":"能 傳 諸 佛 經 典 名 者  則 為 宣 布 寂 然 燕 坐  "
  },
  {
    "segmentnr":"ZH_T14_0429_001:0075a08_4",
    "original":"若傳諸佛經典名者，則離一切無數恐懼；",
    "folio":1,
    "analyzed":"若 傳 諸 佛 經 典 名 者  則 離 一 切 無 數 恐 懼  "
  },
  {
    "segmentnr":"ZH_T14_0429_001:0075a10_20",
    "original":"若能傳此諸佛名經，夢安覺歡，不畏縣官，水火盜賊，怨家債主自然避去，鬼神、羅剎、妖魅、魍魎、薜荔、厭鬼皆不敢當；",
    "folio":1,
    "analyzed":"若 能 傳 此 諸 佛 名 經  夢 安 覺 歡  不 畏 縣 官  水 火 盜 賊  怨 家 債 主 自 然 避 去  鬼 神  羅 剎  妖 魅  魍 魎  薜 荔  厭 鬼 皆 不 敢 當  "
  },
  {
    "segmentnr":"ZH_T14_0429_001:0075a12_14",
    "original":"若入山陵、溪谷、壙路，抄賊劫掠自然不現，師子、虎狼、熊罷、蛇虺悉自縮藏。",
    "folio":1,
    "analyzed":"若 入 山 陵  溪 谷  壙 路  抄 賊 劫 掠 自 然 不 現  師 子  虎 狼  熊 罷  蛇 虺 悉 自 縮 藏  "
  },
  {
    "segmentnr":"ZH_T14_0429_001:0075a12_19",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T14_0429_001:0075a14_16",
    "original":"諸佛至尊德過須彌，智超江海，慧踰虛空，獨步三界無能及者，十方一切莫不蒙度。",
    "folio":1,
    "analyzed":"諸 佛 至 尊 德 過 須 彌  智 超 江 海  慧 踰 虛 空  獨 步 三 界 無能及者  十 方 一 切 莫 不 蒙 度  "
  },
  {
    "segmentnr":"ZH_T14_0429_001:0075a17_2",
    "original":"」佛說如是，長者善作及天帝釋、諸比丘僧，一切會者，諸天、龍神、阿須倫、世間人，聞經歡喜，作禮而退。",
    "folio":1,
    "analyzed":" 佛 說 如 是  長 者 善 作 及 天 帝 釋  諸 比 丘 僧  一 切 會 者  諸 天  龍 神  阿 須 倫  世 間 人  聞 經 歡 喜  作 禮 而 退  "
  },
  {
    "segmentnr":"ZH_T14_0429_001:0075a18_100",
    "original":"佛說八部佛名經",
    "folio":1,
    "analyzed":"佛 說 八 部 佛 名 經 "
  }
]