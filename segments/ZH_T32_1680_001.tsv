segmentnr	original	stemmed
ZH_T32_1680_001:0758b22_0	一百五十讚佛頌	一 百 五 十 讚 佛 頌 
ZH_T32_1680_001:0758b24_0	尊者摩咥里制吒造	尊 者 摩 咥 里 制 吒 造 
ZH_T32_1680_001:0758b25_0	大唐沙門義淨於那爛陀寺譯	大 唐 沙 門 義 淨 於 那 爛 陀 寺 譯 
ZH_T32_1680_001:0758b26_0	世尊最殊勝，　　善斷諸惑種，	世 尊 最 殊 勝    善 斷 諸 惑 種  
ZH_T32_1680_001:0758b27_13	無量勝功德，　　總集如來身。	無 量 勝 功 德    總 集 如 來 身  
ZH_T32_1680_001:0758b28_0	唯佛可歸依，　　可讚可承事，	唯 佛 可 歸 依    可 讚 可 承 事  
ZH_T32_1680_001:0758b29_13	如理思惟者，　　宜應住此教。	如理思惟 者    宜 應 住 此 教  
ZH_T32_1680_001:0758c01_0	諸惡煩惱習，　　護世者已除，	諸 惡 煩 惱 習    護 世 者 已 除  
ZH_T32_1680_001:0758c02_13	福智二俱圓，　　唯尊不退沒。	福 智 二 俱 圓    唯 尊 不 退 沒  
ZH_T32_1680_001:0758c03_0	縱生惡見者，　　於尊起嫌恨，	縱 生 惡 見 者    於 尊 起 嫌 恨  
ZH_T32_1680_001:0758c04_13	伺求身語業，　　無能得瑕隙。	伺 求 身 語 業    無 能 得 瑕 隙  
ZH_T32_1680_001:0758c05_0	記我得人身，　　聞法生歡喜，	記 我 得 人 身    聞 法 生 歡 喜  
ZH_T32_1680_001:0758c06_13	譬如巨海內，　　盲龜遇楂穴。	譬 如 巨 海 內    盲 龜 遇 楂 穴  
ZH_T32_1680_001:0758c07_0	忘念恒隨逐，　　惑業墮深坑，	忘 念 恒 隨 逐    惑 業 墮 深 坑  
ZH_T32_1680_001:0758c08_13	故我以言詞，　　歎佛實功德。	故 我 以 言 詞    歎 佛 實 功 德  
ZH_T32_1680_001:0758c09_0	牟尼無量境，　　聖德無邊際，	牟 尼 無 量 境    聖 德 無 邊 際  
ZH_T32_1680_001:0758c10_13	為求自利故，　　我今讚少分。	為 求 自 利 故    我 今 讚 少 分  
ZH_T32_1680_001:0758c11_0	敬禮無師智，　　希有眾事性，	敬 禮 無 師 智    希 有 眾 事 性  
ZH_T32_1680_001:0758c12_13	福慧及威光，　　誰能知數量？	福 慧 及 威 光    誰 能 知 數 量  
ZH_T32_1680_001:0758c13_0	如來德無限，　　無等無能說，	如 來 德 無 限    無 等 無 能 說  
ZH_T32_1680_001:0758c14_13	我今求福利，　　假讚以名言。	我 今 求 福 利    假 讚 以 名 言  
ZH_T32_1680_001:0758c15_0	我智力微淺，　　佛德無崖際，	我 智 力 微 淺    佛 德 無 崖 際  
ZH_T32_1680_001:0758c16_13	唯願大慈悲，　　拯我無歸處。	唯 願 大 慈 悲    拯 我 無 歸 處  
ZH_T32_1680_001:0758c17_0	怨親悉平等，　　無緣起大悲，	怨 親 悉 平 等    無 緣 起 大 悲  
ZH_T32_1680_001:0758c18_13	普於眾生界，　　恒作真善友。	普 於 眾 生 界    恒 作 真 善 友  
ZH_T32_1680_001:0758c19_0	內財尚能捨，　　何況於外財，	內 財 尚 能 捨    何 況 於 外 財  
ZH_T32_1680_001:0758c20_13	尊無悋惜心，　　求者滿其願。	尊 無 悋 惜 心    求 者 滿 其 願  
ZH_T32_1680_001:0758c21_0	以身護彼身，　　以命贖他命，	以 身 護 彼 身    以 命 贖 他 命  
ZH_T32_1680_001:0758c22_13	全軀救一鴿，　　歡喜無慳悋。	全 軀 救 一 鴿    歡 喜 無 慳 悋  
ZH_T32_1680_001:0758c23_0	尊不畏惡道，　　亦不貪善趣，	尊 不 畏 惡 道    亦 不 貪 善 趣  
ZH_T32_1680_001:0758c24_13	但為心澄潔，　　尸羅由此成。	但 為 心 澄 潔    尸 羅 由 此 成  
ZH_T32_1680_001:0758c25_0	常離諸邪曲，　　恒親質直者，	常 離 諸 邪 曲    恒 親 質 直 者  
ZH_T32_1680_001:0758c26_13	諸業本性空，　　唯居第一義。	諸 業 本 性 空    唯 居 第 一 義  
ZH_T32_1680_001:0758c27_0	眾苦逼其身，　　尊能善安慮，	眾 苦 逼 其 身    尊 能 善 安 慮  
ZH_T32_1680_001:0758c28_13	正智斷諸惑，　　有過悉興悲。	正 智 斷 諸 惑    有 過 悉 興 悲  
ZH_T32_1680_001:0758c29_0	殉命濟他難，　　生無量歡喜，	殉 命 濟 他 難    生 無 量 歡 喜  
ZH_T32_1680_001:0759a01_13	如死忽重蘇，　　此喜過於彼。	如 死 忽 重 蘇    此 喜 過 於 彼  
ZH_T32_1680_001:0759a02_0	怨對害其身，　　一切時恒惱，	怨 對 害 其 身    一 切 時 恒 惱  
ZH_T32_1680_001:0759a03_13	不觀其過惡，　　常起大悲心。	不 觀 其 過 惡    常 起大悲心  
ZH_T32_1680_001:0759a04_0	正遍菩提種，　　心恒所珍玩，	正 遍 菩 提 種    心 恒 所 珍 玩  
ZH_T32_1680_001:0759a05_13	大雄難勝智，　　無有能及者。	大 雄 難 勝 智    無 有 能 及 者  
ZH_T32_1680_001:0759a06_0	無等菩提果，　　苦行是其因，	無 等 菩 提 果    苦 行 是 其 因  
ZH_T32_1680_001:0759a07_13	由此不顧身，　　勤修諸勝品。	由 此 不 顧 身    勤 修 諸 勝 品  
ZH_T32_1680_001:0759a08_0	豪貴與貧賤，　　等引以大悲，	豪 貴 與 貧 賤    等 引 以 大 悲  
ZH_T32_1680_001:0759a09_13	於諸差別中，　　而無高下想。	於 諸 差 別 中    而 無 高 下 想  
ZH_T32_1680_001:0759a10_0	勝樂等持果，　　心無有貪著，	勝 樂 等 持 果    心 無 有 貪 著  
ZH_T32_1680_001:0759a11_13	普濟諸群生，　　大悲無間斷。	普 濟 諸 群 生    大 悲 無 間 斷  
ZH_T32_1680_001:0759a12_0	尊雖遭極苦，　　於樂不悕求，	尊 雖 遭 極 苦    於 樂 不 悕 求  
ZH_T32_1680_001:0759a13_13	妙智諸功德，　　殊勝無能共。	妙 智 諸 功 德    殊 勝 無 能 共  
ZH_T32_1680_001:0759a14_0	染淨諸雜法，　　簡偽取其真，	染 淨 諸 雜 法    簡 偽 取 其 真  
ZH_T32_1680_001:0759a15_13	如清淨鵝王，　　飲乳棄其水。	如 清 淨 鵝 王    飲 乳 棄 其 水  
ZH_T32_1680_001:0759a16_0	於無量億劫，　　勇猛趣菩提，	於 無 量 億 劫    勇 猛 趣 菩 提  
ZH_T32_1680_001:0759a17_13	於彼生生中，　　喪身求妙法。	於 彼 生 生 中    喪 身 求 妙 法  
ZH_T32_1680_001:0759a18_0	三僧祇數量，　　精勤無懈惓，	三 僧 祇 數 量    精 勤 無 懈 惓  
ZH_T32_1680_001:0759a19_13	持此為勝伴，　　以證妙菩提。	持 此 為 勝 伴    以 證 妙 菩 提  
ZH_T32_1680_001:0759a20_0	尊無嫉姤心，　　於劣除輕想，	尊 無 嫉 姤 心    於 劣 除 輕 想  
ZH_T32_1680_001:0759a21_13	平等無乖諍，　　勝行悉圓成。	平 等 無 乖 諍    勝 行 悉 圓 成  
ZH_T32_1680_001:0759a22_0	尊唯重因行，　　非求果位圓，	尊 唯 重 因 行    非 求 果 位 圓  
ZH_T32_1680_001:0759a23_13	遍修諸勝業，　　眾德自成滿。	遍 修 諸 勝 業    眾 德 自 成 滿  
ZH_T32_1680_001:0759a24_0	勤修出離法，　　超昇眾行頂，	勤 修 出 離 法    超 昇 眾 行 頂  
ZH_T32_1680_001:0759a25_13	坐臥經行處，　　無非勝福田。	坐 臥 經 行 處    無 非 勝 福 田  
ZH_T32_1680_001:0759a26_0	拔除眾過染，　　增長清淨德，	拔 除 眾 過 染    增 長 清 淨 德  
ZH_T32_1680_001:0759a27_13	斯由積行成，　　唯尊最無上。	斯 由 積 行 成    唯 尊 最 無 上  
ZH_T32_1680_001:0759a28_0	眾福皆圓滿，　　諸過悉蠲除，	眾 福 皆 圓 滿    諸 過 悉 蠲 除  
ZH_T32_1680_001:0759a29_13	如來淨法身，　　塵習皆已斷。	如 來 淨 法 身    塵 習 皆 已 斷  
ZH_T32_1680_001:0759b01_0	資糧集更集，　　功歸調御身，	資 糧 集 更 集    功 歸 調 御 身  
ZH_T32_1680_001:0759b02_13	欲求於譬類，　　無能與佛等。	欲 求 於 譬 類    無 能 與 佛 等  
ZH_T32_1680_001:0759b03_0	遍觀諸世間，　　災橫多障惱，	遍 觀 諸 世 間    災 橫 多 障 惱  
ZH_T32_1680_001:0759b04_13	縱有少分善，　　易得為比對；	縱 有 少 分 善    易 得 為 比 對  
ZH_T32_1680_001:0759b05_0	遠離諸過患，　　湛然安不動，	遠 離 諸 過 患    湛 然 安 不 動  
ZH_T32_1680_001:0759b06_13	最勝諸善根，　　無能為譬喻。	最 勝 諸 善 根    無 能 為 譬 喻  
ZH_T32_1680_001:0759b07_0	如來智深遠，　　無底無邊際，	如 來 智 深 遠    無 底 無 邊 際  
ZH_T32_1680_001:0759b08_13	世事喻佛身，　　牛跡方大海。	世 事 喻 佛 身    牛 跡 方 大 海  
ZH_T32_1680_001:0759b09_0	深仁荷一切，　　世間無有比，	深 仁 荷 一 切    世 間 無 有 比  
ZH_T32_1680_001:0759b10_13	大地持重擔，　　喻此實為輕。	大 地 持 重 擔    喻 此 實 為 輕  
ZH_T32_1680_001:0759b11_0	愚癡闇已除，　　牟尼光普照，	愚 癡 闇 已 除    牟 尼 光 普 照  
ZH_T32_1680_001:0759b12_13	世智非能譬，　　如螢對日光。	世 智 非 能 譬    如 螢 對 日 光  
ZH_T32_1680_001:0759b13_0	如來三業淨，　　秋月皎空池，	如 來 三 業 淨    秋 月 皎 空 池  
ZH_T32_1680_001:0759b14_13	世潔喻佛身，　　俱成塵濁性。	世 潔 喻 佛 身    俱 成 塵 濁 性  
ZH_T32_1680_001:0759b15_0	如上諸所引，　　世中殊勝事，	如 上 諸 所 引    世 中 殊 勝 事  
ZH_T32_1680_001:0759b16_13	佛法逈超過，　　俗事可哀愍。	佛 法 逈 超 過    俗 事 可 哀 愍  
ZH_T32_1680_001:0759b17_0	聖法珍寶聚，　　佛最居其頂，	聖 法 珍 寶 聚    佛 最 居 其 頂  
ZH_T32_1680_001:0759b18_13	無上無比中，　　唯佛與佛等。	無 上 無 比 中    唯 佛 與 佛 等  
ZH_T32_1680_001:0759b19_0	如來聖智海，　　隨樂歎少分，	如 來 聖 智 海    隨 樂 歎 少 分  
ZH_T32_1680_001:0759b20_13	鄙詞讚勝德，　　對此實多慚。	鄙 詞 讚 勝 德    對 此 實 多 慚  
ZH_T32_1680_001:0759b21_0	時俗覩降魔，　　一切咸歸伏，	時 俗 覩 降 魔    一 切 咸 歸 伏  
ZH_T32_1680_001:0759b22_13	觀彼同真性，　　我謂等輕毛。	觀 彼 同 真 性    我 謂 等 輕 毛  
ZH_T32_1680_001:0759b23_0	假令大戰陣，　　智勇能摧伏，	假 令 大 戰 陣    智 勇 能 摧 伏  
ZH_T32_1680_001:0759b24_13	聖德超世間，　　降彼非為喻。	聖 德 超 世 間    降 彼 非 為 喻  
ZH_T32_1680_001:0759b25_0	隣次降魔後，　　於夜後分中，	隣 次 降 魔 後    於 夜 後 分 中  
ZH_T32_1680_001:0759b26_13	斷諸煩惱習，　　勝德皆圓滿。	斷 諸 煩 惱 習    勝 德 皆 圓 滿  
ZH_T32_1680_001:0759b27_0	聖智除眾闇，　　超過千日光，	聖 智 除 眾 闇    超 過 千 日 光  
ZH_T32_1680_001:0759b28_13	摧伏諸邪宗，　　希有無能比。	摧 伏 諸 邪 宗    希 有 無 能 比  
ZH_T32_1680_001:0759b29_0	三善根圓滿，　　永滅貪恚癡，	三 善 根 圓 滿    永 滅 貪 恚 癡  
ZH_T32_1680_001:0759c01_13	種習悉已除，　　清淨無能喻。	種 習 悉 已 除    清 淨 無 能 喻  
ZH_T32_1680_001:0759c02_0	妙法尊恒讚，　　不正法恒非，	妙 法 尊 恒 讚    不 正 法 恒 非  
ZH_T32_1680_001:0759c03_13	於斯邪正處，　　心無有憎愛。	於 斯 邪 正 處    心 無 有 憎 愛  
ZH_T32_1680_001:0759c04_0	於聖弟子眾，　　及外道師徒，	於 聖 弟 子 眾    及 外 道 師 徒  
ZH_T32_1680_001:0759c05_13	於彼違順中，　　佛心初無二。	於 彼 違 順 中    佛 心 初 無 二  
ZH_T32_1680_001:0759c06_0	於德情無著，　　德者亦非貪，	於 德 情 無 著    德 者 亦 非 貪  
ZH_T32_1680_001:0759c07_13	善哉極無垢，　　聖智恒圓潔。	善 哉 極 無 垢    聖 智 恒 圓 潔  
ZH_T32_1680_001:0759c08_0	諸根常湛寂，　　永離迷妄心，	諸 根 常 湛 寂    永 離 迷 妄 心  
ZH_T32_1680_001:0759c09_13	於諸境界中，　　現量由親覩。	於 諸 境 界 中    現 量 由 親 覩  
ZH_T32_1680_001:0759c10_0	念慧窮真際，　　非凡愚所測，	念 慧 窮 真 際    非 凡 愚 所 測  
ZH_T32_1680_001:0759c11_13	善安立語言，　　證彼亡言處。	善 安 立 語 言    證 彼 亡 言 處  
ZH_T32_1680_001:0759c12_0	寂靜無礙光，　　皎潔逾輝映，	寂 靜 無 礙 光    皎 潔 逾 輝 映  
ZH_T32_1680_001:0759c13_13	妙色世希有，　　孰不懷敬心？	妙 色 世 希 有    孰 不 懷 敬 心  
ZH_T32_1680_001:0759c14_0	若有暫初觀，　　或復恒瞻覩，	若 有 暫 初 觀    或 復 恒 瞻 覩  
ZH_T32_1680_001:0759c15_13	妙相曾無二，　　前後悉同歡。	妙 相 曾 無 二    前 後 悉 同 歡  
ZH_T32_1680_001:0759c16_0	最勝威德身，　　觀者心無厭，	最 勝 威 德 身    觀 者 心 無 厭  
ZH_T32_1680_001:0759c17_13	縱經無量劫，　　欣仰似初觀。	縱 經 無 量 劫    欣 仰 似 初 觀  
ZH_T32_1680_001:0759c18_0	所依之德體，　　能依之德心，	所 依 之 德 體    能 依 之 德 心  
ZH_T32_1680_001:0759c19_13	性相二俱融，　　能所初無異。	性 相 二 俱 融    能 所 初 無 異  
ZH_T32_1680_001:0759c20_0	如斯善逝德，　　總集如來躬，	如 斯 善 逝 德    總 集 如 來 躬  
ZH_T32_1680_001:0759c21_13	離佛相好身，　　餘非所安處。	離 佛 相 好 身    餘 非 所 安 處  
ZH_T32_1680_001:0759c22_0	我因先世福，　　幸遇調御師，	我 因 先 世 福    幸 遇 調 御 師  
ZH_T32_1680_001:0759c23_13	仰讚功德山，　　遠酬尊所記。	仰 讚 功 德 山    遠 酬 尊 所 記  
ZH_T32_1680_001:0759c24_0	一切有情類，　　皆因煩惱持，	一切有情 類    皆 因 煩 惱 持  
ZH_T32_1680_001:0759c25_13	唯佛能善除，　　由悲久住世。	唯 佛 能 善 除    由 悲 久 住 世  
ZH_T32_1680_001:0759c26_0	誰當先敬禮，　　唯佛大悲尊，	誰 當 先 敬 禮    唯 佛 大 悲 尊  
ZH_T32_1680_001:0759c27_13	聖德超世間，　　悲願處生死。	聖 德 超 世 間    悲 願 處 生 死  
ZH_T32_1680_001:0759c28_0	尊居寂靜樂，　　處濁為群生，	尊 居 寂 靜 樂    處 濁 為 群 生  
ZH_T32_1680_001:0759c29_13	永劫久精勤，　　慈心為一切。	永 劫 久 精 勤    慈 心 為 一 切  
ZH_T32_1680_001:0760a01_0	從真還利俗，　　由悲所引生，	從 真 還 利 俗    由 悲 所 引 生  
ZH_T32_1680_001:0760a02_13	如呪出潛龍，　　興雲注甘雨。	如 呪 出 潛 龍    興 雲 注 甘 雨  
ZH_T32_1680_001:0760a03_0	恒居勝定位，　　等觀以怨親，	恒 居 勝 定 位    等 觀 以 怨 親  
ZH_T32_1680_001:0760a04_13	兇嶮倡聒人，　　投身歸聖德。	兇 嶮 倡 聒 人    投 身 歸 聖 德  
ZH_T32_1680_001:0760a05_0	神通師子吼，　　宣言三界尊，	神 通 師 子 吼    宣 言 三 界 尊  
ZH_T32_1680_001:0760a06_13	久已厭名聞，　　由悲自稱讚。	久 已 厭 名 聞    由 悲 自 稱 讚  
ZH_T32_1680_001:0760a07_0	常修利他行，　　曾無自利心，	常 修 利 他 行    曾 無 自 利 心  
ZH_T32_1680_001:0760a08_13	慈念遍眾生，　　於己偏無愛。	慈 念 遍 眾 生    於 己 偏 無 愛  
ZH_T32_1680_001:0760a09_0	悲願無邊際，　　逐器化群生，	悲 願 無 邊 際    逐 器 化 群 生  
ZH_T32_1680_001:0760a10_13	隨處皆饒益，　　猶如散祭食。	隨 處 皆 饒 益    猶 如 散 祭 食  
ZH_T32_1680_001:0760a11_0	深心念一切，　　恒不捨須臾，	深 心 念 一 切    恒 不 捨 須 臾  
ZH_T32_1680_001:0760a12_13	利彼反遭辱，　　由咎非佛作。	利 彼 反 遭 辱    由 咎 非 佛 作  
ZH_T32_1680_001:0760a13_0	慈音演妙義，　　誠諦非虛說，	慈 音 演 妙 義    誠 諦 非 虛 說  
ZH_T32_1680_001:0760a14_13	廣略任機緣，　　半滿隨時轉。	廣 略 任 機 緣    半 滿 隨 時 轉  
ZH_T32_1680_001:0760a15_0	若聞尊演說，　　孰不歎希奇，	若 聞 尊 演 說    孰 不 歎 希 奇  
ZH_T32_1680_001:0760a16_13	縱令懷惡心，　　有智咸歸信。	縱 令 懷 惡 心    有 智 咸 歸 信  
ZH_T32_1680_001:0760a17_0	義詞恒善巧，　　或復出麁言，	義 詞 恒 善 巧    或 復 出 麁 言  
ZH_T32_1680_001:0760a18_13	利益悉不虛，　　故並成真妙。	利 益 悉 不 虛    故 並 成 真 妙  
ZH_T32_1680_001:0760a19_0	柔軟及麁獷，　　隨事化眾生，	柔 軟 及 麁 獷    隨 事 化 眾 生  
ZH_T32_1680_001:0760a20_13	聖智無礙心，　　一味皆平等。	聖 智 無 礙 心    一 味 皆 平 等  
ZH_T32_1680_001:0760a21_0	勝哉無垢業，　　善巧喻良工，	勝 哉 無 垢 業    善 巧 喻 良 工  
ZH_T32_1680_001:0760a22_13	成此微妙身，　　演斯珍寶句。	成 此 微 妙 身    演 斯 珍 寶 句  
ZH_T32_1680_001:0760a23_0	覩者皆歡喜，　　聞說並心開，	覩 者 皆 歡 喜    聞 說 並 心 開  
ZH_T32_1680_001:0760a24_13	美顏宣妙詞，　　如月流甘露。	美 顏 宣 妙 詞    如 月 流 甘 露  
ZH_T32_1680_001:0760a25_0	慈雲灑法雨，　　能清染欲塵，	慈 雲 灑 法 雨    能 清 染 欲 塵  
ZH_T32_1680_001:0760a26_0	如彼金翅王，　　吞滅諸龍毒，	如 彼 金 翅 王    吞 滅 諸 龍 毒  
ZH_T32_1680_001:0760a27_0	能殄無明闇，　　喻如千日光，	能 殄 無 明 闇    喻 如 千 日 光  
ZH_T32_1680_001:0760a28_13	摧碎我慢山，　　譬猶天帝杵。	摧 碎 我 慢 山    譬 猶 天 帝 杵  
ZH_T32_1680_001:0760a29_0	現證非虛謬，　　靜慮除亂心，	現 證 非 虛 謬    靜 慮 除 亂 心  
ZH_T32_1680_001:0760b01_13	如實善修行，　　三事皆圓滿。	如 實 善 修 行    三 事 皆 圓 滿  
ZH_T32_1680_001:0760b02_0	創聞佛所說，　　心喜已開明，	創 聞 佛 所 說    心 喜 已 開 明  
ZH_T32_1680_001:0760b03_13	從此善思惟，　　消除諸垢染。	從 此 善 思 惟    消 除 諸 垢 染  
ZH_T32_1680_001:0760b04_0	遭苦能安慰，　　放逸令生怖，	遭 苦 能 安 慰    放 逸 令 生 怖  
ZH_T32_1680_001:0760b05_13	著樂勸厭心，　　隨事皆開誘。	著 樂 勸 厭 心    隨 事 皆 開 誘  
ZH_T32_1680_001:0760b06_0	上智證法喜，　　中根勝解生，	上 智 證 法 喜    中 根 勝 解 生  
ZH_T32_1680_001:0760b07_13	淺劣發信心，　　尊言遍饒益。	淺 劣 發 信 心    尊 言 遍 饒 益  
ZH_T32_1680_001:0760b08_0	善拔諸邪見，　　引之趣涅槃，	善 拔 諸 邪 見    引 之 趣 涅 槃  
ZH_T32_1680_001:0760b09_13	罪垢能洗除，　　由尊降法雨。	罪 垢 能 洗 除    由 尊 降 法 雨  
ZH_T32_1680_001:0760b10_0	一切智無礙，　　恒住正念中，	一 切 智 無 礙    恒 住 正 念 中  
ZH_T32_1680_001:0760b11_13	如來所記莂，　　一向非虛謬。	如 來 所 記 莂    一 向 非 虛 謬  
ZH_T32_1680_001:0760b12_0	無非處非時，　　亦無非器轉，	無 非 處 非 時    亦 無 非 器 轉  
ZH_T32_1680_001:0760b13_13	尊言不虛發，　　聞者悉勤修。	尊 言 不 虛 發    聞 者 悉 勤 修  
ZH_T32_1680_001:0760b14_0	一路勝方便，　　無雜可修學，	一 路 勝 方 便    無 雜 可 修 學  
ZH_T32_1680_001:0760b15_13	初中後盡善，　　餘教所皆無。	初 中 後 盡 善    餘 教 所 皆 無  
ZH_T32_1680_001:0760b16_0	如斯一向善，　　狂愚起謗心，	如 斯 一 向 善    狂 愚 起 謗 心  
ZH_T32_1680_001:0760b17_13	此教若生嫌，　　無怨與斯等。	此 教 若 生 嫌    無 怨 與 斯 等  
ZH_T32_1680_001:0760b18_0	歷劫為群迷，　　備經眾苦毒，	歷 劫 為 群 迷    備 經 眾 苦 毒  
ZH_T32_1680_001:0760b19_13	此教縱非善，　　念佛尚應修。	此 教 縱 非 善    念 佛 尚 應 修  
ZH_T32_1680_001:0760b20_0	況能大饒益，　　復宣深妙義，	況 能 大 饒 益    復 宣 深 妙 義  
ZH_T32_1680_001:0760b21_13	縱使頭被焚，　　先應救此教。	縱 使 頭 被 焚    先 應 救 此 教  
ZH_T32_1680_001:0760b22_0	自在菩提樂，　　聖德恒淡然，	自 在 菩 提 樂    聖 德 恒 淡 然  
ZH_T32_1680_001:0760b23_13	皆由此教生，　　證彼亡言處。	皆 由 此 教 生    證 彼 亡 言 處  
ZH_T32_1680_001:0760b24_0	世雄真實教，　　邪宗聞悉驚，	世 雄 真 實 教    邪 宗 聞 悉 驚  
ZH_T32_1680_001:0760b25_13	魔王懷惱心，　　人天生勝喜。	魔 王 懷 惱 心    人 天 生 勝 喜  
ZH_T32_1680_001:0760b26_0	大地無分別，　　平等普能持，	大 地 無 分 別    平 等 普 能 持  
ZH_T32_1680_001:0760b27_13	聖教利群生，　　邪正俱蒙益。	聖 教 利 群 生    邪 正 俱 蒙 益  
ZH_T32_1680_001:0760b28_0	暫聞佛所說，　　金剛種已成，	暫 聞 佛 所 說    金 剛 種 已 成  
ZH_T32_1680_001:0760b29_13	縱未出樊籠，　　終超死行處。	縱 未 出 樊 籠    終 超 死 行 處  
ZH_T32_1680_001:0760c01_0	聞法方思義，　　如實善修行，	聞 法 方 思 義    如 實 善 修 行  
ZH_T32_1680_001:0760c02_13	次第三慧圓，　　餘教皆無此。	次 第 三 慧 圓    餘 教 皆 無 此  
ZH_T32_1680_001:0760c03_0	唯獨牛王仙，　　妙契真圓理，	唯 獨 牛 王 仙    妙 契 真 圓 理  
ZH_T32_1680_001:0760c04_13	斯教不勤修，　　寧有怨過此？	斯 教 不 勤 修    寧 有 怨 過 此  
ZH_T32_1680_001:0760c05_0	暫聞除渴愛，　　邪見信心生，	暫 聞 除 渴 愛    邪 見 信 心 生  
ZH_T32_1680_001:0760c06_13	聽者發喜心，　　依斯具淨戒。	聽 者 發 喜 心    依 斯 具 淨 戒  
ZH_T32_1680_001:0760c07_0	誕應時咸喜，　　成長世皆歡，	誕 應 時 咸 喜    成 長 世 皆 歡  
ZH_T32_1680_001:0760c08_13	大化利群生，　　示滅興悲感。	大 化 利 群 生    示 滅 興 悲 感  
ZH_T32_1680_001:0760c09_0	讚詠除眾毒，　　憶念招欣慶，	讚 詠 除 眾 毒    憶 念 招 欣 慶  
ZH_T32_1680_001:0760c10_13	尋求發慧明，　　解悟心圓潔。	尋 求 發 慧 明    解 悟 心 圓 潔  
ZH_T32_1680_001:0760c11_0	遇者令尊貴，　　恭侍勝心生，	遇 者 令 尊 貴    恭 侍 勝 心 生  
ZH_T32_1680_001:0760c12_13	承事感福因，　　親奉除憂苦。	承 事 感 福 因    親 奉 除 憂 苦  
ZH_T32_1680_001:0760c13_0	尸羅具清潔，　　靜慮心澄寂，	尸 羅 具 清 潔    靜 慮 心 澄 寂  
ZH_T32_1680_001:0760c14_13	般若圓智融，　　恒沙福所集。	般 若 圓 智 融    恒 沙 福 所 集  
ZH_T32_1680_001:0760c15_0	尊容及尊教，　　及尊所證法，	尊 容 及 尊 教    及 尊 所 證 法  
ZH_T32_1680_001:0760c16_13	見聞思覺中，　　此寶最殊勝。	見 聞 思 覺 中    此 寶 最 殊 勝  
ZH_T32_1680_001:0760c17_0	漂流作洲渚，　　害己恒為護，	漂 流 作 洲 渚    害 己 恒 為 護  
ZH_T32_1680_001:0760c18_13	怖者作歸依，　　引之令解脫。	怖 者 作 歸 依    引 之 令 解 脫  
ZH_T32_1680_001:0760c19_0	淨戒成妙器，　　良田生勝果，	淨 戒 成 妙 器    良 田 生 勝 果  
ZH_T32_1680_001:0760c20_13	善友能饒益，　　慧命由此成。	善 友 能 饒 益    慧 命 由 此 成  
ZH_T32_1680_001:0760c21_0	行恩及和忍，　　見者咸欣悅，	行 恩 及 和 忍    見 者 咸 欣 悅  
ZH_T32_1680_001:0760c22_13	廣集仁慈心，　　功德無邊際。	廣 集 仁 慈 心    功 德 無 邊 際  
ZH_T32_1680_001:0760c23_0	身口無過惡，　　愛敬由之生，	身 口 無 過 惡    愛 敬 由 之 生  
ZH_T32_1680_001:0760c24_13	吉祥眾義利，　　咸依善逝德。	吉 祥 眾 義 利    咸 依 善 逝 德  
ZH_T32_1680_001:0760c25_0	導師能善誘，　　墮慢使翹勤，	導 師 能 善 誘    墮 慢 使 翹 勤  
ZH_T32_1680_001:0760c26_13	等持調曲心，　　迷途歸正道。	等 持 調 曲 心    迷 途 歸 正 道  
ZH_T32_1680_001:0760c27_0	善根成熟者，　　駕馭以三乘，	善根成熟 者    駕 馭 以 三 乘  
ZH_T32_1680_001:0760c28_13	𢤱悷不調人，　　由悲故暫捨。	𢤱 悷 不 調 人    由 悲 故 暫 捨  
ZH_T32_1680_001:0760c29_0	於遭厄能設，　　安樂勸善修，	於 遭 厄 能 設    安 樂 勸 善 修  
ZH_T32_1680_001:0761a01_13	悲愍苦眾生，　　利樂諸群品。	悲 愍 苦 眾 生    利 樂 諸 群 品  
ZH_T32_1680_001:0761a02_0	違害興慈念，　　失行者生憂，	違 害 興 慈 念    失 行 者 生 憂  
ZH_T32_1680_001:0761a03_13	暴虐起悲心，　　聖德無能讚。	暴 虐 起 悲 心    聖 德 無 能 讚  
ZH_T32_1680_001:0761a04_0	恩深於罔極，　　舉世所咸知，	恩 深 於 罔 極    舉 世 所 咸 知  
ZH_T32_1680_001:0761a05_13	於此返生怨，　　尊恒起慈愍。	於 此 返 生 怨    尊 恒 起 慈 愍  
ZH_T32_1680_001:0761a06_0	亡身救一切，　　自事不生憂，	亡 身 救 一 切    自 事 不 生 憂  
ZH_T32_1680_001:0761a07_13	於諸崩墮人，　　親能為援護。	於 諸 崩 墮 人    親 能 為 援 護  
ZH_T32_1680_001:0761a08_0	二世行恩造，　　超過諸世間，	二 世 行 恩 造    超 過 諸 世 間  
ZH_T32_1680_001:0761a09_13	於闇常照明，　　尊為慧燈炷。	於 闇 常 照 明    尊 為 慧 燈 炷  
ZH_T32_1680_001:0761a10_0	人天所受用，　　隨類有差殊，	人 天 所 受 用    隨 類 有 差 殊  
ZH_T32_1680_001:0761a11_13	唯尊正法味，　　平等無差別。	唯 尊 正 法 味    平 等 無 差 別  
ZH_T32_1680_001:0761a12_0	不觀於氏族，　　色力及年華，	不 觀 於 氏 族    色 力 及 年 華  
ZH_T32_1680_001:0761a13_13	隨有善根人，　　求者皆蒙遂。	隨 有 善 根 人    求 者 皆 蒙 遂  
ZH_T32_1680_001:0761a14_0	廣現諸希有，　　無緣起大慈，	廣 現 諸 希 有    無 緣 起 大 慈  
ZH_T32_1680_001:0761a15_13	聖眾及人天，　　合掌咸親近。	聖 眾 及 人 天    合 掌 咸 親 近  
ZH_T32_1680_001:0761a16_0	嗚呼生死畏，　　佛出乃光暉，	嗚 呼 生 死 畏    佛 出 乃 光 暉  
ZH_T32_1680_001:0761a17_13	饒益諸眾生，　　皆能滿其願。	饒 益 諸 眾 生    皆 能 滿 其 願  
ZH_T32_1680_001:0761a18_0	惡人與共處，　　摧樂取憂危，	惡 人 與 共 處    摧 樂 取 憂 危  
ZH_T32_1680_001:0761a19_13	謗惱害其身，　　猶如受勝德。	謗 惱 害 其 身    猶 如 受 勝 德  
ZH_T32_1680_001:0761a20_0	為物行勤苦，　　曾無染著心，	為 物 行 勤 苦    曾 無 染 著 心  
ZH_T32_1680_001:0761a21_13	世尊希有德，　　難以名言說。	世 尊 希 有 德    難 以 名 言 說  
ZH_T32_1680_001:0761a22_0	尊遊嶮惡道，　　馬麥及牛鏘，	尊 遊 嶮 惡 道    馬 麥 及 牛 鏘  
ZH_T32_1680_001:0761a23_13	苦行經六年，　　安受心無退。	苦 行 經 六 年    安 受 心 無 退  
ZH_T32_1680_001:0761a24_0	尊居最勝位，　　悲愍化群生，	尊 居 最 勝 位    悲 愍 化 群 生  
ZH_T32_1680_001:0761a25_0	縱遇輕賤人，　　身語逾謙敬，	縱 遇 輕 賤 人    身 語 逾 謙 敬  
ZH_T32_1680_001:0761a26_0	或位尊貴主，　　曾無憍慢心，	或 位 尊 貴 主    曾 無 憍 慢 心  
ZH_T32_1680_001:0761a27_13	屈己事眾生，　　卑恭如僕使。	屈 己 事 眾 生    卑 恭 如 僕 使  
ZH_T32_1680_001:0761a28_0	機情億萬種，　　論難百千端，	機 情 億 萬 種    論 難 百 千 端  
ZH_T32_1680_001:0761a29_13	如來慈善音，　　一答疑皆斷。	如 來 慈 善 音    一 答 疑 皆 斷  
ZH_T32_1680_001:0761b01_0	恩深過覆載，　　背德起深怨，	恩 深 過 覆 載    背 德 起 深 怨  
ZH_T32_1680_001:0761b02_13	尊觀怨極境，　　猶如極重恩。	尊 觀 怨 極 境    猶 如 極 重 恩  
ZH_T32_1680_001:0761b03_0	怨於尊轉害，　　尊於怨轉親，	怨 於 尊 轉 害    尊 於 怨 轉 親  
ZH_T32_1680_001:0761b04_13	彼恒求佛過，　　佛以彼為恩。	彼 恒 求 佛 過    佛 以 彼 為 恩  
ZH_T32_1680_001:0761b05_0	邪宗妬心請，　　毒飯與火坑，	邪 宗 妬 心 請    毒 飯 與 火 坑  
ZH_T32_1680_001:0761b06_13	悲願化清池，　　變毒成甘露。	悲 願 化 清 池    變 毒 成 甘 露  
ZH_T32_1680_001:0761b07_0	以忍調恚怒，　　真言銷謗毀，	以 忍 調 恚 怒    真 言 銷 謗 毀  
ZH_T32_1680_001:0761b08_13	慈力伏魔怨，　　正智降邪毒。	慈 力 伏 魔 怨    正 智 降 邪 毒  
ZH_T32_1680_001:0761b09_0	群迷從曠劫，　　習惡以性成，	群 迷 從 曠 劫    習 惡 以 性 成  
ZH_T32_1680_001:0761b10_13	唯尊妙行圓，　　一念翻令善。	唯 尊 妙 行 圓    一 念 翻 令 善  
ZH_T32_1680_001:0761b11_0	溫柔降暴虐，　　惠施破慳貪，	溫 柔 降 暴 虐    惠 施 破 慳 貪  
ZH_T32_1680_001:0761b12_13	善語伏麁言，　　唯尊勝方便。	善 語 伏 麁 言    唯 尊 勝 方 便  
ZH_T32_1680_001:0761b13_0	難提摧巨慢，　　鴦掘起慈心，	難 提 摧 巨 慢    鴦 掘 起 慈 心  
ZH_T32_1680_001:0761b14_13	難調能善調，　　誰不讚希有？	難 調 能 善 調    誰 不 讚 希 有  
ZH_T32_1680_001:0761b15_0	唯尊聖弟子，　　法味自怡神，	唯 尊 聖 弟 子    法 味 自 怡 神  
ZH_T32_1680_001:0761b16_13	草座以為安，　　金床非所貴。	草 座 以 為 安    金 床 非 所 貴  
ZH_T32_1680_001:0761b17_0	善知根欲性，　　攝化任機緣，	善 知 根 欲 性    攝 化 任 機 緣  
ZH_T32_1680_001:0761b18_13	或有待其請，　　或無問自說。	或 有 待 其 請    或 無 問 自 說  
ZH_T32_1680_001:0761b19_0	初陳施戒等，　　漸次淨心生，	初 陳 施 戒 等    漸 次 淨 心 生  
ZH_T32_1680_001:0761b20_13	後談真實法，　　究竟令圓證。	後 談 真 實 法    究 竟 令 圓 證  
ZH_T32_1680_001:0761b21_0	怖畏漂流處，　　唯佛可歸依，	怖 畏 漂 流 處    唯 佛 可 歸 依  
ZH_T32_1680_001:0761b22_13	勇猛大悲尊，　　拯濟諸群品。	勇 猛 大 悲 尊    拯 濟 諸 群 品  
ZH_T32_1680_001:0761b23_0	身雲遍法界，　　法雨灑塵方，	身 雲 遍 法 界    法 雨 灑 塵 方  
ZH_T32_1680_001:0761b24_13	應現各不同，　　隨機故有異。	應 現 各 不 同    隨 機 故 有 異  
ZH_T32_1680_001:0761b25_0	善淨無違諍，　　唯尊可承奉，	善 淨 無 違 諍    唯 尊 可 承 奉  
ZH_T32_1680_001:0761b26_13	廣利諸人天，　　咸應興供養。	廣 利 諸 人 天    咸 應 興 供 養  
ZH_T32_1680_001:0761b27_0	身口無起作，　　善化遍群方，	身 口 無 起 作    善 化 遍 群 方  
ZH_T32_1680_001:0761b28_13	所說妙相應，　　此德唯尊有。	所 說 妙 相 應    此 德 唯 尊 有  
ZH_T32_1680_001:0761b29_0	久修三業淨，　　妙瑞現無邊，	久 修 三 業 淨    妙 瑞 現 無 邊  
ZH_T32_1680_001:0761c01_13	普觀諸世間，　　曾無此勝德。	普 觀 諸 世 間    曾 無 此 勝 德  
ZH_T32_1680_001:0761c02_0	況於極惡者，　　純行最上悲，	況 於 極 惡 者    純 行 最 上 悲  
ZH_T32_1680_001:0761c03_13	廣利諸眾生，　　勇猛勤精進。	廣 利 諸 眾 生    勇猛勤精進  
ZH_T32_1680_001:0761c04_0	聲聞知法者，　　於尊恒奉事，	聲 聞 知 法 者    於 尊 恒 奉 事  
ZH_T32_1680_001:0761c05_13	設使證涅槃，　　終名為負債。	設 使 證 涅 槃    終 名 為 負 債  
ZH_T32_1680_001:0761c06_0	彼等諸聖眾，　　為己而修學，	彼 等 諸 聖 眾    為 己 而 修 學  
ZH_T32_1680_001:0761c07_13	由捨利生心，　　不名還債者。	由 捨 利 生 心    不 名 還 債 者  
ZH_T32_1680_001:0761c08_0	無明睡已覺，　　悲觀遍群方，	無 明 睡 已 覺    悲 觀 遍 群 方  
ZH_T32_1680_001:0761c09_13	荷負起翹勤，　　聖善宜親近。	荷 負 起 翹 勤    聖 善 宜 親 近  
ZH_T32_1680_001:0761c10_0	魔怨興惱害，　　佛力已能除，	魔 怨 興 惱 害    佛 力 已 能 除  
ZH_T32_1680_001:0761c11_13	無畏功德中，　　斯但顯少分。	無 畏 功 德 中    斯 但 顯 少 分  
ZH_T32_1680_001:0761c12_0	悲心化一切，　　聖意絕希求，	悲 心 化 一 切    聖 意 絕 希 求  
ZH_T32_1680_001:0761c13_13	利樂無不施，　　能事斯皆畢。	利 樂 無 不 施    能 事 斯 皆 畢  
ZH_T32_1680_001:0761c14_0	如來勝妙法，　　若或可遷移，	如 來 勝 妙 法    若 或 可 遷 移  
ZH_T32_1680_001:0761c15_13	調達與善星，　　不應投此教。	調 達 與 善 星    不 應 投 此 教  
ZH_T32_1680_001:0761c16_0	無始流轉中，　　互為不饒益，	無 始 流 轉 中    互 為 不 饒 益  
ZH_T32_1680_001:0761c17_13	由斯佛出世，　　開示化眾生。	由 斯 佛 出 世    開 示 化 眾 生  
ZH_T32_1680_001:0761c18_0	鹿苑度俱隣，　　堅林化須跋，	鹿 苑 度 俱 隣    堅 林 化 須 跋  
ZH_T32_1680_001:0761c19_13	此土根緣盡，　　更無餘債牽。	此 土 根 緣 盡    更 無 餘 債 牽  
ZH_T32_1680_001:0761c20_0	法輪久已轉，　　覺悟諸群迷，	法 輪 久 已 轉    覺 悟 諸 群 迷  
ZH_T32_1680_001:0761c21_13	恒沙受學人，　　皆能利三有。	恒 沙 受 學 人    皆 能 利 三 有  
ZH_T32_1680_001:0761c22_0	以勝金剛定，　　自碎堅牢身，	以 勝 金 剛 定    自 碎 堅 牢 身  
ZH_T32_1680_001:0761c23_13	不捨於大悲，　　自化猶分布。	不 捨 於 大 悲    自 化 猶 分 布  
ZH_T32_1680_001:0761c24_0	二利行已滿，　　色法兩身圓，	二 利 行 已 滿    色 法 兩 身 圓  
ZH_T32_1680_001:0761c25_13	救攝一闡提，　　雙林顯佛性。	救 攝 一 闡 提    雙 林 顯 佛 性  
ZH_T32_1680_001:0761c26_0	悲心貫三有，　　色像應群方，	悲 心 貫 三 有    色 像 應 群 方  
ZH_T32_1680_001:0761c27_13	粟粒以分身，　　爾乃居圓寂。	粟 粒 以 分 身    爾 乃 居 圓 寂  
ZH_T32_1680_001:0761c28_0	善哉奇特行，　　希有功德身，	善 哉 奇 特 行    希 有 功 德 身  
ZH_T32_1680_001:0761c29_13	大覺諸法門，　　世所未曾有。	大 覺 諸 法 門    世 所 未 曾 有  
ZH_T32_1680_001:0762a01_0	流恩遍含識，　　身語恒寂然，	流 恩 遍 含 識    身 語 恒 寂 然  
ZH_T32_1680_001:0762a02_13	凡愚背聖恩，　　於尊興謗怒。	凡 愚 背 聖 恩    於 尊 興 謗 怒  
ZH_T32_1680_001:0762a03_0	法聚寶藏真無際，　　德源福海實難量，	法 聚 寶 藏 真 無 際    德 源 福 海 實 難 量  
ZH_T32_1680_001:0762a04_17	若有眾生曾禮尊，　　禮彼亦名為善禮。	若 有 眾 生 曾 禮 尊    禮 彼 亦 名 為 善 禮  
ZH_T32_1680_001:0762a05_0	聖德神功無有盡，　　我今智劣喻微塵，	聖 德 神 功 無 有 盡    我 今 智 劣 喻 微 塵  
ZH_T32_1680_001:0762a06_17	欲讚如來功德山，　　望崖怯退由斯止。	欲 讚 如 來 功 德 山    望 崖 怯 退 由 斯 止  
ZH_T32_1680_001:0762a07_0	無量無數無邊境，　　難思難見難證理，	無量無數 無 邊 境    難 思 難 見 難 證 理  
ZH_T32_1680_001:0762a08_17	唯佛聖智獨了知，　　豈是凡愚所能讚。	唯 佛 聖 智 獨 了 知    豈 是 凡 愚 所 能 讚  
ZH_T32_1680_001:0762a09_0	一毫一相充法界，　　一行一德遍心源，	一 毫 一 相 充 法 界    一 行 一 德 遍 心 源  
ZH_T32_1680_001:0762a10_17	清淨廣大喻芳池，　　能療眾生煩惱渴。	清 淨 廣 大 喻 芳 池    能 療 眾 生 煩 惱 渴  
ZH_T32_1680_001:0762a11_0	我讚牟尼功德海，　　憑斯善業趣菩提，	我 讚 牟 尼 功 德 海    憑 斯 善 業 趣 菩 提  
ZH_T32_1680_001:0762a12_17	普願含生發勝心，　　永離凡愚虛妄識。	普 願 含 生 發 勝 心    永 離 凡 愚 虛 妄 識  
ZH_T32_1680_001:0762a13_100	一百五十讚佛頌	一 百 五 十 讚 佛 頌 
