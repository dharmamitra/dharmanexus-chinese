[
  {
    "segmentnr":"ZH_T15_0617_001:0297c17_0",
    "original":"思惟畧要法",
    "folio":1,
    "analyzed":"思 惟 畧 要 法 "
  },
  {
    "segmentnr":"ZH_T15_0617_001:0297c19_0",
    "original":"姚秦三藏羅什法師譯",
    "folio":1,
    "analyzed":"姚 秦 三 藏 羅 什 法 師 譯 "
  },
  {
    "segmentnr":"ZH_T15_0617_001:0297c20_0",
    "original":"形疾有三：風、寒、熱病，為患輕微。心有三病，患",
    "folio":1,
    "analyzed":"形 疾 有 三  風  寒  熱 病  為 患 輕 微  心 有 三 病  患 "
  },
  {
    "segmentnr":"ZH_T15_0617_001:0297c22_2",
    "original":"禍深重，動有劫數受諸苦惱，唯佛良醫能為制藥。",
    "folio":1,
    "analyzed":"禍 深 重  動 有 劫 數 受諸苦惱  唯 佛 良 醫 能 為 制 藥  "
  },
  {
    "segmentnr":"ZH_T15_0617_001:0297c24_15",
    "original":"行者無量世界長嬰此疾，今始造行，當令其心決定專精不惜身命，如人入賊，心不決定不能破賊，破亂想軍亦復如是。",
    "folio":1,
    "analyzed":"行 者 無量世界 長 嬰 此 疾  今 始 造 行  當 令 其 心 決 定 專 精 不惜身命  如 人 入 賊  心 不 決 定 不 能 破 賊  破 亂 想 軍 亦復如是  "
  },
  {
    "segmentnr":"ZH_T15_0617_001:0297c25_1",
    "original":"如佛言曰：",
    "folio":1,
    "analyzed":"如 佛 言 曰  "
  },
  {
    "segmentnr":"ZH_T15_0617_001:0297c26_14",
    "original":"「血肉雖盡，但有皮筋尚在，不捨精進，如人火燒身衣，但欲救火更無餘念。",
    "folio":1,
    "analyzed":" 血 肉 雖 盡  但 有 皮 筋 尚 在  不捨精進  如 人 火 燒 身 衣  但 欲 救 火 更 無 餘 念  "
  },
  {
    "segmentnr":"ZH_T15_0617_001:0297c28_7",
    "original":"」出煩惱苦亦復如是，當忍事病苦飢渴、寒熱瞋恨等，當避憒閙樂住閑寂。",
    "folio":1,
    "analyzed":" 出 煩 惱 苦 亦復如是  當 忍 事 病 苦 飢 渴  寒 熱 瞋 恨 等  當 避 憒 閙 樂 住 閑 寂  "
  },
  {
    "segmentnr":"ZH_T15_0617_001:0297c28_12",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T15_0617_001:0297c29_2",
    "original":"眾音亂定，如入棘林。",
    "folio":1,
    "analyzed":"眾 音 亂 定  如 入 棘 林  "
  },
  {
    "segmentnr":"ZH_T15_0617_001:0298a03_5",
    "original":"凡求初禪先習諸觀，或行四無量、或觀不淨、或觀因緣、或念佛三昧、或安那般那，然後得入初禪則易。",
    "folio":1,
    "analyzed":"凡 求 初 禪 先 習 諸 觀  或 行 四 無 量  或 觀 不 淨  或 觀 因 緣  或 念佛三昧  或 安那般那  然 後 得 入 初 禪 則 易  "
  },
  {
    "segmentnr":"ZH_T15_0617_001:0298a04_14",
    "original":"若利根之人直求禪者，觀於五欲種種過患，猶如火坑亦如廁舍；",
    "folio":1,
    "analyzed":"若 利 根 之 人 直 求 禪 者  觀 於 五 欲 種 種 過 患  猶 如 火 坑 亦 如 廁 舍  "
  },
  {
    "segmentnr":"ZH_T15_0617_001:0298a05_17",
    "original":"念初禪地，如清涼池如高臺觀，五蓋則除便得初禪。",
    "folio":1,
    "analyzed":"念 初 禪 地  如 清 涼 池 如 高 臺 觀  五 蓋 則 除 便 得 初 禪  "
  },
  {
    "segmentnr":"ZH_T15_0617_001:0298a08_2",
    "original":"如波利仙人初學禪時，道見死女膖脹爛臭，諦心取相，自觀其身如彼不異，靜處專思便得初禪。",
    "folio":1,
    "analyzed":"如 波 利 仙 人 初 學 禪 時  道 見 死 女 膖 脹 爛 臭  諦 心 取 相  自 觀 其 身 如 彼 不 異  靜 處 專 思 便 得 初 禪  "
  },
  {
    "segmentnr":"ZH_T15_0617_001:0298a08_19",
    "original":"佛在恒水邊坐禪，有一寡聞比丘問佛：",
    "folio":1,
    "analyzed":"佛 在 恒 水 邊 坐 禪  有 一 寡 聞 比 丘 問 佛  "
  },
  {
    "segmentnr":"ZH_T15_0617_001:0298a09_5",
    "original":"「云何得道？",
    "folio":1,
    "analyzed":" 云 何 得 道  "
  },
  {
    "segmentnr":"ZH_T15_0617_001:0298a09_9",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T15_0617_001:0298a09_15",
    "original":"「他物莫取。",
    "folio":1,
    "analyzed":" 他 物 莫 取  "
  },
  {
    "segmentnr":"ZH_T15_0617_001:0298a10_17",
    "original":"」便解法空即得道迹，有多聞比丘，自怪無所得而問於佛。",
    "folio":1,
    "analyzed":" 便 解 法 空 即 得 道 迹  有 多 聞 比 丘  自 怪 無 所 得 而 問 於 佛  "
  },
  {
    "segmentnr":"ZH_T15_0617_001:0298a10_20",
    "original":"佛言：",
    "folio":1,
    "analyzed":"佛 言  "
  },
  {
    "segmentnr":"ZH_T15_0617_001:0298a11_14",
    "original":"「取恒水中小石，以君遲水淨洗。",
    "folio":1,
    "analyzed":" 取 恒 水 中 小 石  以 君 遲 水 淨 洗  "
  },
  {
    "segmentnr":"ZH_T15_0617_001:0298a11_20",
    "original":"」比丘如教。",
    "folio":1,
    "analyzed":" 比 丘 如 教  "
  },
  {
    "segmentnr":"ZH_T15_0617_001:0298a12_1",
    "original":"佛問：",
    "folio":1,
    "analyzed":"佛 問  "
  },
  {
    "segmentnr":"ZH_T15_0617_001:0298a12_6",
    "original":"「恒水多？",
    "folio":1,
    "analyzed":" 恒 水 多  "
  },
  {
    "segmentnr":"ZH_T15_0617_001:0298a12_11",
    "original":"君遲水多？",
    "folio":1,
    "analyzed":"君 遲 水 多  "
  },
  {
    "segmentnr":"ZH_T15_0617_001:0298a12_14",
    "original":"」答：",
    "folio":1,
    "analyzed":" 答  "
  },
  {
    "segmentnr":"ZH_T15_0617_001:0298a12_21",
    "original":"「不可為喻也。",
    "folio":1,
    "analyzed":" 不 可 為 喻 也  "
  },
  {
    "segmentnr":"ZH_T15_0617_001:0298a12_25",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T15_0617_001:0298a13_9",
    "original":"「不以指洗，雖多無用也。",
    "folio":1,
    "analyzed":" 不 以 指 洗  雖 多 無 用 也  "
  },
  {
    "segmentnr":"ZH_T15_0617_001:0298a14_16",
    "original":"」行者當勤精進，用智定指洗除心垢，若不如是，不能離法也。",
    "folio":1,
    "analyzed":" 行 者 當 勤 精 進  用 智 定 指 洗 除 心 垢  若 不 如 是  不 能 離 法 也  "
  },
  {
    "segmentnr":"ZH_T15_0617_001:0298a15_10",
    "original":"四無量觀法四無量觀法：",
    "folio":1,
    "analyzed":"四 無 量 觀 法 四 無 量 觀 法  "
  },
  {
    "segmentnr":"ZH_T15_0617_001:0298a16_12",
    "original":"求佛道者，當先行四無量心。",
    "folio":1,
    "analyzed":"求 佛 道 者  當 先 行 四無量心  "
  },
  {
    "segmentnr":"ZH_T15_0617_001:0298a17_3",
    "original":"其心無量，功德亦無量。",
    "folio":1,
    "analyzed":"其 心 無 量  功 德 亦 無 量  "
  },
  {
    "segmentnr":"ZH_T15_0617_001:0298a17_15",
    "original":"於一切眾生中，凡有三分：",
    "folio":1,
    "analyzed":"於 一 切 眾 生 中  凡 有 三 分  "
  },
  {
    "segmentnr":"ZH_T15_0617_001:0298a19_10",
    "original":"一者父母親里善知識等，二者怨賊嫌人常欲惱害者，三者中人不親不怨。",
    "folio":1,
    "analyzed":"一 者 父 母 親 里 善 知 識 等  二 者 怨 賊 嫌 人 常 欲 惱 害 者  三 者 中 人 不 親 不 怨  "
  },
  {
    "segmentnr":"ZH_T15_0617_001:0298a21_16",
    "original":"行者於此三品人中，慈心視之當如親里，老者如父母，中年如兄弟，少年如兒子，常應修集如是慈心。",
    "folio":1,
    "analyzed":"行 者 於 此 三 品 人 中  慈 心 視 之 當 如 親 里  老 者 如 父 母  中 年 如 兄 弟  少 年 如 兒 子  常 應 修 集 如 是 慈 心  "
  },
  {
    "segmentnr":"ZH_T15_0617_001:0298a23_1",
    "original":"人之為怨以有惡緣，惡因緣盡還復成親，怨親無定。",
    "folio":1,
    "analyzed":"人 之 為 怨 以 有 惡 緣  惡 因 緣 盡 還 復 成 親  怨 親 無 定  "
  },
  {
    "segmentnr":"ZH_T15_0617_001:0298a23_5",
    "original":"何以故？",
    "folio":1,
    "analyzed":"何 以 故  "
  },
  {
    "segmentnr":"ZH_T15_0617_001:0298a25_5",
    "original":"今世是怨後世成親，瞋憎之心自失大利，破忍辱福、失慈心業、障佛道因緣，是故不應瞋憎。",
    "folio":1,
    "analyzed":"今 世 是 怨 後 世 成 親  瞋 憎 之 心 自 失 大 利  破 忍 辱 福  失 慈 心 業  障 佛道因緣  是 故 不 應 瞋 憎  "
  },
  {
    "segmentnr":"ZH_T15_0617_001:0298a25_16",
    "original":"怨賊應當視之如其親里。",
    "folio":1,
    "analyzed":"怨 賊 應 當 視 之 如 其 親 里  "
  },
  {
    "segmentnr":"ZH_T15_0617_001:0298a26_2",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T15_0617_001:0298a28_7",
    "original":"是怨賊令我得佛道因緣，若使怨賊無惡於我，我無所忍，是則為我善知識也，令我得成忍辱波羅蜜。",
    "folio":1,
    "analyzed":"是 怨 賊 令 我 得 佛道因緣  若 使 怨 賊 無 惡 於 我  我 無 所 忍  是 則 為 我 善 知 識 也  令 我 得 成 忍 辱 波 羅 蜜  "
  },
  {
    "segmentnr":"ZH_T15_0617_001:0298a29_7",
    "original":"怨賊之中得是慈已，於十方眾生慈心愛念。",
    "folio":1,
    "analyzed":"怨 賊 之 中 得 是 慈 已  於 十 方 眾 生 慈 心 愛 念  "
  },
  {
    "segmentnr":"ZH_T15_0617_001:0298b02_5",
    "original":"普遍世界，見諸眾生無常變異，有老病死眾苦逼切，蜎蜚蠕動皆無安者而起悲心。",
    "folio":1,
    "analyzed":"普 遍 世 界  見 諸 眾 生 無 常 變 異  有 老 病 死 眾 苦 逼 切  蜎 蜚 蠕 動 皆 無 安 者 而 起 悲 心  "
  },
  {
    "segmentnr":"ZH_T15_0617_001:0298b03_12",
    "original":"若見眾生得今世樂及後世樂，得生天樂賢聖道樂而起喜心。",
    "folio":1,
    "analyzed":"若 見 眾 生 得 今 世 樂 及 後 世 樂  得 生 天 樂 賢 聖 道 樂 而 起 喜 心  "
  },
  {
    "segmentnr":"ZH_T15_0617_001:0298b05_9",
    "original":"不見眾生有苦樂事，不憂不喜以慧自御，但緣眾生而起捨心，是名四無量心。",
    "folio":1,
    "analyzed":"不 見 眾 生 有 苦 樂 事  不 憂 不 喜 以 慧 自 御  但 緣 眾 生 而 起 捨 心  是 名 四無量心  "
  },
  {
    "segmentnr":"ZH_T15_0617_001:0298b06_14",
    "original":"於十方眾生慈心遍滿故名為無量，行者常應修集是心。",
    "folio":1,
    "analyzed":"於 十 方 眾 生 慈 心 遍 滿 故 名 為 無 量  行 者 常 應 修 集 是 心  "
  },
  {
    "segmentnr":"ZH_T15_0617_001:0298b07_18",
    "original":"若或時有瞋恚心起，如蛇如火在於身上，即應急却。",
    "folio":1,
    "analyzed":"若 或 時 有瞋恚心 起  如 蛇 如 火 在 於 身 上  即 應 急 却  "
  },
  {
    "segmentnr":"ZH_T15_0617_001:0298b09_8",
    "original":"若心馳散入於五欲，及為五蓋所覆，當以精進智慧之力強攝之還。",
    "folio":1,
    "analyzed":"若 心 馳 散 入 於 五 欲  及 為 五 蓋 所 覆  當 以 精 進 智 慧 之 力 強 攝 之 還  "
  },
  {
    "segmentnr":"ZH_T15_0617_001:0298b10_21",
    "original":"修習慈心，常念眾生令得佛樂，習之不息，便得離五欲、除五蓋、入初禪。",
    "folio":1,
    "analyzed":"修 習 慈 心  常 念 眾 生 令 得 佛 樂  習 之 不 息  便 得 離 五 欲  除 五 蓋  入 初 禪  "
  },
  {
    "segmentnr":"ZH_T15_0617_001:0298b13_5",
    "original":"得初禪相者喜樂遍身，諸善法中生歡喜樂，見有種種微妙之色，是名入佛道初門禪定福德因緣也。",
    "folio":1,
    "analyzed":"得 初 禪 相 者 喜 樂 遍 身  諸 善 法 中 生 歡 喜 樂  見 有 種 種 微 妙 之 色  是 名 入 佛 道 初 門 禪 定 福 德 因 緣 也  "
  },
  {
    "segmentnr":"ZH_T15_0617_001:0298b14_10",
    "original":"得是四無量心已，於一切眾生忍辱不瞋，是名眾生忍。",
    "folio":1,
    "analyzed":"得 是 四無量心 已  於 一 切 眾 生 忍 辱 不 瞋  是 名 眾 生 忍  "
  },
  {
    "segmentnr":"ZH_T15_0617_001:0298b15_1",
    "original":"得眾生忍已，易得法忍。",
    "folio":1,
    "analyzed":"得 眾 生 忍 已  易 得 法 忍  "
  },
  {
    "segmentnr":"ZH_T15_0617_001:0298b15_18",
    "original":"法忍者，所謂諸法不生不滅畢竟空相。",
    "folio":1,
    "analyzed":"法 忍 者  所 謂 諸 法 不生不滅 畢 竟 空 相  "
  },
  {
    "segmentnr":"ZH_T15_0617_001:0298b17_9",
    "original":"能信受是法忍，是名無生忍，得阿耨多羅三藐三菩提記，當得作佛。",
    "folio":1,
    "analyzed":"能 信 受 是 法 忍  是 名 無 生 忍  得阿耨多羅三藐三菩提 記  當 得 作 佛  "
  },
  {
    "segmentnr":"ZH_T15_0617_001:0298b17_19",
    "original":"行者應當如是修習也。",
    "folio":1,
    "analyzed":"行 者 應 當 如 是 修 習 也  "
  },
  {
    "segmentnr":"ZH_T15_0617_001:0298b18_8",
    "original":"不淨觀法不淨觀法：",
    "folio":1,
    "analyzed":"不 淨 觀 法 不 淨 觀 法  "
  },
  {
    "segmentnr":"ZH_T15_0617_001:0298b22_5",
    "original":"貪欲、瞋恚、愚癡是眾生之大病，愛身著欲則生瞋恚，顛倒所惑即是愚癡，愚癡所覆故內身外身愛著浮相，習之來久染心難遣，欲除貪欲當觀不淨。",
    "folio":1,
    "analyzed":"貪 欲  瞋 恚  愚 癡 是 眾 生 之 大 病  愛 身 著 欲 則 生 瞋 恚  顛 倒 所 惑 即 是 愚 癡  愚 癡 所 覆 故 內 身 外 身 愛 著 浮 相  習 之 來 久 染 心 難 遣  欲 除 貪 欲 當 觀 不 淨  "
  },
  {
    "segmentnr":"ZH_T15_0617_001:0298b23_14",
    "original":"瞋恚由外既爾可制，如人破竹初節為難，既制貪欲，餘二自伏。",
    "folio":1,
    "analyzed":"瞋 恚 由 外 既 爾 可 制  如 人 破 竹 初 節 為 難  既 制 貪 欲  餘 二 自 伏  "
  },
  {
    "segmentnr":"ZH_T15_0617_001:0298b24_19",
    "original":"不淨觀者，當知此身生於不淨，處在胞胎，還從不淨中出。",
    "folio":1,
    "analyzed":"不 淨 觀 者  當 知 此 身 生 於 不 淨  處 在 胞 胎  還 從 不 淨 中 出  "
  },
  {
    "segmentnr":"ZH_T15_0617_001:0298b28_10",
    "original":"薄皮之內純是不淨，外有四大變為飲食充實其內，諦心觀察，從足至髮從髮至足，皮囊之裏無一淨者，腦膜涕唾、膿血屎尿等，略說則三十六，廣說則無量。",
    "folio":1,
    "analyzed":"薄 皮 之 內 純 是 不 淨  外 有 四 大 變 為 飲 食 充 實 其 內  諦 心 觀 察  從 足 至 髮 從 髮 至 足  皮 囊 之 裏 無 一 淨 者  腦 膜 涕 唾  膿 血 屎 尿 等  略 說 則 三 十 六  廣 說 則 無 量  "
  },
  {
    "segmentnr":"ZH_T15_0617_001:0298b29_7",
    "original":"譬如農夫開倉，種種別知麻米豆麥等。",
    "folio":1,
    "analyzed":"譬 如 農 夫 開 倉  種 種 別 知 麻 米 豆 麥 等  "
  },
  {
    "segmentnr":"ZH_T15_0617_001:0298c02_7",
    "original":"行者以心眼開是身倉，見種種惡露肝肺腸胃諸蟲動食，九孔流出不淨，常無休止。",
    "folio":1,
    "analyzed":"行 者 以 心 眼 開 是 身 倉  見 種 種 惡 露 肝 肺 腸 胃 諸 蟲 動 食  九 孔 流 出 不 淨  常 無 休 止  "
  },
  {
    "segmentnr":"ZH_T15_0617_001:0298c04_8",
    "original":"眼流眵淚、耳出結𦡲、鼻中涕流、口出唌吐、大小便孔常出屎尿，雖復衣食障覆，實是行廁。",
    "folio":1,
    "analyzed":"眼 流 眵 淚  耳 出 結 𦡲  鼻 中 涕 流  口 出 唌 吐  大 小 便 孔 常 出 屎 尿  雖 復 衣 食 障 覆  實 是 行 廁  "
  },
  {
    "segmentnr":"ZH_T15_0617_001:0298c04_18",
    "original":"身狀如此，何由是淨？",
    "folio":1,
    "analyzed":"身 狀 如 此  何 由 是 淨  "
  },
  {
    "segmentnr":"ZH_T15_0617_001:0298c07_9",
    "original":"又觀此身假名為人，四大和合譬之如屋，脊骨如棟、脇肋如椽、骸骨如柱、皮如四壁、肉如泥塗，虛偽假合，人為安在？",
    "folio":1,
    "analyzed":"又 觀 此 身 假 名 為 人  四 大 和 合 譬 之 如 屋  脊 骨 如 棟  脇 肋 如 椽  骸 骨 如 柱  皮 如 四 壁  肉 如 泥 塗  虛 偽 假 合  人 為 安 在  "
  },
  {
    "segmentnr":"ZH_T15_0617_001:0298c07_19",
    "original":"危脆非真，幻化須臾。",
    "folio":1,
    "analyzed":"危 脆 非 真  幻 化 須 臾  "
  },
  {
    "segmentnr":"ZH_T15_0617_001:0298c10_2",
    "original":"脚骨上脛骨接之，脛骨上髀骨接之，髀骨上脊骨接之，脊骨上髑髏接之，骨骨相拄危如累卵。",
    "folio":1,
    "analyzed":"脚 骨 上 脛 骨 接 之  脛 骨 上 髀 骨 接 之  髀 骨 上 脊 骨 接 之  脊 骨 上 髑 髏 接 之  骨 骨 相 拄 危 如 累 卵  "
  },
  {
    "segmentnr":"ZH_T15_0617_001:0298c11_1",
    "original":"諦觀此身無一可取，如是心則生厭惡。",
    "folio":1,
    "analyzed":"諦 觀 此 身 無 一 可 取  如 是 心 則 生 厭 惡  "
  },
  {
    "segmentnr":"ZH_T15_0617_001:0298c12_4",
    "original":"常念不淨三十六物，如實分別，內身如此外身不異。",
    "folio":1,
    "analyzed":"常 念 不 淨 三 十 六 物  如 實 分 別  內 身 如 此 外 身 不 異  "
  },
  {
    "segmentnr":"ZH_T15_0617_001:0298c12_18",
    "original":"若心不住，制之令還專念不淨。",
    "folio":1,
    "analyzed":"若 心 不 住  制 之 令 還 專 念 不 淨  "
  },
  {
    "segmentnr":"ZH_T15_0617_001:0298c13_12",
    "original":"心住相者，身體柔軟漸得快樂。",
    "folio":1,
    "analyzed":"心 住 相 者  身 體 柔 軟 漸 得 快 樂  "
  },
  {
    "segmentnr":"ZH_T15_0617_001:0298c14_2",
    "original":"心故不住，當自訶心：",
    "folio":1,
    "analyzed":"心 故 不 住  當 自 訶 心  "
  },
  {
    "segmentnr":"ZH_T15_0617_001:0298c15_4",
    "original":"「從無數劫來常隨汝故，更歷三惡道中苦毒萬端。",
    "folio":1,
    "analyzed":" 從 無 數 劫 來 常 隨 汝 故  更 歷 三 惡 道 中 苦 毒 萬 端  "
  },
  {
    "segmentnr":"ZH_T15_0617_001:0298c15_18",
    "original":"從今日去我當伏汝，汝且隨我。",
    "folio":1,
    "analyzed":"從 今 日 去 我 當 伏 汝  汝 且 隨 我  "
  },
  {
    "segmentnr":"ZH_T15_0617_001:0298c16_7",
    "original":"」還繫其心令得成就。",
    "folio":1,
    "analyzed":" 還 繫 其 心 令 得 成 就  "
  },
  {
    "segmentnr":"ZH_T15_0617_001:0298c17_7",
    "original":"若極厭惡其身，當進白骨觀，亦可入初禪。",
    "folio":1,
    "analyzed":"若 極 厭 惡 其 身  當 進 白 骨 觀  亦 可 入 初 禪  "
  },
  {
    "segmentnr":"ZH_T15_0617_001:0298c18_17",
    "original":"行者志求大乘者，命終隨意生諸佛前，不爾必至兜率天上得見彌勒。",
    "folio":1,
    "analyzed":"行 者 志 求 大 乘 者  命 終 隨 意 生 諸 佛 前  不 爾 必 至 兜 率 天 上 得 見 彌 勒  "
  },
  {
    "segmentnr":"ZH_T15_0617_001:0298c19_8",
    "original":"白骨觀法白骨觀法：",
    "folio":1,
    "analyzed":"白 骨 觀 法 白 骨 觀 法  "
  },
  {
    "segmentnr":"ZH_T15_0617_001:0298c21_8",
    "original":"白骨觀者，除身皮血筋肉都盡，骨骨相拄白如珂雪，光亦如是。",
    "folio":1,
    "analyzed":"白 骨 觀 者  除 身 皮 血 筋 肉 都 盡  骨 骨 相 拄 白 如 珂 雪  光 亦 如 是  "
  },
  {
    "segmentnr":"ZH_T15_0617_001:0298c22_1",
    "original":"若不見者，譬如癩人，醫語其家：",
    "folio":1,
    "analyzed":"若 不 見 者  譬 如 癩 人  醫 語 其 家  "
  },
  {
    "segmentnr":"ZH_T15_0617_001:0298c22_16",
    "original":"「若令飲血色同乳者，便可得差。",
    "folio":1,
    "analyzed":" 若 令 飲 血 色 同 乳 者  便 可 得 差  "
  },
  {
    "segmentnr":"ZH_T15_0617_001:0298c23_12",
    "original":"」家中所有悉令作白，銀桮盛血，語之：",
    "folio":1,
    "analyzed":" 家 中 所 有 悉 令 作 白  銀 桮 盛 血  語 之  "
  },
  {
    "segmentnr":"ZH_T15_0617_001:0298c23_21",
    "original":"「飲乳，病必得差。",
    "folio":1,
    "analyzed":" 飲 乳  病 必 得 差  "
  },
  {
    "segmentnr":"ZH_T15_0617_001:0298c24_3",
    "original":"」癩人言：",
    "folio":1,
    "analyzed":" 癩 人 言  "
  },
  {
    "segmentnr":"ZH_T15_0617_001:0298c24_7",
    "original":"「血也。",
    "folio":1,
    "analyzed":" 血 也  "
  },
  {
    "segmentnr":"ZH_T15_0617_001:0298c24_11",
    "original":"」答言：",
    "folio":1,
    "analyzed":" 答 言  "
  },
  {
    "segmentnr":"ZH_T15_0617_001:0298c25_7",
    "original":"「白物治之，汝豈不見家中諸物悉是白耶？",
    "folio":1,
    "analyzed":" 白 物 治 之  汝 豈 不 見 家 中 諸 物 悉 是 白 耶  "
  },
  {
    "segmentnr":"ZH_T15_0617_001:0298c26_5",
    "original":"罪故見血，但當專心乳想，莫謂是血也。",
    "folio":1,
    "analyzed":"罪 故 見 血  但 當 專 心 乳 想  莫 謂 是 血 也  "
  },
  {
    "segmentnr":"ZH_T15_0617_001:0298c27_4",
    "original":"」如是七日便變為乳，何況實白而不能見？",
    "folio":1,
    "analyzed":" 如 是 七 日 便 變 為 乳  何 況 實 白 而 不 能 見  "
  },
  {
    "segmentnr":"ZH_T15_0617_001:0298c29_1",
    "original":"既見骨人，當觀骨人之中，其心生滅相續如綖穿珠，如意所見及觀外身，亦復如是。",
    "folio":1,
    "analyzed":"既 見 骨 人  當 觀 骨 人 之 中  其 心 生 滅 相 續 如 綖 穿 珠  如 意 所 見 及 觀 外 身  亦復如是  "
  },
  {
    "segmentnr":"ZH_T15_0617_001:0299a01_6",
    "original":"若心欲住，精勤莫廢，如攢火見烟、掘井見濕，必得不久。",
    "folio":1,
    "analyzed":"若 心 欲 住  精 勤 莫 廢  如 攢 火 見 烟  掘 井 見 濕  必 得 不 久  "
  },
  {
    "segmentnr":"ZH_T15_0617_001:0299a02_18",
    "original":"若心靜住，開眼閉眼光骨明了，如水澄靜則見面像，濁則不了，竭則不見。",
    "folio":1,
    "analyzed":"若 心 靜 住  開 眼 閉 眼 光 骨 明 了  如 水 澄 靜 則 見 面 像  濁 則 不 了  竭 則 不 見  "
  },
  {
    "segmentnr":"ZH_T15_0617_001:0299a03_10",
    "original":"觀佛三昧法觀佛三昧法：",
    "folio":1,
    "analyzed":"觀 佛 三 昧 法 觀 佛 三 昧 法  "
  },
  {
    "segmentnr":"ZH_T15_0617_001:0299a05_5",
    "original":"佛為法王，能令人得種種善法，是故習禪之人先當念佛。",
    "folio":1,
    "analyzed":"佛 為 法 王  能 令 人 得 種 種 善 法  是 故 習 禪 之 人 先 當 念 佛  "
  },
  {
    "segmentnr":"ZH_T15_0617_001:0299a06_3",
    "original":"念佛者，令無量劫重罪微薄得至禪定。",
    "folio":1,
    "analyzed":"念 佛 者  令 無 量 劫 重 罪 微 薄 得 至 禪 定  "
  },
  {
    "segmentnr":"ZH_T15_0617_001:0299a06_8",
    "original":"至心念佛。",
    "folio":1,
    "analyzed":"至 心 念 佛  "
  },
  {
    "segmentnr":"ZH_T15_0617_001:0299a07_8",
    "original":"佛亦念之，如人為王所念，怨家債主不敢侵近。",
    "folio":1,
    "analyzed":"佛 亦 念 之  如 人 為 王 所 念  怨 家 債 主 不 敢 侵 近  "
  },
  {
    "segmentnr":"ZH_T15_0617_001:0299a07_13",
    "original":"念佛之人。",
    "folio":1,
    "analyzed":"念 佛 之 人  "
  },
  {
    "segmentnr":"ZH_T15_0617_001:0299a08_12",
    "original":"諸餘惡法不來擾亂，若念佛者佛常在也。",
    "folio":1,
    "analyzed":"諸 餘 惡 法 不 來 擾 亂  若 念 佛 者 佛 常 在 也  "
  },
  {
    "segmentnr":"ZH_T15_0617_001:0299a08_17",
    "original":"云何憶念？",
    "folio":1,
    "analyzed":"云 何 憶 念  "
  },
  {
    "segmentnr":"ZH_T15_0617_001:0299a09_16",
    "original":"人之自信無過於眼，當觀好像便如真佛。",
    "folio":1,
    "analyzed":"人 之 自 信 無 過 於 眼  當 觀 好 像 便 如 真 佛  "
  },
  {
    "segmentnr":"ZH_T15_0617_001:0299a12_4",
    "original":"先從肉髻、眉間白毫下至於足，從足復至肉髻，如是相相諦取，還於靜處閉目思惟，繫心在像不令他念。",
    "folio":1,
    "analyzed":"先 從 肉 髻  眉間白毫 下 至 於 足  從 足 復 至 肉 髻  如 是 相 相 諦 取  還 於 靜 處 閉 目 思 惟  繫 心 在 像 不 令 他 念  "
  },
  {
    "segmentnr":"ZH_T15_0617_001:0299a13_10",
    "original":"若念餘緣，攝之令還，心目觀察如意得見，是為得觀像定。",
    "folio":1,
    "analyzed":"若 念 餘 緣  攝 之 令 還  心 目 觀 察 如 意 得 見  是 為 得 觀 像 定  "
  },
  {
    "segmentnr":"ZH_T15_0617_001:0299a13_15",
    "original":"當作是念：",
    "folio":1,
    "analyzed":"當作是念  "
  },
  {
    "segmentnr":"ZH_T15_0617_001:0299a14_16",
    "original":"「我亦不往，像亦不來，而得見者，由心定想住也。",
    "folio":1,
    "analyzed":" 我 亦 不 往  像 亦 不 來  而 得 見 者  由 心 定 想 住 也  "
  },
  {
    "segmentnr":"ZH_T15_0617_001:0299a15_14",
    "original":"」然後進觀生身便得見之，如對面無異也。",
    "folio":1,
    "analyzed":" 然 後 進 觀 生 身 便 得 見 之  如 對 面 無 異 也  "
  },
  {
    "segmentnr":"ZH_T15_0617_001:0299a17_3",
    "original":"人心馳散多緣惡法，當如乳母伺視其子，莫令墜於坑井險道。",
    "folio":1,
    "analyzed":"人 心 馳 散 多 緣 惡 法  當 如 乳 母 伺 視 其 子  莫 令 墜 於 坑 井 險 道  "
  },
  {
    "segmentnr":"ZH_T15_0617_001:0299a18_2",
    "original":"念則如子，行者如母，若心不住，當自責心：",
    "folio":1,
    "analyzed":"念 則 如 子  行 者 如 母  若 心 不 住  當 自 責 心  "
  },
  {
    "segmentnr":"ZH_T15_0617_001:0299a18_12",
    "original":"「念老病死甚為切近。",
    "folio":1,
    "analyzed":" 念 老 病 死 甚 為 切 近  "
  },
  {
    "segmentnr":"ZH_T15_0617_001:0299a19_8",
    "original":"若生天者，著於妙欲，無有治心善法；",
    "folio":1,
    "analyzed":"若 生 天 者  著 於 妙 欲  無 有 治 心 善 法  "
  },
  {
    "segmentnr":"ZH_T15_0617_001:0299a20_3",
    "original":"若墮三惡道，苦惱怖懅善心不生。",
    "folio":1,
    "analyzed":"若 墮 三 惡 道  苦 惱 怖 懅 善 心 不 生  "
  },
  {
    "segmentnr":"ZH_T15_0617_001:0299a20_18",
    "original":"今受妙法，云何可不至心專念耶？",
    "folio":1,
    "analyzed":"今 受 妙 法  云 何 可 不 至 心 專 念 耶  "
  },
  {
    "segmentnr":"ZH_T15_0617_001:0299a21_3",
    "original":"」又作念言：",
    "folio":1,
    "analyzed":" 又 作 念 言  "
  },
  {
    "segmentnr":"ZH_T15_0617_001:0299a23_10",
    "original":"「生在末法，末法垂已欲滅，猶如赦鼓開門放囚，鼓音漸已欲止，門扉已閉一扇，豈可自寬不求出獄。",
    "folio":1,
    "analyzed":" 生 在 末 法  末 法 垂 已 欲 滅  猶 如 赦 鼓 開 門 放 囚  鼓 音 漸 已 欲 止  門 扉 已 閉 一 扇  豈 可 自 寬 不 求 出 獄  "
  },
  {
    "segmentnr":"ZH_T15_0617_001:0299a26_3",
    "original":"過去無始世界已來，所更生死苦惱萬端，今所受法未得成就，無常死賊須臾叵保，當復更受無央數劫生死之苦。",
    "folio":1,
    "analyzed":"過 去 無始世界 已 來  所 更 生 死 苦 惱 萬 端  今 所 受 法 未 得 成 就  無 常 死 賊 須 臾 叵 保  當 復 更 受 無央數劫 生 死 之 苦  "
  },
  {
    "segmentnr":"ZH_T15_0617_001:0299a26_16",
    "original":"」如是種種鞭心，令心得住。",
    "folio":1,
    "analyzed":" 如 是 種 種 鞭 心  令 心 得 住  "
  },
  {
    "segmentnr":"ZH_T15_0617_001:0299a27_18",
    "original":"心住相者，坐臥行步常得見佛，然後更進生身、法身。",
    "folio":1,
    "analyzed":"心 住 相 者  坐 臥 行 步 常 得 見 佛  然 後 更 進 生 身  法 身  "
  },
  {
    "segmentnr":"ZH_T15_0617_001:0299a28_8",
    "original":"得初觀已，展轉則易。",
    "folio":1,
    "analyzed":"得 初 觀 已  展 轉 則 易  "
  },
  {
    "segmentnr":"ZH_T15_0617_001:0299a29_8",
    "original":"生身觀法生身觀法：",
    "folio":1,
    "analyzed":"生 身 觀 法 生 身 觀 法  "
  },
  {
    "segmentnr":"ZH_T15_0617_001:0299b02_13",
    "original":"生身觀者，既已觀像，心想成就，撿意入定，即便得見，當因於像以念生身。",
    "folio":1,
    "analyzed":"生 身 觀 者  既 已 觀 像  心 想 成 就  撿 意 入 定  即 便 得 見  當 因 於 像 以 念 生 身  "
  },
  {
    "segmentnr":"ZH_T15_0617_001:0299b03_12",
    "original":"觀佛坐於菩提樹下，光明顯照相好奇特；",
    "folio":1,
    "analyzed":"觀 佛 坐 於 菩提樹下  光 明 顯 照 相 好 奇 特  "
  },
  {
    "segmentnr":"ZH_T15_0617_001:0299b04_11",
    "original":"或如鹿野苑中坐，為五比丘說四諦法時；",
    "folio":1,
    "analyzed":"或 如 鹿 野 苑 中 坐  為 五 比 丘 說 四 諦 法 時  "
  },
  {
    "segmentnr":"ZH_T15_0617_001:0299b05_12",
    "original":"或如耆闍崛山放大光明，為諸大眾說波若時。",
    "folio":1,
    "analyzed":"或 如 耆 闍 崛 山 放大光明  為 諸 大 眾 說 波 若 時  "
  },
  {
    "segmentnr":"ZH_T15_0617_001:0299b07_7",
    "original":"如是隨用一處，繫念在緣不令外散，心想得住即便見佛，舉身快樂樂徹骨髓。",
    "folio":1,
    "analyzed":"如 是 隨 用 一 處  繫 念 在 緣 不 令 外 散  心 想 得 住 即 便 見 佛  舉 身 快 樂 樂 徹 骨 髓  "
  },
  {
    "segmentnr":"ZH_T15_0617_001:0299b08_9",
    "original":"譬如熱得涼池、寒得溫室，世間之樂無以為喻也。",
    "folio":1,
    "analyzed":"譬 如 熱 得 涼 池  寒 得 溫 室  世 間 之 樂 無 以 為 喻 也  "
  },
  {
    "segmentnr":"ZH_T15_0617_001:0299b09_8",
    "original":"法身觀法法身觀法：",
    "folio":1,
    "analyzed":"法 身 觀 法 法 身 觀 法  "
  },
  {
    "segmentnr":"ZH_T15_0617_001:0299b11_20",
    "original":"法身觀者，已於空中見佛生身，當因生身觀內法身，十力、四無所畏、大慈大悲無量善業。",
    "folio":1,
    "analyzed":"法 身 觀 者  已 於 空 中 見 佛 生 身  當 因 生 身 觀 內 法 身  十 力  四無所畏  大慈大悲 無 量 善 業  "
  },
  {
    "segmentnr":"ZH_T15_0617_001:0299b15_3",
    "original":"如人先念金瓶，後觀瓶內摩尼寶珠，所以尊妙神智無比，無遠無近無難無易，無限世界悉如目前，無有一人在於外者，一切諸法無所不了。",
    "folio":1,
    "analyzed":"如 人 先 念 金 瓶  後 觀 瓶 內 摩 尼 寶 珠  所 以 尊 妙 神 智 無 比  無 遠 無 近 無 難 無 易  無 限 世 界 悉 如 目 前  無 有 一 人 在 於 外 者  一切諸法 無 所 不 了  "
  },
  {
    "segmentnr":"ZH_T15_0617_001:0299b16_2",
    "original":"常當專念不令心散，心念餘緣攝之令還。",
    "folio":1,
    "analyzed":"常 當 專 念 不 令 心 散  心 念 餘 緣 攝 之 令 還  "
  },
  {
    "segmentnr":"ZH_T15_0617_001:0299b17_12",
    "original":"復次，一切愚智當其死時，外失諸根如投黑坑，若能發聲聲至梵天。",
    "folio":1,
    "analyzed":"復 次  一 切 愚 智 當 其 死 時  外 失 諸 根 如 投 黑 坑  若 能 發 聲 聲 至 梵 天  "
  },
  {
    "segmentnr":"ZH_T15_0617_001:0299b19_7",
    "original":"大力大苦大怖大畏無過死賊，唯佛一人力能救拔，能與種種人天涅槃之樂。",
    "folio":1,
    "analyzed":"大 力 大 苦 大 怖 大 畏 無 過 死 賊  唯 佛 一 人 力 能 救 拔  能 與 種 種 人 天 涅 槃 之 樂  "
  },
  {
    "segmentnr":"ZH_T15_0617_001:0299b20_9",
    "original":"復次，一切諸佛，世世常為一切眾生故不惜身命。",
    "folio":1,
    "analyzed":"復 次  一切諸佛  世 世 常 為 一 切 眾 生 故 不惜身命  "
  },
  {
    "segmentnr":"ZH_T15_0617_001:0299b21_15",
    "original":"如釋迦牟尼佛昔為太子時，出遊道見癩人，勅醫令治。",
    "folio":1,
    "analyzed":"如 釋 迦 牟 尼 佛 昔 為 太 子 時  出 遊 道 見 癩 人  勅 醫 令 治  "
  },
  {
    "segmentnr":"ZH_T15_0617_001:0299b21_18",
    "original":"醫言：",
    "folio":1,
    "analyzed":"醫 言  "
  },
  {
    "segmentnr":"ZH_T15_0617_001:0299b22_16",
    "original":"「當須不瞋人血飲之，以髓塗之，乃可得差。",
    "folio":1,
    "analyzed":" 當 須 不 瞋 人 血 飲 之  以 髓 塗 之  乃 可 得 差  "
  },
  {
    "segmentnr":"ZH_T15_0617_001:0299b23_1",
    "original":"」太子念言：",
    "folio":1,
    "analyzed":" 太 子 念 言  "
  },
  {
    "segmentnr":"ZH_T15_0617_001:0299b23_16",
    "original":"「是人難得，設使有者復不可爾。",
    "folio":1,
    "analyzed":" 是 人 難 得  設 使 有 者 復 不 可 爾  "
  },
  {
    "segmentnr":"ZH_T15_0617_001:0299b24_4",
    "original":"」即便以身與之令治。",
    "folio":1,
    "analyzed":" 即 便 以 身 與 之 令 治  "
  },
  {
    "segmentnr":"ZH_T15_0617_001:0299b24_16",
    "original":"若為一切眾生，亦復如是。",
    "folio":1,
    "analyzed":"若 為 一 切 眾 生  亦復如是  "
  },
  {
    "segmentnr":"ZH_T15_0617_001:0299b26_16",
    "original":"佛恩深重過於父母，若使一切眾生悉為父母，佛為一分，二分之中常當念佛，不應餘念。",
    "folio":1,
    "analyzed":"佛 恩 深 重 過 於 父 母  若 使 一 切 眾 生 悉 為 父 母  佛 為 一 分  二 分 之 中 常 當 念 佛  不 應 餘 念  "
  },
  {
    "segmentnr":"ZH_T15_0617_001:0299b28_6",
    "original":"如是種種功德，隨念何事，若此定成除斷結縛，乃至可得無生法忍。",
    "folio":1,
    "analyzed":"如 是 種 種 功 德  隨 念 何 事  若 此 定 成 除 斷 結 縛  乃 至 可 得無生法忍  "
  },
  {
    "segmentnr":"ZH_T15_0617_001:0299b29_1",
    "original":"若於中間諸病起者，隨病習藥。",
    "folio":1,
    "analyzed":"若 於 中 間 諸 病 起 者  隨 病 習 藥  "
  },
  {
    "segmentnr":"ZH_T15_0617_001:0299c01_4",
    "original":"若不得定，六欲天中豪尊第一，飛行所至宮殿自隨。",
    "folio":1,
    "analyzed":"若 不 得 定  六 欲 天 中 豪 尊 第 一  飛 行 所 至 宮 殿 自 隨  "
  },
  {
    "segmentnr":"ZH_T15_0617_001:0299c01_15",
    "original":"或生諸佛前，終不空也；",
    "folio":1,
    "analyzed":"或 生 諸 佛 前  終 不 空 也  "
  },
  {
    "segmentnr":"ZH_T15_0617_001:0299c02_12",
    "original":"若人藥和赤銅，若不成金，不失銀也。",
    "folio":1,
    "analyzed":"若 人 藥 和 赤 銅  若 不 成 金  不 失 銀 也  "
  },
  {
    "segmentnr":"ZH_T15_0617_001:0299c03_12",
    "original":"十方諸佛觀法十方諸佛觀法：",
    "folio":1,
    "analyzed":"十方諸佛 觀 法 十方諸佛 觀 法  "
  },
  {
    "segmentnr":"ZH_T15_0617_001:0299c05_16",
    "original":"念十方諸佛者，坐觀東方廓然明淨，無諸山河石壁，唯見一佛結跏趺坐舉手說法。",
    "folio":1,
    "analyzed":"念 十方諸佛 者  坐 觀 東 方 廓 然 明 淨  無 諸 山 河 石 壁  唯 見 一 佛 結跏趺坐 舉 手 說 法  "
  },
  {
    "segmentnr":"ZH_T15_0617_001:0299c07_10",
    "original":"心眼觀察，光明相好畫然了了，繫念在佛不令他緣，心若餘緣攝之令還。",
    "folio":1,
    "analyzed":"心 眼 觀 察  光 明 相 好 畫 然 了 了  繫 念 在 佛 不 令 他 緣  心 若 餘 緣 攝 之 令 還  "
  },
  {
    "segmentnr":"ZH_T15_0617_001:0299c09_14",
    "original":"如是見者，更增十佛，既見之後復增百千，乃至無有邊際，近身則狹轉遠轉廣，但見諸佛光光相接。",
    "folio":1,
    "analyzed":"如 是 見 者  更 增 十 佛  既 見 之 後 復 增 百 千  乃 至 無有邊際  近 身 則 狹 轉 遠 轉 廣  但 見 諸 佛 光 光 相 接  "
  },
  {
    "segmentnr":"ZH_T15_0617_001:0299c10_14",
    "original":"心眼觀察得如是者，迴身東南，復如上觀。",
    "folio":1,
    "analyzed":"心 眼 觀 察 得 如 是 者  迴 身 東 南  復 如 上 觀  "
  },
  {
    "segmentnr":"ZH_T15_0617_001:0299c12_4",
    "original":"既得成就，南方西南方，西方西北方，北方東北方，上下方都亦如是。",
    "folio":1,
    "analyzed":"既 得 成 就  南 方 西 南 方  西 方 西 北 方  北 方 東 北 方  上 下 方 都 亦 如 是  "
  },
  {
    "segmentnr":"ZH_T15_0617_001:0299c13_18",
    "original":"既得方方皆見諸佛，如東方已，當復端坐總觀十方諸佛，一念所緣周匝得見。",
    "folio":1,
    "analyzed":"既 得 方 方 皆 見 諸 佛  如 東 方 已  當 復 端 坐 總 觀 十方諸佛  一 念 所 緣 周 匝 得 見  "
  },
  {
    "segmentnr":"ZH_T15_0617_001:0299c15_8",
    "original":"定心成就者，即於定中十方諸佛皆為說法，疑網雲消得無生忍。",
    "folio":1,
    "analyzed":"定 心 成 就 者  即 於 定 中 十方諸佛 皆 為 說 法  疑 網 雲 消 得無生忍  "
  },
  {
    "segmentnr":"ZH_T15_0617_001:0299c18_2",
    "original":"若宿罪因緣不見諸佛者，當一日一夜六時懺悔隨喜勸請，漸自得見，縱使諸佛不為說法，是時心得快樂身體安隱。",
    "folio":1,
    "analyzed":"若 宿 罪 因 緣 不 見 諸 佛 者  當 一 日 一 夜 六 時 懺 悔 隨 喜 勸 請  漸 自 得 見  縱 使 諸 佛 不 為 說 法  是 時 心 得 快 樂 身 體 安 隱  "
  },
  {
    "segmentnr":"ZH_T15_0617_001:0299c18_13",
    "original":"是則名為觀十方諸佛也。",
    "folio":1,
    "analyzed":"是 則 名 為 觀 十方諸佛 也  "
  },
  {
    "segmentnr":"ZH_T15_0617_001:0299c19_12",
    "original":"觀無量壽佛法觀無量壽佛法：",
    "folio":1,
    "analyzed":"觀 無 量 壽 佛 法 觀 無 量 壽 佛 法  "
  },
  {
    "segmentnr":"ZH_T15_0617_001:0299c20_11",
    "original":"觀無量壽佛者，有二種人。",
    "folio":1,
    "analyzed":"觀 無 量 壽 佛 者  有 二 種 人  "
  },
  {
    "segmentnr":"ZH_T15_0617_001:0299c21_17",
    "original":"鈍根者，先當教令心眼觀察額上一寸，除却皮肉但見赤骨。",
    "folio":1,
    "analyzed":"鈍 根 者  先 當 教 令 心 眼 觀 察 額 上 一 寸  除 却 皮 肉 但 見 赤 骨  "
  },
  {
    "segmentnr":"ZH_T15_0617_001:0299c22_16",
    "original":"繫念在緣不令他念，心若餘緣攝之令還。",
    "folio":1,
    "analyzed":"繫 念 在 緣 不 令 他 念  心 若 餘 緣 攝 之 令 還  "
  },
  {
    "segmentnr":"ZH_T15_0617_001:0299c24_2",
    "original":"得如是見者，當復教令變此赤骨辟方一寸令白如珂。",
    "folio":1,
    "analyzed":"得 如 是 見 者  當 復 教 令 變 此 赤 骨 辟 方 一 寸 令 白 如 珂  "
  },
  {
    "segmentnr":"ZH_T15_0617_001:0299c25_12",
    "original":"既得如是見者，當復教令自變其身皆作白骨，無有皮肉色如珂雪。",
    "folio":1,
    "analyzed":"既 得 如 是 見 者  當 復 教 令 自 變 其 身 皆 作 白 骨  無 有 皮 肉 色 如 珂 雪  "
  },
  {
    "segmentnr":"ZH_T15_0617_001:0299c29_13",
    "original":"復得如是見，當更教令變此骨身使作琉璃，光色清淨視表徹裏，既得如是見者，當復教令從此琉璃身中放白光明，自近及遠遍滿閻浮，唯見光明不見諸物，還攝光明入於身中。",
    "folio":1,
    "analyzed":"復 得 如 是 見  當 更 教 令 變 此 骨 身 使 作 琉 璃  光 色 清 淨 視 表 徹 裏  既 得 如 是 見 者  當 復 教 令 從 此 琉 璃 身 中 放 白 光 明  自 近 及 遠 遍 滿 閻 浮  唯 見 光 明 不 見 諸 物  還 攝 光 明 入 於 身 中  "
  },
  {
    "segmentnr":"ZH_T15_0617_001:0300a01_3",
    "original":"既入之後，復放如初。",
    "folio":1,
    "analyzed":"既 入 之 後  復 放 如 初  "
  },
  {
    "segmentnr":"ZH_T15_0617_001:0300a02_2",
    "original":"凡此諸觀從易及難，其白亦應初少後多。",
    "folio":1,
    "analyzed":"凡 此 諸 觀 從 易 及 難  其 白 亦 應 初 少 後 多  "
  },
  {
    "segmentnr":"ZH_T15_0617_001:0300a03_7",
    "original":"既能如是，當從身中放此白光，乃於光中觀無量壽佛。",
    "folio":1,
    "analyzed":"既 能 如 是  當 從 身 中 放 此 白 光  乃 於 光 中 觀 無 量 壽 佛  "
  },
  {
    "segmentnr":"ZH_T15_0617_001:0300a05_11",
    "original":"無量壽佛其身姝大光明亦妙，西向端坐相相諦取，然後總觀其身，結跏趺坐顏容巍巍如紫金山。",
    "folio":1,
    "analyzed":"無 量 壽 佛 其 身 姝 大 光 明 亦 妙  西 向 端 坐 相 相 諦 取  然 後 總 觀 其 身  結跏趺坐 顏 容 巍 巍 如 紫 金 山  "
  },
  {
    "segmentnr":"ZH_T15_0617_001:0300a07_10",
    "original":"繫念在佛不令他緣，心若餘緣攝之令還，常如與佛對坐不異，如是不久便可得見。",
    "folio":1,
    "analyzed":"繫 念 在 佛 不 令 他 緣  心 若 餘 緣 攝 之 令 還  常 如 與 佛 對 坐 不 異  如 是 不 久 便 可 得 見  "
  },
  {
    "segmentnr":"ZH_T15_0617_001:0300a08_19",
    "original":"若利根者，但當先作明想，晃然空淨，乃於明中觀佛，便可得見。",
    "folio":1,
    "analyzed":"若 利 根 者  但 當 先 作 明 想  晃 然 空 淨  乃 於 明 中 觀 佛  便 可 得 見  "
  },
  {
    "segmentnr":"ZH_T15_0617_001:0300a10_4",
    "original":"行者若欲生於無量壽佛國者，當作如是觀無量壽佛也。",
    "folio":1,
    "analyzed":"行 者 若 欲 生 於 無 量 壽 佛 國 者  當 作 如 是 觀 無 量 壽 佛 也  "
  },
  {
    "segmentnr":"ZH_T15_0617_001:0300a11_12",
    "original":"諸法實相觀法諸法實相觀法：",
    "folio":1,
    "analyzed":"諸法實相 觀 法 諸法實相 觀 法  "
  },
  {
    "segmentnr":"ZH_T15_0617_001:0300a14_4",
    "original":"諸法實相觀者，當知諸法從因緣生，因緣生故不得自在，不自在故畢竟空相，但有假名無有實者。",
    "folio":1,
    "analyzed":"諸法實相 觀 者  當 知 諸 法 從因緣生  因 緣 生 故 不得自在  不 自 在 故 畢 竟 空 相  但 有 假 名 無 有 實 者  "
  },
  {
    "segmentnr":"ZH_T15_0617_001:0300a15_3",
    "original":"若法實有不應說無，先有今無是名為斷。",
    "folio":1,
    "analyzed":"若 法 實 有 不 應 說 無  先 有 今 無 是 名 為 斷  "
  },
  {
    "segmentnr":"ZH_T15_0617_001:0300a16_11",
    "original":"不常不斷亦不有無，心識處滅言說亦盡，是名甚深清淨觀也。",
    "folio":1,
    "analyzed":"不 常 不 斷 亦 不 有 無  心 識 處 滅 言 說 亦 盡  是 名 甚 深 清 淨 觀 也  "
  },
  {
    "segmentnr":"ZH_T15_0617_001:0300a17_3",
    "original":"又觀婬怒癡法即是實相。",
    "folio":1,
    "analyzed":"又 觀 婬 怒 癡 法 即 是 實 相  "
  },
  {
    "segmentnr":"ZH_T15_0617_001:0300a17_7",
    "original":"何以故？",
    "folio":1,
    "analyzed":"何 以 故  "
  },
  {
    "segmentnr":"ZH_T15_0617_001:0300a17_16",
    "original":"是法不在內不在外。",
    "folio":1,
    "analyzed":"是 法 不 在 內 不 在 外  "
  },
  {
    "segmentnr":"ZH_T15_0617_001:0300a18_7",
    "original":"若在內，不應待外因緣生；",
    "folio":1,
    "analyzed":"若 在 內  不 應 待 外 因 緣 生  "
  },
  {
    "segmentnr":"ZH_T15_0617_001:0300a18_16",
    "original":"若在外，則無所住。",
    "folio":1,
    "analyzed":"若 在 外  則 無 所 住  "
  },
  {
    "segmentnr":"ZH_T15_0617_001:0300a20_5",
    "original":"若無所住亦無生滅，空無所有清淨無為，是名婬怒癡實相觀也。",
    "folio":1,
    "analyzed":"若 無 所 住 亦 無 生 滅  空無所有 清 淨 無 為  是 名 婬 怒 癡 實 相 觀 也  "
  },
  {
    "segmentnr":"ZH_T15_0617_001:0300a21_6",
    "original":"又一切諸法畢竟清淨，非諸佛賢聖所能令爾。",
    "folio":1,
    "analyzed":"又 一切諸法 畢 竟 清 淨  非 諸 佛 賢 聖 所 能 令 爾  "
  },
  {
    "segmentnr":"ZH_T15_0617_001:0300a22_7",
    "original":"但以凡夫未得慧觀，見諸虛妄之法有種種相。",
    "folio":1,
    "analyzed":"但 以 凡 夫 未 得 慧 觀  見 諸 虛 妄 之 法 有 種 種 相  "
  },
  {
    "segmentnr":"ZH_T15_0617_001:0300a23_13",
    "original":"得實相者觀之，如鏡中像，但誑人眼，其實不生亦無有滅。",
    "folio":1,
    "analyzed":"得 實 相 者 觀 之  如 鏡 中 像  但 誑 人 眼  其 實 不 生 亦 無 有 滅  "
  },
  {
    "segmentnr":"ZH_T15_0617_001:0300a25_11",
    "original":"如是觀法甚深微妙，行者若能精心思惟，深靜實相不生邪者，即便可得無生法忍。",
    "folio":1,
    "analyzed":"如 是 觀 法 甚深微妙  行 者 若 能 精 心 思 惟  深 靜 實 相 不 生 邪 者  即 便 可 得無生法忍  "
  },
  {
    "segmentnr":"ZH_T15_0617_001:0300a27_2",
    "original":"此法難緣，心多馳散，若不馳散或復縮沒，常應清淨其心了了觀察。",
    "folio":1,
    "analyzed":"此 法 難 緣  心 多 馳 散  若 不 馳 散 或 復 縮 沒  常 應 清 淨 其 心 了 了 觀 察  "
  },
  {
    "segmentnr":"ZH_T15_0617_001:0300a27_11",
    "original":"若心難攝當呵責心：",
    "folio":1,
    "analyzed":"若 心 難 攝 當 呵 責 心  "
  },
  {
    "segmentnr":"ZH_T15_0617_001:0300b01_4",
    "original":"「汝無數劫來常應雜業無有厭足，馳逐世樂不覺為苦，一切世間貪樂致患，隨業因緣受生五道，皆心所為，誰使爾者？",
    "folio":1,
    "analyzed":" 汝 無 數 劫 來 常 應 雜 業 無有厭足  馳 逐 世 樂 不 覺 為 苦  一切世間 貪 樂 致 患  隨 業 因 緣 受 生 五 道  皆 心 所 為  誰 使 爾 者  "
  },
  {
    "segmentnr":"ZH_T15_0617_001:0300b02_4",
    "original":"汝如狂象，蹈藉殘害無有物制，誰調汝者？",
    "folio":1,
    "analyzed":"汝 如 狂 象  蹈 藉 殘 害 無 有 物 制  誰 調 汝 者  "
  },
  {
    "segmentnr":"ZH_T15_0617_001:0300b02_13",
    "original":"若得善調則離世患。",
    "folio":1,
    "analyzed":"若 得 善 調 則 離 世 患  "
  },
  {
    "segmentnr":"ZH_T15_0617_001:0300b03_12",
    "original":"當知處胎不淨，苦厄逼迮切身猶如地獄。",
    "folio":1,
    "analyzed":"當 知 處 胎 不 淨  苦 厄 逼 迮 切 身 猶 如 地 獄  "
  },
  {
    "segmentnr":"ZH_T15_0617_001:0300b04_10",
    "original":"既生在世，老病死苦憂悲萬端不得自在；",
    "folio":1,
    "analyzed":"既 生 在 世  老 病 死 苦 憂 悲 萬 端 不得自在  "
  },
  {
    "segmentnr":"ZH_T15_0617_001:0300b05_1",
    "original":"若生天上，當復墮落。",
    "folio":1,
    "analyzed":"若 生 天 上  當 復 墮 落  "
  },
  {
    "segmentnr":"ZH_T15_0617_001:0300b05_12",
    "original":"三界無安，汝何以樂著？",
    "folio":1,
    "analyzed":"三 界 無 安  汝 何 以 樂 著  "
  },
  {
    "segmentnr":"ZH_T15_0617_001:0300b06_7",
    "original":"」如是種種呵責其心已，還念本緣。",
    "folio":1,
    "analyzed":" 如 是 種 種 呵 責 其 心 已  還 念 本 緣  "
  },
  {
    "segmentnr":"ZH_T15_0617_001:0300b07_16",
    "original":"心想住者，心得柔軟，見有種種色光從身而出，是名諸法實相觀也。",
    "folio":1,
    "analyzed":"心 想 住 者  心 得 柔 軟  見 有 種 種 色 光 從 身 而 出  是 名 諸法實相 觀 也  "
  },
  {
    "segmentnr":"ZH_T15_0617_001:0300b09_1",
    "original":"欲生無量壽佛國者，應當如是上觀無量壽佛。",
    "folio":1,
    "analyzed":"欲 生 無 量 壽 佛 國 者  應 當 如 是 上 觀 無 量 壽 佛  "
  },
  {
    "segmentnr":"ZH_T15_0617_001:0300b11_3",
    "original":"又觀諸法實相，又當觀於世間如夢如幻皆無實者，但以顛倒虛妄之法，橫起煩惱受諸罪報。",
    "folio":1,
    "analyzed":"又 觀 諸法實相  又 當 觀 於 世 間 如 夢 如 幻 皆 無 實 者  但 以 顛 倒 虛 妄 之 法  橫 起 煩 惱 受 諸 罪 報  "
  },
  {
    "segmentnr":"ZH_T15_0617_001:0300b12_2",
    "original":"如人見諸小兒共諍瓦石土木，便生瞋鬪。",
    "folio":1,
    "analyzed":"如 人 見 諸 小 兒 共 諍 瓦 石 土 木  便 生 瞋 鬪  "
  },
  {
    "segmentnr":"ZH_T15_0617_001:0300b13_20",
    "original":"觀諸世間亦復如是，當興大悲誓度一切，常伏其心修行二忍，所謂眾生忍、法忍也。",
    "folio":1,
    "analyzed":"觀 諸 世 間 亦復如是  當 興 大 悲 誓 度 一 切  常 伏 其 心 修 行 二 忍  所 謂 眾 生 忍  法 忍 也  "
  },
  {
    "segmentnr":"ZH_T15_0617_001:0300b15_2",
    "original":"眾生忍者，若恒河沙等眾生種種加惡，心不瞋恚；",
    "folio":1,
    "analyzed":"眾 生 忍 者  若 恒 河 沙 等 眾 生 種 種 加 惡  心 不 瞋 恚  "
  },
  {
    "segmentnr":"ZH_T15_0617_001:0300b15_14",
    "original":"種種恭敬供養，心不歡喜。",
    "folio":1,
    "analyzed":"種 種 恭敬供養  心 不 歡 喜  "
  },
  {
    "segmentnr":"ZH_T15_0617_001:0300b17_11",
    "original":"又觀眾生無初無後，若有初者則無因緣，若有因緣是則無初，若無初者中後亦無。",
    "folio":1,
    "analyzed":"又 觀 眾 生 無 初 無 後  若 有 初 者 則 無 因 緣  若 有 因 緣 是 則 無 初  若 無 初 者 中 後 亦 無  "
  },
  {
    "segmentnr":"ZH_T15_0617_001:0300b19_3",
    "original":"如是觀時不墮常斷二邊，用安隱道觀諸眾生不生邪見，是名眾生忍。",
    "folio":1,
    "analyzed":"如 是 觀 時 不 墮 常 斷 二 邊  用 安 隱 道 觀 諸 眾 生 不 生 邪 見  是 名 眾 生 忍  "
  },
  {
    "segmentnr":"ZH_T15_0617_001:0300b20_15",
    "original":"法忍者，當觀諸法甚深清淨畢竟空相，心無罣礙能忍是事，是名法忍。",
    "folio":1,
    "analyzed":"法 忍 者  當 觀 諸 法 甚 深 清 淨 畢 竟 空 相  心 無 罣 礙 能 忍 是 事  是 名 法 忍  "
  },
  {
    "segmentnr":"ZH_T15_0617_001:0300b21_15",
    "original":"新發意者雖未得是法忍，當如是修習其心。",
    "folio":1,
    "analyzed":"新 發 意 者 雖 未 得 是 法 忍  當 如 是 修 習 其 心  "
  },
  {
    "segmentnr":"ZH_T15_0617_001:0300b23_17",
    "original":"又觀諸法畢竟空相，而於眾生常興大悲，所有善本盡以迴向，願生無量壽佛國，便得往生。",
    "folio":1,
    "analyzed":"又 觀 諸 法 畢 竟 空 相  而 於 眾 生 常 興 大 悲  所 有 善 本 盡 以 迴 向  願 生 無 量 壽 佛 國  便 得 往 生  "
  },
  {
    "segmentnr":"ZH_T15_0617_001:0300b24_12",
    "original":"法華三昧觀法法華三昧觀法：",
    "folio":1,
    "analyzed":"法華三昧 觀 法 法華三昧 觀 法  "
  },
  {
    "segmentnr":"ZH_T15_0617_001:0300b29_15",
    "original":"三七日一心精進如說修行，正憶念《法華經》者，當念釋迦牟尼佛於耆闍崛山與多寶佛在七寶塔共坐，十方分身化佛遍滿所移眾生國土之中，一切諸佛各有一生補處菩薩一人為侍，如釋迦牟尼佛以彌勒為侍。",
    "folio":1,
    "analyzed":"三 七 日 一 心 精 進 如說修行  正 憶 念  法 華 經  者  當 念 釋 迦 牟 尼 佛 於 耆 闍 崛 山 與 多 寶 佛 在 七 寶 塔 共 坐  十 方 分 身 化 佛 遍 滿 所 移 眾 生 國 土 之 中  一切諸佛 各 有 一生補處菩薩 一 人 為 侍  如 釋 迦 牟 尼 佛 以 彌 勒 為 侍  "
  },
  {
    "segmentnr":"ZH_T15_0617_001:0300c02_13",
    "original":"一切諸佛現神通力，光明遍照無量國土，欲證實法出其舌相，音聲滿於十方世界。",
    "folio":1,
    "analyzed":"一切諸佛 現 神 通 力  光明遍照 無 量 國 土  欲 證 實 法 出 其 舌 相  音 聲 滿 於 十方世界  "
  },
  {
    "segmentnr":"ZH_T15_0617_001:0300c04_9",
    "original":"所說《法華經》者，所謂十方三世眾生若大若小，乃至一稱南無佛者，皆當作佛。",
    "folio":1,
    "analyzed":"所 說  法 華 經  者  所 謂 十 方 三 世 眾 生 若 大 若 小  乃 至 一 稱 南 無 佛 者  皆 當 作 佛  "
  },
  {
    "segmentnr":"ZH_T15_0617_001:0300c05_18",
    "original":"惟一大乘，無二無三，一切諸法一相一門，所謂無生無滅畢竟空相。",
    "folio":1,
    "analyzed":"惟 一 大 乘  無 二 無 三  一切諸法 一 相 一 門  所 謂 無生無滅 畢 竟 空 相  "
  },
  {
    "segmentnr":"ZH_T15_0617_001:0300c06_10",
    "original":"唯有此大乘，無有二也。",
    "folio":1,
    "analyzed":"唯 有 此 大 乘  無 有 二 也  "
  },
  {
    "segmentnr":"ZH_T15_0617_001:0300c07_16",
    "original":"習如是觀者，五欲自斷、五蓋自除，五根增長，即得禪定。",
    "folio":1,
    "analyzed":"習 如 是 觀 者  五 欲 自 斷  五 蓋 自 除  五 根 增 長  即 得 禪 定  "
  },
  {
    "segmentnr":"ZH_T15_0617_001:0300c09_3",
    "original":"住此定中深愛於佛，又當入是甚深微妙一相一門清淨之法。",
    "folio":1,
    "analyzed":"住 此 定 中 深 愛 於 佛  又 當 入 是 甚深微妙 一 相 一 門 清 淨 之 法  "
  },
  {
    "segmentnr":"ZH_T15_0617_001:0300c11_13",
    "original":"當恭敬普賢、藥王、大樂說、觀世音、得大勢、文殊、彌勒等大菩薩眾，是名一心精進如說修行正憶念《法花經》也。",
    "folio":1,
    "analyzed":"當 恭 敬 普 賢  藥 王  大 樂 說  觀 世 音  得 大 勢  文 殊  彌 勒 等 大 菩 薩 眾  是 名 一 心 精 進 如說修行 正 憶 念  法 花 經  也  "
  },
  {
    "segmentnr":"ZH_T15_0617_001:0300c13_13",
    "original":"此謂與禪定和合令心堅固，如是三七日中，則普賢菩薩乘六牙白象來至其所，如經中說。",
    "folio":1,
    "analyzed":"此 謂 與 禪 定 和 合 令 心 堅 固  如 是 三 七 日 中  則 普 賢 菩 薩 乘 六牙白象 來 至 其 所  如 經 中 說  "
  },
  {
    "segmentnr":"ZH_T15_0617_001:0300c14_100",
    "original":"思惟略要法",
    "folio":1,
    "analyzed":"思 惟 略 要 法 "
  }
]