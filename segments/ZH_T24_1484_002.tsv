segmentnr	original	stemmed
ZH_T24_1484_002:1003b06_0	梵網經盧舍那佛說菩薩心地	梵 網 經 盧 舍 那 佛 說 菩 薩 心 地 
ZH_T24_1484_002:1003b07_0	戒品第十卷下	戒 品 第 十 卷 下 
ZH_T24_1484_002:1003b09_0	後秦龜茲國三藏鳩摩羅什譯	後 秦 龜 茲 國 三 藏 鳩 摩 羅 什 譯 
ZH_T24_1484_002:1003b11_14	爾時盧舍那佛，為此大眾略開百千恒河沙不可說法門中心地，如毛頭許：	爾 時 盧 舍 那 佛  為 此 大 眾 略 開 百 千 恒 河 沙 不可說法 門 中 心 地  如 毛 頭 許  
ZH_T24_1484_002:1003b13_9	「是過去一切佛已說、未來佛當說、現在佛今說，三世菩薩已學、當學、今學。	 是 過 去 一 切 佛 已 說  未 來 佛 當 說  現 在 佛 今 說  三 世 菩 薩 已 學  當 學  今 學  
ZH_T24_1484_002:1003b14_6	我已百劫修行是心地，號吾為盧舍那。	我 已 百 劫 修 行 是 心 地  號 吾 為 盧 舍 那  
ZH_T24_1484_002:1003b15_6	汝諸佛轉我所說，與一切眾生開心地道。	汝 諸 佛 轉 我 所 說  與 一 切 眾 生 開 心 地 道  
ZH_T24_1484_002:1003b16_17	」時蓮花臺藏世界赫赫天光師子座上盧舍那佛放光光，告千花上佛：	 時 蓮 花 臺 藏 世 界 赫 赫 天 光 師 子 座 上 盧 舍 那 佛 放 光 光  告 千 花 上 佛  
ZH_T24_1484_002:1003b18_16	「持我心地法門品而去，復轉為千百億釋迦及一切眾生，次第說我上心地法門品。	 持 我 心 地 法 門 品 而 去  復 轉 為 千 百 億 釋 迦 及 一 切 眾 生  次 第 說 我 上 心 地 法 門 品  
ZH_T24_1484_002:1003b19_9	汝等受持讀誦一心而行。	汝 等 受持讀誦 一 心 而 行  
ZH_T24_1484_002:1003b22_8	」爾時千花上佛、千百億釋迦，從蓮花藏世界赫赫師子座起，各各辭退，舉身放不可思議光，光皆化無量佛。	 爾 時 千 花 上 佛  千 百 億 釋 迦  從 蓮 花 藏 世 界 赫 赫 師 子 座 起  各 各 辭 退  舉 身 放 不可思議 光  光 皆 化 無 量 佛  
ZH_T24_1484_002:1003b24_13	一時以無量青黃赤白花供養盧舍那佛，受持上說心地法門品竟，各各從此蓮花藏世界而沒。	一 時 以 無 量 青 黃 赤 白 花 供 養 盧 舍 那 佛  受 持 上 說 心 地 法 門 品 竟  各 各 從 此 蓮 花 藏 世 界 而 沒  
ZH_T24_1484_002:1003b26_13	沒已入體性虛空花光三昧，還本源世界閻浮提菩提樹下，從體性虛空華光三昧出。	沒 已 入 體 性 虛 空 花 光 三 昧  還 本 源 世 界 閻 浮 提 菩提樹下  從 體 性 虛 空 華 光 三 昧 出  
ZH_T24_1484_002:1003b27_16	出已方坐金剛千光王座，及妙光堂說十世界海。	出 已 方 坐 金 剛 千 光 王 座  及 妙 光 堂 說 十 世 界 海  
ZH_T24_1484_002:1003b28_11	復從座起，至帝釋宮說十住。	復 從 座 起  至 帝 釋 宮 說 十 住  
ZH_T24_1484_002:1003b29_6	復從座起，至炎天中說十行。	復 從 座 起  至 炎 天 中 說 十 行  
ZH_T24_1484_002:1003c01_3	復從座起，至第四天中說十迴向。	復 從 座 起  至 第 四 天 中 說 十 迴 向  
ZH_T24_1484_002:1003c01_17	復從座起，至化樂天說十禪定。	復 從 座 起  至 化 樂 天 說 十 禪 定  
ZH_T24_1484_002:1003c02_11	復從座起，至他化天說十地。	復 從 座 起  至 他 化 天 說 十 地  
ZH_T24_1484_002:1003c06_1	復至一禪中說十金剛，復至二禪中說十忍，復至三禪中說十願，復至四禪中摩醯首羅天王宮，說我本源蓮花藏世界盧舍那佛所說心地法門品。	復 至 一 禪 中 說 十 金 剛  復 至 二 禪 中 說 十 忍  復 至 三 禪 中 說 十 願  復 至 四 禪 中 摩 醯 首 羅 天 王 宮  說 我 本 源 蓮 花 藏 世 界 盧 舍 那 佛 所 說 心 地 法 門 品  
ZH_T24_1484_002:1003c06_17	其餘千百億釋迦亦復如是無二無別。	其 餘 千 百 億 釋 迦 亦復如是 無 二 無 別  
ZH_T24_1484_002:1003c07_5	如賢劫品中說。	如 賢 劫 品 中 說  
ZH_T24_1484_002:1003c10_17	爾時釋迦牟尼佛，從初現蓮花藏世界東方來入天王宮中說魔受化經已，下生南閻浮提迦夷羅國，母名摩耶、父字白淨。	爾 時 釋 迦 牟 尼 佛  從 初 現 蓮 花 藏 世 界 東 方 來 入 天 王 宮 中 說 魔 受 化 經 已  下 生 南 閻 浮 提 迦 夷 羅 國  母 名 摩 耶  父 字 白 淨  
ZH_T24_1484_002:1003c12_3	吾名悉達，七歲出家、三十成道，號吾為釋迦牟尼佛。	吾 名 悉 達  七 歲 出 家  三 十 成 道  號 吾 為 釋 迦 牟 尼 佛  
ZH_T24_1484_002:1003c13_8	於寂滅道場坐金剛花光王座，乃至摩醯首羅天王宮。	於 寂 滅 道 場 坐 金 剛 花 光 王 座  乃 至 摩 醯 首 羅 天 王 宮  
ZH_T24_1484_002:1003c14_1	其中次第十住處所說。	其 中 次 第 十 住 處 所 說  
ZH_T24_1484_002:1003c16_10	時佛觀諸大梵天王網羅幢，因為說無量世界猶如網孔，一一世界各各不同別異無量，佛教門亦復如是。	時 佛 觀 諸 大 梵 天 王 網 羅 幢  因 為 說 無量世界 猶 如 網 孔  一 一 世 界 各各不同 別 異 無 量  佛 教 門 亦復如是  
ZH_T24_1484_002:1003c19_5	吾今來此世界八千返，為此娑婆世界坐金剛花光王座，乃至摩醯首羅天王宮，為是中一切大眾略開心地法門品竟。	吾 今 來 此 世 界 八 千 返  為 此 娑婆世界 坐 金 剛 花 光 王 座  乃 至 摩 醯 首 羅 天 王 宮  為 是 中 一 切 大 眾 略 開 心 地 法 門 品 竟  
ZH_T24_1484_002:1003c22_5	復從天王宮下至閻浮提菩提樹下，為此地上一切眾生凡夫癡闇之人，說我本盧舍那佛心地中初發心中常所誦一戒光明。	復 從 天 王 宮 下 至 閻 浮 提 菩提樹下  為 此 地 上 一 切 眾 生 凡 夫 癡 闇 之 人  說 我 本 盧 舍 那 佛 心 地 中 初 發 心 中 常 所 誦 一 戒 光 明  
ZH_T24_1484_002:1003c23_9	金剛寶戒是一切佛本源、一切菩薩本源、佛性種子。	金 剛 寶 戒 是 一 切 佛 本 源  一切菩薩 本 源  佛 性 種 子  
ZH_T24_1484_002:1003c25_12	一切眾生皆有佛性，一切意識色心是情是心，皆入佛性戒中，當當常有因故，有當當常住法身。	一 切 眾 生 皆 有 佛 性  一 切 意 識 色 心 是 情 是 心  皆 入 佛 性 戒 中  當 當 常 有 因 故  有 當 當 常 住 法 身  
ZH_T24_1484_002:1003c27_4	如是十波羅提木叉出於世界，是法戒，是三世一切眾生頂戴受持。	如 是 十 波羅提木叉 出 於 世 界  是 法 戒  是 三 世 一 切 眾 生 頂 戴 受 持  
ZH_T24_1484_002:1003c28_16	吾今當為此大眾重說十無盡藏戒品，是一切眾生戒本源自性清淨。	吾 今 當 為 此 大 眾 重 說 十 無 盡 藏 戒 品  是 一 切 眾 生 戒 本 源 自 性 清 淨  
ZH_T24_1484_002:1003c29_0	「我今盧舍那，　　方坐蓮花臺，	 我 今 盧 舍 那    方 坐 蓮 花 臺  
ZH_T24_1484_002:1004a01_13	周匝千花上，　　復現千釋迦。	周 匝 千 花 上    復 現 千 釋 迦  
ZH_T24_1484_002:1004a02_0	一花百億國，　　一國一釋迦，	一 花 百 億 國    一 國 一 釋 迦  
ZH_T24_1484_002:1004a03_13	各坐菩提樹，　　一時成佛道。	各 坐 菩 提 樹    一 時 成 佛 道  
ZH_T24_1484_002:1004a04_0	如是千百億，　　盧舍那本身，	如 是 千 百 億    盧 舍 那 本 身  
ZH_T24_1484_002:1004a05_0	千百億釋迦，　　各接微塵眾，	千 百 億 釋 迦    各 接 微 塵 眾  
ZH_T24_1484_002:1004a06_0	俱來至我所，　　聽我誦佛戒，	俱 來 至 我 所    聽 我 誦 佛 戒  
ZH_T24_1484_002:1004a07_5	甘露門則開。	甘 露 門 則 開  
ZH_T24_1484_002:1004a08_0	還至本道場，　　各坐菩提樹，	還 至 本 道 場    各 坐 菩 提 樹  
ZH_T24_1484_002:1004a09_5	誦我本師戒。	誦 我 本 師 戒  
ZH_T24_1484_002:1004a10_0	戒如明日月，　　亦如瓔珞珠，	戒 如 明 日 月    亦 如 瓔 珞 珠  
ZH_T24_1484_002:1004a11_13	微塵菩薩眾，　　由是成正覺。	微 塵 菩 薩 眾    由 是 成 正 覺  
ZH_T24_1484_002:1004a12_0	是盧舍那誦，　　我亦如是誦，	是 盧 舍 那 誦    我 亦 如 是 誦  
ZH_T24_1484_002:1004a13_0	汝新學菩薩，　　頂戴受持戒，	汝 新學菩薩    頂 戴 受 持 戒  
ZH_T24_1484_002:1004a14_0	受持是戒已，　　轉授諸眾生，	受 持 是 戒 已    轉 授 諸 眾 生  
ZH_T24_1484_002:1004a15_0	諦聽我正誦，　　佛法中戒藏，	諦 聽 我 正 誦    佛 法 中 戒 藏  
ZH_T24_1484_002:1004a16_13	波羅提木叉，　　大眾心諦信。	波羅提木叉    大 眾 心 諦 信  
ZH_T24_1484_002:1004a17_0	汝是當成佛，　　我是已成佛，	汝 是 當 成 佛    我 是 已 成 佛  
ZH_T24_1484_002:1004a18_13	常作如是信，　　戒品已具足。	常 作 如 是 信    戒 品 已 具 足  
ZH_T24_1484_002:1004a19_0	一切有心者，　　皆應攝佛戒，	一 切 有 心 者    皆 應 攝 佛 戒  
ZH_T24_1484_002:1004a20_13	眾生受佛戒，　　即入諸佛位。	眾 生 受 佛 戒    即 入 諸 佛 位  
ZH_T24_1484_002:1004a21_0	位同大覺已，　　真是諸佛子，	位 同 大 覺 已    真 是 諸 佛 子  
ZH_T24_1484_002:1004a22_13	大眾皆恭敬，　　至心聽我誦。	大 眾 皆 恭 敬    至 心 聽 我 誦  
ZH_T24_1484_002:1004a24_11	」爾時釋迦牟尼佛，初坐菩提樹下成無上覺，初結菩薩波羅提木叉：	 爾 時 釋 迦 牟 尼 佛  初 坐 菩提樹下 成 無 上 覺  初 結 菩 薩 波羅提木叉  
ZH_T24_1484_002:1004a25_18	「孝順父母、師僧、三寶，孝順至道之法，孝名為戒，亦名制止。	 孝順父母  師 僧  三 寶  孝 順 至 道 之 法  孝 名 為 戒  亦 名 制 止  
ZH_T24_1484_002:1004a26_7	」佛即口放無量光明。	 佛 即 口 放 無量光明  
ZH_T24_1484_002:1004a28_9	是時百萬億大眾諸菩薩，十八梵天，六欲天子，十六大國王，合掌至心聽佛誦一切佛大乘戒。	是 時 百 萬 億 大 眾 諸 菩 薩  十 八 梵 天  六 欲 天 子  十六大國 王  合 掌 至 心 聽 佛 誦 一 切 佛 大 乘 戒  
ZH_T24_1484_002:1004a28_16	佛告諸菩薩言：	佛 告 諸 菩 薩 言  
ZH_T24_1484_002:1004a29_14	「我今半月半月，自誦諸佛法戒。	 我 今 半月半月  自 誦 諸 佛 法 戒  
ZH_T24_1484_002:1004b02_6	汝等一切發心菩薩亦誦，乃至十發趣、十長養、十金剛、十地諸菩薩亦誦。	汝 等 一 切 發 心 菩 薩 亦 誦  乃 至 十 發 趣  十 長 養  十 金 剛  十 地 諸 菩 薩 亦 誦  
ZH_T24_1484_002:1004b03_3	是故戒光從口出，有緣非無因故。	是 故 戒 光 從 口 出  有 緣 非 無 因 故  
ZH_T24_1484_002:1004b05_14	光光非青黃赤白黑、非色非心、非有非無、非因果法，是諸佛之本源、菩薩之根本、是大眾諸佛子之根本。	光 光 非 青 黃 赤 白 黑  非 色 非 心  非有非無  非 因 果 法  是 諸 佛 之 本 源  菩 薩 之 根 本  是 大 眾 諸 佛 子 之 根 本  
ZH_T24_1484_002:1004b06_14	是故大眾諸佛子應受持、應讀誦、善學。	是 故 大 眾 諸 佛 子 應 受 持  應 讀 誦  善 學  
ZH_T24_1484_002:1004b06_19	佛子諦聽！	佛 子 諦 聽  
ZH_T24_1484_002:1004b10_17	若受佛戒者，國王、王子、百官宰相、比丘、比丘尼、十八梵天、六欲天子、庶民黃門、婬男婬女奴婢、八部鬼神金剛神、畜生乃至變化人，但解法師語，盡受得戒，皆名第一清淨者。	若 受 佛 戒 者  國 王  王 子  百 官 宰 相  比 丘  比 丘 尼  十 八 梵 天  六 欲 天 子  庶 民 黃 門  婬 男 婬 女 奴 婢  八 部 鬼 神 金 剛 神  畜 生 乃 至 變 化 人  但 解 法 師 語  盡 受 得 戒  皆 名 第 一 清 淨 者  
ZH_T24_1484_002:1004b11_6	」佛告諸佛子言：	 佛 告 諸 佛 子 言  
ZH_T24_1484_002:1004b12_17	「有十重波羅提木叉，若受菩薩戒不誦此戒者，非菩薩、非佛種子。	 有 十 重 波羅提木叉  若 受 菩 薩 戒 不 誦 此 戒 者  非 菩 薩  非 佛 種 子  
ZH_T24_1484_002:1004b14_6	我亦如是誦，一切菩薩已學、一切菩薩當學、一切菩薩今學。	我 亦 如 是 誦  一切菩薩 已 學  一切菩薩 當 學  一切菩薩 今 學  
ZH_T24_1484_002:1004b15_12	已略說菩薩波羅提木叉相貌，是事應當學，敬心奉持。	已 略 說 菩 薩 波羅提木叉 相 貌  是 事 應 當 學  敬 心 奉 持  
ZH_T24_1484_002:1004b16_2	」佛言：	 佛 言  
ZH_T24_1484_002:1004b16_6	「佛子！	 佛 子  
ZH_T24_1484_002:1004b17_8	若自殺、教人殺、方便讚歎殺、見作隨喜乃至呪殺。	若 自 殺  教 人 殺  方 便 讚 歎 殺  見 作 隨 喜 乃 至 呪 殺  
ZH_T24_1484_002:1004b18_11	殺因、殺緣、殺法、殺業，乃至一切有命者不得故殺。	殺 因  殺 緣  殺 法  殺 業  乃 至 一 切 有 命 者 不 得 故 殺  
ZH_T24_1484_002:1004b20_16	是菩薩應起常住慈悲心、孝順心，方便救護一切眾生，而自恣心快意殺生者，是菩薩波羅夷罪。	是 菩 薩 應 起 常 住 慈 悲 心  孝 順 心  方 便 救 護 一 切 眾 生  而 自 恣 心 快 意 殺 生 者  是 菩 薩 波羅夷罪  
ZH_T24_1484_002:1004b21_4	「若佛子！	 若 佛 子  
ZH_T24_1484_002:1004b23_11	自盜、教人盜、方便盜，盜因、盜緣、盜法、盜業，呪盜乃至鬼神有主、劫賊物，一切財物，一針一草不得故盜。	自 盜  教 人 盜  方 便 盜  盜 因  盜 緣  盜 法  盜 業  呪 盜 乃 至 鬼 神 有 主  劫 賊 物  一 切 財 物  一 針 一 草 不 得 故 盜  
ZH_T24_1484_002:1004b25_15	而菩薩應生佛性孝順慈悲心，常助一切人生福生樂，而反更盜人財物者，是菩薩波羅夷罪。	而 菩 薩 應 生 佛 性 孝 順 慈 悲 心  常 助 一 切 人 生 福 生 樂  而 反 更 盜 人 財 物 者  是 菩 薩 波羅夷罪  
ZH_T24_1484_002:1004b26_4	「若佛子！	 若 佛 子  
ZH_T24_1484_002:1004b27_2	自婬、教人婬，乃至一切女人不得故婬。	自 婬  教 人 婬  乃 至 一 切 女 人 不 得 故 婬  
ZH_T24_1484_002:1004b28_9	婬因、婬緣、婬法、婬業，乃至畜生女、諸天鬼神女，及非道行婬。	婬 因  婬 緣  婬 法  婬 業  乃 至 畜 生 女  諸 天 鬼 神 女  及 非 道 行 婬  
ZH_T24_1484_002:1004c02_13	而菩薩應生孝順心，救度一切眾生，淨法與人，而反更起一切人婬，不擇畜生，乃至母女姊妹六親行婬，無慈悲心者，是菩薩波羅夷罪。	而 菩 薩 應 生 孝 順 心  救 度 一 切 眾 生  淨 法 與 人  而 反 更 起 一 切 人 婬  不 擇 畜 生  乃 至 母 女 姊 妹 六 親 行 婬  無 慈 悲 心 者  是 菩 薩 波羅夷罪  
ZH_T24_1484_002:1004c03_4	「若佛子！	 若 佛 子  
ZH_T24_1484_002:1004c05_9	自妄語、教人妄語、方便妄語，妄語因、妄語緣、妄語法、妄語業，乃至不見言見、見言不見，身心妄語。	自 妄 語  教 人 妄 語  方 便 妄 語  妄 語 因  妄 語 緣  妄 語 法  妄 語 業  乃 至 不 見 言 見  見 言 不 見  身 心 妄 語  
ZH_T24_1484_002:1004c07_19	而菩薩常生正語正見，亦生一切眾生正語正見，而反更起一切眾生邪語、邪見、邪業者，是菩薩波羅夷罪。	而 菩 薩 常 生 正 語 正 見  亦 生 一 切 眾 生 正 語 正 見  而 反 更 起 一 切 眾 生 邪 語  邪 見  邪 業 者  是 菩 薩 波羅夷罪  
ZH_T24_1484_002:1004c08_4	「若佛子！	 若 佛 子  
ZH_T24_1484_002:1004c10_1	自酤酒、教人酤酒，酤酒因、酤酒緣、酤酒法、酤酒業，一切酒不得酤，是酒起罪因緣。	自 酤 酒  教 人 酤 酒  酤 酒 因  酤 酒 緣  酤 酒 法  酤 酒 業  一 切 酒 不 得 酤  是 酒 起 罪 因 緣  
ZH_T24_1484_002:1004c12_2	而菩薩應生一切眾生明達之慧，而反更生一切眾生顛倒之心者，是菩薩波羅夷罪。	而 菩 薩 應 生 一 切 眾 生 明 達 之 慧  而 反 更 生 一 切 眾 生 顛 倒 之 心 者  是 菩 薩 波羅夷罪  
ZH_T24_1484_002:1004c13_4	「若佛子！	 若 佛 子  
ZH_T24_1484_002:1004c15_2	自說出家在家菩薩比丘、比丘尼罪過，教人說罪過，罪過因、罪過緣、罪過法、罪過業。	自 說 出 家 在 家 菩 薩 比 丘  比 丘 尼 罪 過  教 人 說 罪 過  罪 過 因  罪 過 緣  罪 過 法  罪 過 業  
ZH_T24_1484_002:1004c18_10	而菩薩聞外道惡人及二乘惡人說佛法中非法非律，常生悲心教化是惡人輩，令生大乘善信，而菩薩反更自說佛法中罪過者，是菩薩波羅夷罪。	而 菩 薩 聞 外 道 惡 人 及 二 乘 惡 人 說 佛 法 中 非 法 非 律  常 生 悲 心 教 化 是 惡 人 輩  令 生 大 乘 善 信  而 菩 薩 反 更 自 說 佛 法 中 罪 過 者  是 菩 薩 波羅夷罪  
ZH_T24_1484_002:1004c19_4	「若佛子！	 若 佛 子  
ZH_T24_1484_002:1004c20_13	自讚毀他亦教人自讚毀他，毀他因、毀他緣、毀他法、毀他業。	自讚毀他 亦 教 人 自讚毀他  毀 他 因  毀 他 緣  毀 他 法  毀 他 業  
ZH_T24_1484_002:1004c23_9	而菩薩應代一切眾生受加毀辱，惡事自向己、好事與他人，若自揚己德、隱他人好事，令他人受毀者，是菩薩波羅夷罪。	而 菩 薩 應 代 一 切 眾 生 受 加 毀 辱  惡 事 自 向 己  好 事 與 他 人  若 自 揚 己 德  隱 他 人 好 事  令 他 人 受 毀 者  是 菩 薩 波羅夷罪  
ZH_T24_1484_002:1004c24_4	「若佛子！	 若 佛 子  
ZH_T24_1484_002:1004c24_23	自慳、教人慳，慳因、慳緣、慳法、慳業。	自 慳  教 人 慳  慳 因  慳 緣  慳 法  慳 業  
ZH_T24_1484_002:1005a01_4	而菩薩見一切貧窮人來乞者，隨前人所須一切給與。	而 菩 薩 見 一 切 貧 窮 人 來 乞 者  隨 前 人 所 須 一 切 給 與  
ZH_T24_1484_002:1005a04_2	而菩薩以惡心瞋心，乃至不施一錢一針一草，有求法者不為說一句一偈一微塵許法，而反更罵辱者，是菩薩波羅夷罪。	而 菩 薩 以 惡 心 瞋 心  乃 至 不 施 一 錢 一 針 一 草  有 求 法 者 不 為 說 一 句 一 偈 一 微 塵 許 法  而 反 更 罵 辱 者  是 菩 薩 波羅夷罪  
ZH_T24_1484_002:1005a05_4	「若佛子！	 若 佛 子  
ZH_T24_1484_002:1005a05_23	自瞋、教人瞋，瞋因、瞋緣、瞋法、瞋業。	自 瞋  教 人 瞋  瞋 因  瞋 緣  瞋 法  瞋 業  
ZH_T24_1484_002:1005a07_3	而菩薩應生一切眾生中善根無諍之事，常生悲心。	而 菩 薩 應 生 一 切 眾 生 中 善 根 無 諍 之 事  常 生 悲 心  
ZH_T24_1484_002:1005a10_9	而反更於一切眾生中，乃至於非眾生中，以惡口罵辱加以手打，及以刀杖意猶不息，前人求悔善言懺謝，猶瞋不解者，是菩薩波羅夷罪。	而 反 更 於 一 切 眾 生 中  乃 至 於 非 眾 生 中  以 惡 口 罵 辱 加 以 手 打  及 以 刀 杖 意 猶 不 息  前 人 求 悔 善 言 懺 謝  猶 瞋 不 解 者  是 菩 薩 波羅夷罪  
ZH_T24_1484_002:1005a11_4	「若佛子！	 若 佛 子  
ZH_T24_1484_002:1005a12_5	自謗三寶、教人謗三寶，謗因、謗緣、謗法、謗業。	自 謗 三 寶  教 人 謗 三 寶  謗 因  謗 緣  謗 法  謗 業  
ZH_T24_1484_002:1005a13_10	而菩薩見外道及以惡人一言謗佛音聲，如三百鉾刺心。	而 菩 薩 見 外 道 及 以 惡 人 一 言 謗 佛 音 聲  如 三 百 鉾 刺 心  
ZH_T24_1484_002:1005a15_6	況口自謗不生信心孝順心，而反更助惡人邪見人謗者，是菩薩波羅夷罪。	況 口 自 謗 不生信心 孝 順 心  而 反 更 助 惡 人 邪 見 人 謗 者  是 菩 薩 波羅夷罪  
ZH_T24_1484_002:1005a16_6	「善學諸仁者！	 善 學 諸 仁 者  
ZH_T24_1484_002:1005a17_1	是菩薩十波羅提木叉，應當學。	是 菩 薩 十 波羅提木叉  應 當 學  
ZH_T24_1484_002:1005a18_3	於中不應一一犯如微塵許，何況具足犯十戒。	於 中 不 應 一 一 犯 如 微 塵 許  何 況 具 足 犯 十 戒  
ZH_T24_1484_002:1005a21_6	若有犯者，不得現身發菩提心，亦失國王位轉輪王位，亦失比丘、比丘尼位，亦失十發趣、十長養、十金剛、十地佛性常住妙果，一切皆失。	若 有 犯 者  不 得 現 身 發菩提心  亦 失 國 王 位 轉輪王位  亦 失 比 丘  比 丘 尼 位  亦 失 十 發 趣  十 長 養  十 金 剛  十 地 佛 性 常 住 妙 果  一 切 皆 失  
ZH_T24_1484_002:1005a22_6	墮三惡道中，二劫三劫不聞父母三寶名字。	墮三惡道中  二 劫 三 劫 不 聞 父 母 三 寶 名 字  
ZH_T24_1484_002:1005a22_14	以是不應一一犯。	以 是 不 應 一 一 犯  
ZH_T24_1484_002:1005a24_5	汝等一切諸菩薩今學、當學、已學，如是十戒應當學敬心奉持。	汝 等 一切諸菩薩 今 學  當 學  已 學  如 是 十 戒 應 當 學 敬 心 奉 持  
ZH_T24_1484_002:1005a24_14	八萬威儀品當廣明。	八 萬 威 儀 品 當 廣 明  
ZH_T24_1484_002:1005a25_6	」佛告諸菩薩言：	 佛 告 諸 菩 薩 言  
ZH_T24_1484_002:1005a26_6	「已說十波羅提木叉竟，四十八輕今當說。	 已 說 十 波羅提木叉 竟  四 十 八 輕 今 當 說  
ZH_T24_1484_002:1005a27_2	」佛言：	 佛 言  
ZH_T24_1484_002:1005a27_6	「佛子！	 佛 子  
ZH_T24_1484_002:1005a28_15	欲受國王位時、受轉輪王位時、百官受位時，應先受菩薩戒。	欲 受 國 王 位 時  受 轉輪王位 時  百 官 受 位 時  應 先 受 菩 薩 戒  
ZH_T24_1484_002:1005a29_15	一切鬼神救護王身、百官之身，諸佛歡喜。	一 切 鬼 神 救 護 王 身  百 官 之 身  諸 佛 歡 喜  
ZH_T24_1484_002:1005b03_1	既得戒已，生孝順心、恭敬心，見上座、和上、阿闍梨、大同學、同見同行者，應起承迎禮拜問訊。	既 得 戒 已  生 孝 順 心  恭 敬 心  見 上 座  和 上  阿 闍 梨  大 同 學  同 見 同 行 者  應 起 承 迎 禮 拜 問 訊  
ZH_T24_1484_002:1005b05_8	而菩薩反生憍心、慢心、癡心，不起承迎禮拜，一一不如法供養，以自賣身國城男女七寶百物而供給之。	而 菩 薩 反 生 憍 心  慢 心  癡 心  不 起 承 迎 禮 拜  一 一 不 如 法 供 養  以 自 賣 身 國 城 男 女 七 寶 百 物 而 供 給 之  
ZH_T24_1484_002:1005b05_18	若不爾者，犯輕垢罪。	若 不 爾 者  犯 輕 垢 罪  
ZH_T24_1484_002:1005b06_4	「若佛子！	 若 佛 子  
ZH_T24_1484_002:1005b06_15	故飲酒而生酒過失無量。	故 飲 酒 而 生 酒 過 失 無 量  
ZH_T24_1484_002:1005b08_1	若自身手過酒器與人飲酒者，五百世無手，何況自飲。	若 自 身 手 過 酒 器 與 人 飲 酒 者  五 百 世 無 手  何 況 自 飲  
ZH_T24_1484_002:1005b09_3	不得教一切人飲，及一切眾生飲酒，況自飲酒。	不 得 教 一 切 人 飲  及 一 切 眾 生 飲 酒  況 自 飲 酒  
ZH_T24_1484_002:1005b09_18	若故自飲、教人飲者，犯輕垢罪。	若 故 自 飲  教 人 飲 者  犯 輕 垢 罪  
ZH_T24_1484_002:1005b10_4	「若佛子！	 若 佛 子  
ZH_T24_1484_002:1005b10_8	故食肉。	故 食 肉  
ZH_T24_1484_002:1005b12_15	一切肉不得食，斷大慈悲性種子，一切眾生見而捨去，是故一切菩薩不得食一切眾生肉，食肉得無量罪。	一 切 肉 不 得 食  斷 大 慈 悲 性 種 子  一 切 眾 生 見 而 捨 去  是 故 一切菩薩 不 得 食 一 切 眾 生 肉  食 肉 得 無 量 罪  
ZH_T24_1484_002:1005b13_7	若故食者，犯輕垢罪。	若 故 食 者  犯 輕 垢 罪  
ZH_T24_1484_002:1005b14_4	「若佛子！	 若 佛 子  
ZH_T24_1484_002:1005b14_10	不得食五辛：	不 得 食 五 辛  
ZH_T24_1484_002:1005b15_2	大蒜、革葱、慈葱、蘭葱、興蕖。	大 蒜  革 葱  慈 葱  蘭 葱  興 蕖  
ZH_T24_1484_002:1005b15_14	是五種，一切食中不得食。	是 五 種  一 切 食 中 不 得 食  
ZH_T24_1484_002:1005b16_4	若故食者，犯輕垢罪。	若 故 食 者  犯 輕 垢 罪  
ZH_T24_1484_002:1005b17_4	「若佛子！	 若 佛 子  
ZH_T24_1484_002:1005b18_16	見一切眾生犯八戒、五戒、十戒，毀禁、七逆八難一切犯戒罪，應教懺悔。	見 一 切 眾 生 犯 八 戒  五 戒  十 戒  毀 禁  七 逆 八 難 一 切 犯 戒 罪  應 教 懺 悔  
ZH_T24_1484_002:1005b21_2	而菩薩不教懺悔，共住同僧利養，而共布薩同一眾住說戒，而不舉其罪教悔過者，犯輕垢罪。	而 菩 薩 不 教 懺 悔  共 住 同 僧 利 養  而 共 布 薩 同 一 眾 住 說 戒  而 不 舉 其 罪 教 悔 過 者  犯 輕 垢 罪  
ZH_T24_1484_002:1005b22_4	「若佛子！	 若 佛 子  
ZH_T24_1484_002:1005b23_7	見大乘法師、大乘同學、同見同行，來入僧坊舍宅城邑。	見 大 乘 法 師  大 乘 同 學  同 見 同 行  來 入 僧 坊 舍 宅 城 邑  
ZH_T24_1484_002:1005b24_9	若百里千里來者，即起迎來送去、禮拜供養。	若 百 里 千 里 來 者  即 起 迎 來 送 去  禮拜供養  
ZH_T24_1484_002:1005b26_5	日日三時供養，日食三兩金，百味飲食床座醫藥供事法師，一切所須盡給與之。	日日三時 供 養  日 食 三 兩 金  百 味 飲 食 床 座 醫 藥 供 事 法 師  一 切 所 須 盡 給 與 之  
ZH_T24_1484_002:1005b28_3	常請法師三時說法，日日三時禮拜，不生瞋心、患惱之心，為法滅身請法不懈。	常 請 法 師 三 時 說 法  日日三時 禮 拜  不 生 瞋 心  患 惱 之 心  為 法 滅 身 請 法 不 懈  
ZH_T24_1484_002:1005b28_13	若不爾者，犯輕垢罪。	若 不 爾 者  犯 輕 垢 罪  
ZH_T24_1484_002:1005b29_4	「若佛子！	 若 佛 子  
ZH_T24_1484_002:1005c02_5	一切處有講毘尼經律，大宅舍中講法處，是新學菩薩應持經律卷至法師所聽受諮問。	一 切 處 有 講 毘 尼 經 律  大 宅 舍 中 講 法 處  是 新學菩薩 應 持 經 律 卷 至 法 師 所 聽 受 諮 問  
ZH_T24_1484_002:1005c03_6	若山林樹下、僧地房中，一切說法處悉至聽受。	若 山 林 樹 下  僧 地 房 中  一 切 說 法 處 悉 至 聽 受  
ZH_T24_1484_002:1005c04_1	若不至彼聽受者，犯輕垢罪。	若 不 至 彼 聽 受 者  犯 輕 垢 罪  
ZH_T24_1484_002:1005c05_4	「若佛子！	 若 佛 子  
ZH_T24_1484_002:1005c07_7	心背大乘，常住經律言非佛說，而受持二乘聲聞、外道惡見、一切禁戒邪見經律者，犯輕垢罪。	心 背 大 乘  常 住 經 律 言 非 佛 說  而 受 持 二 乘 聲 聞  外 道 惡 見  一 切 禁 戒 邪 見 經 律 者  犯 輕 垢 罪  
ZH_T24_1484_002:1005c08_4	「若佛子！	 若 佛 子  
ZH_T24_1484_002:1005c09_14	見一切疾病人，常應供養如佛無異，八福田中看病福田第一福田。	見 一 切 疾 病 人  常 應 供 養 如 佛 無 異  八 福 田 中 看 病 福 田 第一福田  
ZH_T24_1484_002:1005c11_2	若父母師僧弟子疾病，諸根不具、百種病苦惱，皆養令差。	若 父 母 師 僧 弟 子 疾 病  諸根不具  百 種 病 苦 惱  皆 養 令 差  
ZH_T24_1484_002:1005c13_1	而菩薩以惡心瞋恨，不至僧房中，城邑曠野山林道路中，見病不救者，犯輕垢罪。	而 菩 薩 以 惡 心 瞋 恨  不 至 僧 房 中  城 邑 曠 野 山 林 道 路 中  見 病 不 救 者  犯 輕 垢 罪  
ZH_T24_1484_002:1005c14_4	「若佛子！	 若 佛 子  
ZH_T24_1484_002:1005c15_17	不得畜一切刀杖弓箭鉾斧鬪戰之具，及惡網羅殺生之器，一切不得畜。	不 得 畜 一 切 刀 杖 弓 箭 鉾 斧 鬪 戰 之 具  及 惡 網 羅 殺 生 之 器  一 切 不 得 畜  
ZH_T24_1484_002:1005c17_1	而菩薩乃至殺父母尚不加報，況餘一切眾生。	而 菩 薩 乃 至 殺 父 母 尚 不 加 報  況 餘 一 切 眾 生  
ZH_T24_1484_002:1005c17_15	若故畜一切刀杖者，犯輕垢罪。	若 故 畜 一 切 刀 杖 者  犯 輕 垢 罪  
ZH_T24_1484_002:1005c18_11	如是十戒，應當學敬心奉持。	如 是 十 戒  應 當 學 敬 心 奉 持  
ZH_T24_1484_002:1005c19_2	下六品中當廣明。	下 六 品 中 當 廣 明  
ZH_T24_1484_002:1005c20_2	」佛言：	 佛 言  
ZH_T24_1484_002:1005c20_6	「佛子！	 佛 子  
ZH_T24_1484_002:1005c21_15	不得為利養惡心故，通國使命軍陣合會，興師相伐殺無量眾生。	不 得 為 利 養 惡 心 故  通 國 使 命 軍 陣 合 會  興 師 相 伐 殺 無 量 眾 生  
ZH_T24_1484_002:1005c22_14	而菩薩不得入軍中往來，況故作國賊。	而 菩 薩 不 得 入 軍 中 往 來  況 故 作 國 賊  
ZH_T24_1484_002:1005c23_7	若故作者，犯輕垢罪。	若 故 作 者  犯 輕 垢 罪  
ZH_T24_1484_002:1005c24_4	「若佛子！	 若 佛 子  
ZH_T24_1484_002:1005c25_14	故販賣良人奴婢六畜，市易棺材板木盛死之具，尚不自作況教人作。	故 販 賣 良 人 奴 婢 六 畜  市 易 棺 材 板 木 盛 死 之 具  尚 不 自 作 況 教 人 作  
ZH_T24_1484_002:1006a01_7	若故作者，犯輕垢罪。	若 故 作 者  犯 輕 垢 罪  
ZH_T24_1484_002:1006a02_4	「若佛子！	 若 佛 子  
ZH_T24_1484_002:1006a03_13	以惡心故，無事謗他良人善人法師師僧國王貴人，言犯七逆十重。	以惡心故  無 事 謗 他 良 人 善 人 法 師 師 僧 國 王 貴 人  言 犯 七 逆 十 重  
ZH_T24_1484_002:1006a05_14	於父母兄弟六親中應生孝順心慈悲心，而反更加於逆害墮不如意處者，犯輕垢罪。	於 父 母 兄 弟 六 親 中 應 生 孝 順 心 慈 悲 心  而 反 更 加 於 逆 害 墮 不 如 意 處 者  犯 輕 垢 罪  
ZH_T24_1484_002:1006a06_4	「若佛子！	 若 佛 子  
ZH_T24_1484_002:1006a06_17	以惡心故放大火燒山林曠野。	以惡心故 放 大 火 燒 山 林 曠 野  
ZH_T24_1484_002:1006a09_1	四月乃至九月，放火若燒他人家屋宅城邑僧房田木及鬼神官物，一切有主物不得故燒。	四 月 乃 至 九 月  放 火 若 燒 他 人 家 屋 宅 城 邑 僧 房 田 木 及 鬼 神 官 物  一 切 有 主 物 不 得 故 燒  
ZH_T24_1484_002:1006a09_11	若故燒者，犯輕垢罪。	若 故 燒 者  犯 輕 垢 罪  
ZH_T24_1484_002:1006a10_4	「若佛子！	 若 佛 子  
ZH_T24_1484_002:1006a13_2	自佛弟子及外道人、六親、一切善知識，應一一教受持大乘經律，應教解義理，使發菩提心、十發心、十長養心、十金剛心。	自 佛 弟 子 及 外 道 人  六 親  一 切 善 知 識  應 一 一 教 受 持 大 乘 經 律  應 教 解 義 理  使 發菩提心  十 發 心  十 長 養 心  十 金 剛 心  
ZH_T24_1484_002:1006a13_16	三十心中，一一解其次第法用。	三 十 心 中  一 一 解 其 次 第 法 用  
ZH_T24_1484_002:1006a15_10	而菩薩以惡心瞋心，橫教他二乘聲聞經律、外道邪見論等，犯輕垢罪。	而 菩 薩 以 惡 心 瞋 心  橫 教 他 二 乘 聲 聞 經 律  外道邪見 論 等  犯 輕 垢 罪  
ZH_T24_1484_002:1006a16_4	「若佛子！	 若 佛 子  
ZH_T24_1484_002:1006a17_2	應好心先學大乘威儀經律，廣開解義味。	應 好 心 先 學 大 乘 威 儀 經 律  廣 開 解 義 味  
ZH_T24_1484_002:1006a19_4	見後新學菩薩有從百里千里來求大乘經律，應如法為說一切苦行，若燒身燒臂燒指。	見 後 新學菩薩 有 從 百 里 千 里 來 求 大 乘 經 律  應 如 法 為 說 一 切 苦 行  若 燒 身 燒 臂 燒 指  
ZH_T24_1484_002:1006a20_4	若不燒身臂指供養諸佛，非出家菩薩。	若 不 燒 身 臂 指 供 養 諸 佛  非 出 家 菩 薩  
ZH_T24_1484_002:1006a22_9	乃至餓虎狼師子一切餓鬼，悉應捨身肉手足而供養之，後一一次第為說正法，使心開意解。	乃 至 餓 虎 狼 師 子 一 切 餓 鬼  悉 應 捨 身 肉 手 足 而 供 養 之  後 一 一 次 第 為 說 正 法  使 心 開 意 解  
ZH_T24_1484_002:1006a24_8	而菩薩為利養故應答不答、倒說經律文字無前無後、謗三寶說者，犯輕垢罪。	而 菩 薩 為 利 養 故 應 答 不 答  倒 說 經 律 文 字 無前無後  謗 三 寶 說 者  犯 輕 垢 罪  
ZH_T24_1484_002:1006a25_4	「若佛子！	 若 佛 子  
ZH_T24_1484_002:1006a27_15	自為飲食錢物利養名譽故，親近國王王子大臣百官，恃作形勢，乞索打拍牽挽，橫取錢物一切求利，名為惡求。	自 為 飲 食 錢 物 利 養 名 譽 故  親 近 國 王 王子大臣 百 官  恃 作 形 勢  乞 索 打 拍 牽 挽  橫 取 錢 物 一 切 求 利  名 為 惡 求  
ZH_T24_1484_002:1006a29_2	多求、教他人求，都無慈心無孝順心者，犯輕垢罪。	多 求  教 他 人 求  都 無 慈 心 無 孝 順 心 者  犯 輕 垢 罪  
ZH_T24_1484_002:1006b01_4	「若佛子！	 若 佛 子  
ZH_T24_1484_002:1006b02_8	學誦戒者，日夜六時持菩薩戒，解其義理佛性之性。	學 誦 戒 者  日 夜 六 時 持 菩 薩 戒  解 其 義 理 佛 性 之 性  
ZH_T24_1484_002:1006b04_4	而菩薩不解一句一偈戒律因緣，詐言能解者，即為自欺誑亦欺誑他人。	而 菩 薩 不 解 一 句 一 偈 戒 律 因 緣  詐 言 能 解 者  即 為 自 欺 誑 亦 欺 誑 他 人  
ZH_T24_1484_002:1006b05_9	一一不解一切法，而為他人作師授戒者，犯輕垢罪。	一 一 不 解 一 切 法  而 為 他 人 作 師 授 戒 者  犯 輕 垢 罪  
ZH_T24_1484_002:1006b06_4	「若佛子！	 若 佛 子  
ZH_T24_1484_002:1006b08_1	以惡心故，見持戒比丘手捉香爐行菩薩行，而鬪搆兩頭謗欺賢人無惡不造。	以惡心故  見 持 戒 比 丘 手 捉 香 爐 行 菩 薩 行  而 鬪 搆 兩 頭 謗 欺 賢 人 無 惡 不 造  
ZH_T24_1484_002:1006b08_11	若故作者，犯輕垢罪。	若 故 作 者  犯 輕 垢 罪  
ZH_T24_1484_002:1006b09_4	「若佛子！	 若 佛 子  
ZH_T24_1484_002:1006b11_13	以慈心故行放生業，一切男子是我父、一切女人是我母，我生生無不從之受生，故六道眾生皆是我父母。	以 慈 心 故 行 放 生 業  一 切 男 子 是 我 父  一 切 女 人 是 我 母  我 生 生 無 不 從 之 受 生  故 六 道 眾 生 皆 是 我 父 母  
ZH_T24_1484_002:1006b12_11	而殺而食者，即殺我父母，亦殺我故身。	而 殺 而 食 者  即 殺 我 父 母  亦 殺 我 故 身  
ZH_T24_1484_002:1006b13_16	一切地水是我先身，一切火風是我本體，故常行放生。	一 切 地 水 是 我 先 身  一 切 火 風 是 我 本 體  故 常 行 放 生  
ZH_T24_1484_002:1006b14_11	生生受生常住之法，教人放生。	生 生 受 生 常 住 之 法  教 人 放 生  
ZH_T24_1484_002:1006b16_7	若見世人殺畜生時，應方便救護解其苦難，常教化講說菩薩戒救度眾生。	若 見 世 人 殺 畜 生 時  應 方 便 救 護 解 其 苦 難  常 教 化 講 說 菩 薩 戒 救 度 眾 生  
ZH_T24_1484_002:1006b18_7	若父母兄弟死亡之日，應請法師講菩薩戒經福資亡者，得見諸佛生人天上。	若 父 母 兄 弟 死 亡 之 日  應 請 法 師 講 菩 薩 戒 經 福 資 亡 者  得 見 諸 佛 生 人 天 上  
ZH_T24_1484_002:1006b18_17	若不爾者，犯輕垢罪。	若 不 爾 者  犯 輕 垢 罪  
ZH_T24_1484_002:1006b20_5	如是十戒，應當學敬心奉持，如滅罪品中廣明一一戒相。	如 是 十 戒  應 當 學 敬 心 奉 持  如 滅 罪 品 中 廣 明 一 一 戒 相  
ZH_T24_1484_002:1006b21_2	」佛言：	 佛 言  
ZH_T24_1484_002:1006b21_6	「佛子！	 佛 子  
ZH_T24_1484_002:1006b21_18	不得以瞋報瞋、以打報打。	不 得 以 瞋 報 瞋  以 打 報 打  
ZH_T24_1484_002:1006b22_11	若殺父母兄弟六親，不得加報。	若 殺 父 母 兄 弟 六 親  不 得 加 報  
ZH_T24_1484_002:1006b23_8	若國主為他人殺者，亦不得加報。	若 國 主 為 他 人 殺 者  亦 不 得 加 報  
ZH_T24_1484_002:1006b23_17	殺生報生不順孝道。	殺 生 報 生 不 順 孝 道  
ZH_T24_1484_002:1006b25_10	尚不畜奴婢打拍罵辱，日日起三業口罪無量，況故作七逆之罪。	尚 不 畜 奴 婢 打 拍 罵 辱  日 日 起 三 業 口 罪 無 量  況 故 作 七 逆 之 罪  
ZH_T24_1484_002:1006b26_16	而出家菩薩無慈報讎，乃至六親中故報者，犯輕垢罪。	而 出 家 菩 薩 無 慈 報 讎  乃 至 六 親 中 故 報 者  犯 輕 垢 罪  
ZH_T24_1484_002:1006b27_4	「若佛子！	 若 佛 子  
ZH_T24_1484_002:1006c01_4	初始出家未有所解，而自恃聰明有智、或恃高貴年宿、或恃大姓高門大解大福饒財七寶，以此憍慢而不諮受先學法師經律。	初 始 出 家 未 有 所 解  而 自 恃 聰 明 有 智  或 恃 高 貴 年 宿  或 恃 大 姓 高 門 大 解 大 福 饒 財 七 寶  以 此 憍 慢 而 不 諮 受 先 學 法 師 經 律  
ZH_T24_1484_002:1006c02_15	其法師者，或小姓年少、卑門貧窮、諸根不具，而實有德一切經律盡解。	其 法 師 者  或 小 姓 年 少  卑 門 貧 窮  諸根不具  而 實 有 德 一 切 經 律 盡 解  
ZH_T24_1484_002:1006c04_10	而新學菩薩不得觀法師種姓，而不來諮受法師第一義諦者，犯輕垢罪。	而 新學菩薩 不 得 觀 法 師 種 姓  而 不 來 諮 受 法 師 第一義諦 者  犯 輕 垢 罪  
ZH_T24_1484_002:1006c05_4	「若佛子！	 若 佛 子  
ZH_T24_1484_002:1006c07_11	佛滅度後，欲心好心受菩薩戒時，於佛菩薩形像前自誓受戒，當七日佛前懺悔，得見好相便得戒。	佛 滅 度 後  欲 心 好 心 受 菩 薩 戒 時  於 佛 菩 薩 形 像 前 自 誓 受 戒  當 七 日 佛 前 懺 悔  得 見 好 相 便 得 戒  
ZH_T24_1484_002:1006c08_14	若不得好相，應二七三七乃至一年，要得好相。	若 不 得 好 相  應 二 七 三 七 乃 至 一 年  要 得 好 相  
ZH_T24_1484_002:1006c09_12	得好相已，便得佛菩薩形像前受戒。	得 好 相 已  便 得 佛 菩 薩 形 像 前 受 戒  
ZH_T24_1484_002:1006c10_10	若不得好相，雖佛像前受戒，不得戒。	若 不 得 好 相  雖 佛 像 前 受 戒  不 得 戒  
ZH_T24_1484_002:1006c11_15	若現前先受菩薩戒，法師前受戒時，不須要見好相。	若 現 前 先 受 菩 薩 戒  法 師 前 受 戒 時  不 須 要 見 好 相  
ZH_T24_1484_002:1006c12_1	何以故？	何 以 故  
ZH_T24_1484_002:1006c12_16	以是法師師師相授故，不須好相。	以 是 法 師 師 師 相 授 故  不 須 好 相  
ZH_T24_1484_002:1006c13_17	是以法師前受戒即得戒，以生重心故便得戒。	是 以 法 師 前 受 戒 即 得 戒  以 生 重 心 故 便 得 戒  
ZH_T24_1484_002:1006c15_8	若千里內無能授戒師，得佛菩薩形像前受戒，而要見好相。	若 千 里 內 無 能 授 戒 師  得 佛 菩 薩 形 像 前 受 戒  而 要 見 好 相  
ZH_T24_1484_002:1006c16_15	若法師自倚解經律大乘學戒，與國王太子百官以為善友。	若 法 師 自 倚 解 經 律 大 乘 學 戒  與 國 王 太 子 百 官 以 為 善 友  
ZH_T24_1484_002:1006c18_11	而新學菩薩來問若經義律義，輕心惡心慢心，不一一好答問者，犯輕垢罪。	而 新學菩薩 來 問 若 經 義 律 義  輕 心 惡 心 慢 心  不 一 一 好 答 問 者  犯 輕 垢 罪  
ZH_T24_1484_002:1006c19_4	「若佛子！	 若 佛 子  
ZH_T24_1484_002:1006c22_12	有佛經律大乘正法、正見正性正法身，而不能勤學修習而捨七寶，反學邪見二乘外道俗典、阿毘曇雜論書記，是斷佛性障道因緣，非行菩薩道。	有 佛 經 律 大 乘 正 法  正 見 正 性 正 法 身  而 不 能 勤 學 修 習 而 捨 七 寶  反 學 邪 見 二乘外道 俗 典  阿 毘 曇 雜 論 書 記  是 斷 佛 性 障 道 因 緣  非 行菩薩道  
ZH_T24_1484_002:1006c23_4	若故作者，犯輕垢罪。	若 故 作 者  犯 輕 垢 罪  
ZH_T24_1484_002:1006c24_4	「若佛子！	 若 佛 子  
ZH_T24_1484_002:1007a01_14	佛滅後，為說法主、為僧房主、教化主、坐禪主、行來主，應生慈心善和鬪訟，善守三寶物，莫無度用如自己有。	佛 滅 後  為 說 法 主  為 僧 房 主  教 化 主  坐 禪 主  行 來 主  應 生 慈 心 善 和 鬪 訟  善 守 三 寶 物  莫 無 度 用 如 自 己 有  
ZH_T24_1484_002:1007a02_16	而反亂眾鬪諍、恣心用三寶物者，犯輕垢罪。	而 反 亂 眾 鬪 諍  恣 心 用 三 寶 物 者  犯 輕 垢 罪  
ZH_T24_1484_002:1007a03_4	「若佛子！	 若 佛 子  
ZH_T24_1484_002:1007a05_9	先在僧房中住，後見客菩薩比丘來入僧房舍宅城邑國王宅舍中，乃至夏坐安居處及大會中。	先 在 僧 房 中 住  後 見 客 菩 薩 比 丘 來 入 僧 房 舍 宅 城 邑 國 王 宅 舍 中  乃 至 夏 坐 安 居 處 及 大 會 中  
ZH_T24_1484_002:1007a06_17	先住僧應迎來送去，飲食供養房舍臥具，繩床事事給與。	先 住 僧 應 迎 來 送 去  飲 食 供 養 房 舍 臥 具  繩 床 事 事 給 與  
ZH_T24_1484_002:1007a08_3	若無物，應賣自身及以男女供給，所須悉以與之。	若 無 物  應 賣 自 身 及 以 男 女 供 給  所 須 悉 以 與 之  
ZH_T24_1484_002:1007a09_14	若有檀越來請眾僧，客僧有利養分，僧房主應次第差客僧受請。	若 有 檀 越 來 請 眾 僧  客 僧 有 利 養 分  僧 房 主 應 次 第 差 客 僧 受 請  
ZH_T24_1484_002:1007a10_16	而先住僧獨受請不差客僧，僧房主得無量罪。	而 先 住 僧 獨 受 請 不 差 客 僧  僧 房 主 得 無 量 罪  
ZH_T24_1484_002:1007a11_13	畜生無異，非沙門、非釋種姓。	畜 生 無 異  非 沙 門  非 釋 種 姓  
ZH_T24_1484_002:1007a12_4	若故作者，犯輕垢罪。	若 故 作 者  犯 輕 垢 罪  
ZH_T24_1484_002:1007a13_4	「若佛子！	 若 佛 子  
ZH_T24_1484_002:1007a14_6	一切不得受別請利養入己，而此利養屬十方僧。	一 切 不 得 受 別 請 利 養 入 己  而 此 利 養 屬 十 方 僧  
ZH_T24_1484_002:1007a15_2	而別受請，即取十方僧物入己。	而 別 受 請  即 取 十 方 僧 物 入 己  
ZH_T24_1484_002:1007a16_1	八福田諸佛聖人，一一師僧父母病人物。	八 福 田 諸 佛 聖 人  一 一 師 僧 父 母 病 人 物  
ZH_T24_1484_002:1007a16_11	自己用故，犯輕垢罪。	自 己 用 故  犯 輕 垢 罪  
ZH_T24_1484_002:1007a17_4	「若佛子！	 若 佛 子  
ZH_T24_1484_002:1007a19_1	有出家菩薩、在家菩薩及一切檀越，請僧福田求願之時，應入僧房問知事人。	有 出 家 菩 薩  在 家 菩 薩 及 一 切 檀 越  請 僧 福 田 求 願 之 時  應 入 僧 房 問 知 事 人  
ZH_T24_1484_002:1007a19_16	今欲次第請者，即得十方賢聖僧。	今 欲 次 第 請 者  即 得 十 方 賢 聖 僧  
ZH_T24_1484_002:1007a21_1	而世人別請五百羅漢菩薩僧，不如僧次一凡夫僧。	而 世 人 別 請 五 百 羅 漢 菩 薩 僧  不 如 僧 次 一 凡 夫 僧  
ZH_T24_1484_002:1007a21_12	若別請僧者，是外道法。	若 別 請 僧 者  是 外 道 法  
ZH_T24_1484_002:1007a22_4	七佛無別請法，不順孝道。	七 佛 無 別 請 法  不 順 孝 道  
ZH_T24_1484_002:1007a22_16	若故別請僧者，犯輕垢罪。	若 故 別 請 僧 者  犯 輕 垢 罪  
ZH_T24_1484_002:1007a23_4	「若佛子！	 若 佛 子  
ZH_T24_1484_002:1007a27_2	以惡心故、為利養故，販賣男女色，自手作食、自磨自舂，占相男女，解夢吉凶，是男是女，呪術工巧調鷹方法，和合百種毒藥千種毒藥、蛇毒生金銀蠱毒，都無慈心。	以惡心故  為 利 養 故  販 賣 男 女 色  自 手 作 食  自 磨 自 舂  占 相 男 女  解 夢 吉 凶  是 男 是 女  呪 術 工 巧 調 鷹 方 法  和 合 百 種 毒 藥 千 種 毒 藥  蛇 毒 生 金 銀 蠱 毒  都 無 慈 心  
ZH_T24_1484_002:1007a27_12	若故作者，犯輕垢罪。	若 故 作 者  犯 輕 垢 罪  
ZH_T24_1484_002:1007a28_4	「若佛子！	 若 佛 子  
ZH_T24_1484_002:1007b01_6	以惡心故，自身謗三寶，詐現親附，口便說空、行在有中，為白衣通致男女交會婬色縛著。	以惡心故  自 身 謗 三 寶  詐 現 親 附  口 便 說 空  行 在 有 中  為 白 衣 通 致 男 女 交 會 婬 色 縛 著  
ZH_T24_1484_002:1007b02_16	於六齋日、年三長齋月，作殺生、劫盜、破齋犯戒者，犯輕垢罪。	於 六 齋 日  年 三 長 齋 月  作 殺 生  劫 盜  破 齋 犯 戒 者  犯 輕 垢 罪  
ZH_T24_1484_002:1007b03_10	如是十戒，應當學，敬心奉持。	如 是 十 戒  應 當 學  敬 心 奉 持  
ZH_T24_1484_002:1007b03_17	制戒品中廣解。	制 戒 品 中 廣 解  
ZH_T24_1484_002:1007b04_2	」佛言：	 佛 言  
ZH_T24_1484_002:1007b04_6	「佛子！	 佛 子  
ZH_T24_1484_002:1007b07_15	佛滅度後於惡世中，若見外道一切惡人劫賊賣佛菩薩父母形像、販賣經律、販賣比丘比丘尼，亦賣發心菩薩道人，或為官使、與一切人作奴婢者。	佛 滅 度 後 於 惡 世 中  若 見 外 道 一 切 惡 人 劫 賊 賣 佛 菩 薩 父 母 形 像  販 賣 經 律  販 賣 比 丘 比 丘 尼  亦 賣 發 心 菩 薩 道 人  或 為 官 使  與 一 切 人 作 奴 婢 者  
ZH_T24_1484_002:1007b09_1	而菩薩見是事已，應生慈心，方便救護，處處教化。	而 菩 薩 見 是 事 已  應 生 慈 心  方 便 救 護  處 處 教 化  
ZH_T24_1484_002:1007b10_8	取物贖佛菩薩形像，及比丘、比丘尼、發心菩薩、一切經律。	取 物 贖 佛 菩 薩 形 像  及 比 丘  比 丘 尼  發 心 菩 薩  一 切 經 律  
ZH_T24_1484_002:1007b10_18	若不贖者，犯輕垢罪。	若 不 贖 者  犯 輕 垢 罪  
ZH_T24_1484_002:1007b11_4	「若佛子！	 若 佛 子  
ZH_T24_1484_002:1007b13_8	不得畜刀仗弓箭、販賣輕秤小斗、因官形勢取人財物、害心繫縛破壞成功、長養猫狸猪狗。	不 得 畜 刀 仗 弓 箭  販 賣 輕 秤 小 斗  因 官 形 勢 取 人 財 物  害 心 繫 縛 破 壞 成 功  長 養 猫 狸 猪 狗  
ZH_T24_1484_002:1007b13_18	若故作者，犯輕垢罪。	若 故 作 者  犯 輕 垢 罪  
ZH_T24_1484_002:1007b14_4	「若佛子！	 若 佛 子  
ZH_T24_1484_002:1007b19_15	以惡心故觀一切男女等鬪，軍陣兵將劫賊等鬪，亦不得聽吹貝鼓角琴瑟箏笛箜篌歌叫伎樂之聲，不得摴蒲圍碁波羅賽戲彈碁六博拍毬擲石投壺八道行城，爪鏡蓍草楊枝鉢盂髑髏而作卜筮，不得作盜賊使命，一一不得作。	以惡心故 觀 一 切 男 女 等 鬪  軍 陣 兵 將 劫 賊 等 鬪  亦 不 得 聽 吹 貝 鼓 角 琴 瑟 箏 笛 箜 篌 歌 叫 伎 樂 之 聲  不 得 摴 蒲 圍 碁 波 羅 賽 戲 彈 碁 六 博 拍 毬 擲 石 投 壺 八 道 行 城  爪 鏡 蓍 草 楊 枝 鉢 盂 髑 髏 而 作 卜 筮  不 得 作 盜 賊 使 命  一 一 不 得 作  
ZH_T24_1484_002:1007b20_7	若故作者，犯輕垢罪。	若 故 作 者  犯 輕 垢 罪  
ZH_T24_1484_002:1007b21_4	「若佛子！	 若 佛 子  
ZH_T24_1484_002:1007b22_2	護持禁戒，行住坐臥日夜六時讀誦是戒。	護 持 禁 戒  行住坐臥 日 夜 六 時 讀 誦 是 戒  
ZH_T24_1484_002:1007b23_5	猶如金剛，如帶持浮囊欲度大海，如草繫比丘。	猶如金剛  如 帶 持 浮 囊 欲 度 大 海  如 草繫比丘  
ZH_T24_1484_002:1007b24_11	常生大乘善信，自知我是未成之佛，諸佛是已成之佛。	常 生 大 乘 善 信  自 知 我 是 未 成 之 佛  諸 佛 是 已 成 之 佛  
ZH_T24_1484_002:1007b25_3	發菩提心，念念不去心。	發菩提心  念 念 不 去 心  
ZH_T24_1484_002:1007b26_1	若起一念二乘外道心者，犯輕垢罪。	若 起 一 念 二乘外道 心 者  犯 輕 垢 罪  
ZH_T24_1484_002:1007b27_4	「若佛子！	 若 佛 子  
ZH_T24_1484_002:1007b28_1	常應發一切願，孝順父母師僧三寶。	常 應 發 一 切 願  孝順父母 師 僧 三 寶  
ZH_T24_1484_002:1007c01_8	願得好師同學善友知識，常教我大乘經律、十發趣、十長養、十金剛、十地，使我開解，如法修行堅持佛戒。	願 得 好 師 同 學 善 友 知 識  常 教 我 大 乘 經 律  十 發 趣  十 長 養  十 金 剛  十 地  使 我 開 解  如 法 修 行 堅 持 佛 戒  
ZH_T24_1484_002:1007c02_1	寧捨身命，念念不去心。	寧 捨 身 命  念 念 不 去 心  
ZH_T24_1484_002:1007c02_17	若一切菩薩不發是願者，犯輕垢罪。	若 一切菩薩 不 發 是 願 者  犯 輕 垢 罪  
ZH_T24_1484_002:1007c03_4	「若佛子！	 若 佛 子  
ZH_T24_1484_002:1007c03_15	發十大願已，持佛禁戒。	發 十 大 願 已  持 佛 禁 戒  
ZH_T24_1484_002:1007c04_1	作是願言：	作 是 願 言  
ZH_T24_1484_002:1007c06_1	『寧以此身投熾然猛火大坑刀山，終不毀犯三世諸佛經律，與一切女人作不淨行。	 寧 以 此 身 投 熾 然 猛 火 大 坑 刀 山  終 不 毀 犯 三世諸佛 經 律  與 一 切 女 人 作 不 淨 行  
ZH_T24_1484_002:1007c07_5	』「復作是願：	  復 作 是 願  
ZH_T24_1484_002:1007c09_1	『寧以熱鐵羅網千重周匝纏身，終不以破戒之身，受於信心檀越一切衣服。	 寧 以 熱 鐵 羅 網 千 重 周 匝 纏 身  終 不 以 破 戒 之 身  受 於 信 心 檀 越 一 切 衣 服  
ZH_T24_1484_002:1007c10_5	』「復作是願：	  復 作 是 願  
ZH_T24_1484_002:1007c12_6	『寧以此口吞熱鐵丸及大流猛火經百千劫，終不以破戒之口，食信心檀越百味飲食。	 寧 以 此 口 吞 熱 鐵 丸 及 大 流 猛 火 經 百 千 劫  終 不 以 破 戒 之 口  食 信 心 檀 越 百 味 飲 食  
ZH_T24_1484_002:1007c13_5	』「復作是願：	  復 作 是 願  
ZH_T24_1484_002:1007c15_2	『寧以此身臥大猛火羅網熱鐵地上，終不以破戒之身，受信心檀越百種床座。	 寧 以 此 身 臥 大 猛 火 羅 網 熱 鐵 地 上  終 不 以 破 戒 之 身  受 信 心 檀 越 百 種 床 座  
ZH_T24_1484_002:1007c16_5	』「復作是願：	  復 作 是 願  
ZH_T24_1484_002:1007c18_3	『寧以此身受三百鉾刺經一劫二劫，終不以破戒之身，受信心檀越百味醫藥。	 寧 以 此 身 受 三 百 鉾 刺 經 一 劫 二 劫  終 不 以 破 戒 之 身  受 信 心 檀 越 百 味 醫 藥  
ZH_T24_1484_002:1007c19_5	』「復作是願：	  復 作 是 願  
ZH_T24_1484_002:1007c21_7	『寧以此身投熱鐵鑊經百千劫，終不以破戒之身，受信心檀越千種房舍屋宅園林田地。	 寧 以 此 身 投 熱 鐵 鑊 經 百 千 劫  終 不 以 破 戒 之 身  受 信 心 檀 越 千 種 房 舍 屋 宅 園 林 田 地  
ZH_T24_1484_002:1007c22_5	』「復作是願：	  復 作 是 願  
ZH_T24_1484_002:1007c24_6	『寧以鐵鎚打碎此身從頭至足令如微塵，終不以破戒之身，受信心檀越恭敬禮拜。	 寧 以 鐵 鎚 打 碎 此 身 從 頭 至 足 令 如 微 塵  終 不 以 破 戒 之 身  受 信 心 檀 越 恭敬禮拜  
ZH_T24_1484_002:1007c25_5	』「復作是願：	  復 作 是 願  
ZH_T24_1484_002:1008a01_11	『寧以百千熱鐵刀鉾挑其兩目，終不以破戒之心視他好色。	 寧 以 百 千 熱 鐵 刀 鉾 挑 其 兩 目  終 不 以 破 戒 之 心 視 他 好 色  
ZH_T24_1484_002:1008a02_5	』「復作是願：	  復 作 是 願  
ZH_T24_1484_002:1008a04_1	『寧以百千鐵錐遍劖刺耳根經一劫二劫，終不以破戒之心聽好音聲。	 寧 以 百 千 鐵 錐 遍 劖 刺 耳 根 經 一 劫 二 劫  終 不 以 破 戒 之 心 聽 好 音 聲  
ZH_T24_1484_002:1008a05_5	』「復作是願：	  復 作 是 願  
ZH_T24_1484_002:1008a06_9	『寧以百千刃刀割去其鼻，終不以破戒之心貪嗅諸香。	 寧 以 百 千 刃 刀 割 去 其 鼻  終 不 以 破 戒 之 心 貪 嗅 諸 香  
ZH_T24_1484_002:1008a07_5	』「復作是願：	  復 作 是 願  
ZH_T24_1484_002:1008a08_11	『寧以百千刃刀割斷其舌，終不以破戒之心食人百味淨食。	 寧 以 百 千 刃 刀 割 斷 其 舌  終 不 以 破 戒 之 心 食 人 百 味 淨 食  
ZH_T24_1484_002:1008a09_5	』「復作是願：	  復 作 是 願  
ZH_T24_1484_002:1008a10_8	『寧以利斧斬斫其身，終不以破戒之心貪著好觸。	 寧 以 利 斧 斬 斫 其 身  終 不 以 破 戒 之 心 貪 著 好 觸  
ZH_T24_1484_002:1008a11_5	』「復作是願：	  復 作 是 願  
ZH_T24_1484_002:1008a11_16	『願一切眾生悉得成佛。	 願 一 切 眾 生 悉 得 成 佛  
ZH_T24_1484_002:1008a12_11	』而菩薩若不發是願者，犯輕垢罪。	 而 菩 薩 若 不 發 是 願 者  犯 輕 垢 罪  
ZH_T24_1484_002:1008a13_4	「若佛子！	 若 佛 子  
ZH_T24_1484_002:1008a13_21	常應二時頭陀，冬夏坐禪、結夏安居。	常 應 二 時 頭 陀  冬 夏 坐 禪  結 夏 安 居  
ZH_T24_1484_002:1008a16_2	常用楊枝澡豆、三衣瓶鉢坐具錫杖、香爐漉水囊、手巾刀子、火燧鑷子、繩床、經律、佛像菩薩形像。	常 用 楊 枝 澡 豆  三 衣 瓶 鉢 坐 具 錫 杖  香 爐 漉 水 囊  手 巾 刀 子  火 燧 鑷 子  繩 床  經 律  佛 像 菩 薩 形 像  
ZH_T24_1484_002:1008a17_13	而菩薩行頭陀時及遊方時，行來百里千里，此十八種物常隨其身。	而 菩 薩 行 頭 陀 時 及 遊 方 時  行 來 百 里 千 里  此 十 八 種 物 常 隨 其 身  
ZH_T24_1484_002:1008a19_5	頭陀者從正月十五日至三月十五日，八月十五日至十月十五日。	頭 陀 者 從 正 月十五日 至 三 月十五日  八 月十五日 至 十 月十五日  
ZH_T24_1484_002:1008a20_6	是二時中，此十八種物常隨其身如鳥二翼。	是 二 時 中  此 十 八 種 物 常 隨 其 身 如 鳥 二 翼  
ZH_T24_1484_002:1008a21_11	若布薩日，新學菩薩半月半月布薩誦十重四十八輕戒。	若 布 薩 日  新學菩薩 半月半月 布 薩 誦 十 重 四 十 八 輕 戒  
ZH_T24_1484_002:1008a22_13	時於諸佛菩薩形像前，一人布薩即一人誦。	時 於 諸佛菩薩 形 像 前  一 人 布 薩 即 一 人 誦  
ZH_T24_1484_002:1008a23_11	若二人三人乃至百千人，亦一人誦。	若 二 人 三 人 乃 至 百 千 人  亦 一 人 誦  
ZH_T24_1484_002:1008a24_1	誦者高座，聽者下坐。	誦 者 高 座  聽 者 下 坐  
ZH_T24_1484_002:1008a24_15	各各披九條、七條、五條袈裟。	各 各 披 九 條  七 條  五 條 袈 裟  
ZH_T24_1484_002:1008a25_3	結夏安居一一如法。	結 夏 安 居 一一如法  
ZH_T24_1484_002:1008a27_17	若頭陀時，莫入難處，若國難惡王、土地高下草木深邃、師子虎狼水火風難、及以劫賊道路毒蛇，一切難處悉不得入。	若 頭 陀 時  莫 入 難 處  若 國 難 惡 王  土 地 高 下 草 木 深 邃  師 子 虎 狼 水 火 風 難  及 以 劫 賊 道 路 毒 蛇  一 切 難 處 悉 不 得 入  
ZH_T24_1484_002:1008a29_3	若頭陀行道乃至夏坐安居，是諸難處悉不得入。	若 頭 陀 行 道 乃 至 夏 坐 安 居  是 諸 難 處 悉 不 得 入  
ZH_T24_1484_002:1008a29_13	若故入者，犯輕垢罪。	若 故 入 者  犯 輕 垢 罪  
ZH_T24_1484_002:1008b01_4	「若佛子！	 若 佛 子  
ZH_T24_1484_002:1008b01_11	應如法次第坐。	應 如 法 次 第 坐  
ZH_T24_1484_002:1008b04_12	先受戒者在前坐，後受戒者在後坐，不問老少、比丘比丘尼、貴人、國王王子乃至黃門奴婢，皆應先受戒者在前坐，後受戒者次第而坐。	先 受 戒 者 在 前 坐  後 受 戒 者 在 後 坐  不 問 老 少  比 丘 比 丘 尼  貴 人  國 王 王 子 乃 至 黃 門 奴 婢  皆 應 先 受 戒 者 在 前 坐  後 受 戒 者 次 第 而 坐  
ZH_T24_1484_002:1008b06_1	莫如外道癡人，若老若少無前無後，坐無次第兵奴之法。	莫 如 外 道 癡 人  若 老 若 少 無前無後  坐 無 次 第 兵 奴 之 法  
ZH_T24_1484_002:1008b06_15	我佛法中先者先坐、後者後坐。	我 佛 法 中 先 者 先 坐  後 者 後 坐  
ZH_T24_1484_002:1008b07_10	而菩薩不次第坐者，犯輕垢罪。	而 菩 薩 不 次 第 坐 者  犯 輕 垢 罪  
ZH_T24_1484_002:1008b08_4	「若佛子！	 若 佛 子  
ZH_T24_1484_002:1008b08_13	常應教化一切眾生。	常 應 教 化 一 切 眾 生  
ZH_T24_1484_002:1008b10_7	建立僧房山林園田立作佛塔，冬夏安居坐禪處所，一切行道處皆應立之。	建 立 僧 房 山 林 園 田 立 作 佛 塔  冬 夏 安 居 坐 禪 處 所  一 切 行 道 處 皆 應 立 之  
ZH_T24_1484_002:1008b14_5	而菩薩應為一切眾生講說大乘經律，若疾病國難賊難、父母兄弟和上阿闍梨亡滅之日，及三七日乃至七七日，亦應讀誦講說大乘經律，齋會求福行來治生。	而 菩 薩 應 為 一 切 眾 生 講 說 大 乘 經 律  若 疾 病 國 難 賊 難  父 母 兄 弟 和 上 阿 闍 梨 亡 滅 之 日  及 三 七 日 乃 至 七 七 日  亦 應 讀 誦 講 說 大 乘 經 律  齋 會 求 福 行 來 治 生  
ZH_T24_1484_002:1008b16_5	大火所燒、大水所㵱、黑風所吹船舫、江河大海羅剎之難，亦應讀誦講說此經律。	大 火 所 燒  大 水 所 㵱  黑 風 所 吹 船 舫  江 河 大 海 羅 剎 之 難  亦 應 讀 誦 講 說 此 經 律  
ZH_T24_1484_002:1008b18_13	乃至一切罪報三報七逆八難，杻械枷鎖繫縛其身，多婬多瞋多愚癡多疾病，皆應讀誦講說此經律。	乃 至 一 切 罪 報 三 報 七 逆 八 難  杻 械 枷 鎖 繫 縛 其 身  多 婬 多 瞋 多 愚 癡 多 疾 病  皆 應 讀 誦 講 說 此 經 律  
ZH_T24_1484_002:1008b19_10	而新學菩薩若不爾者，犯輕垢罪。	而 新學菩薩 若 不 爾 者  犯 輕 垢 罪  
ZH_T24_1484_002:1008b20_6	如是九戒，應當學，敬心奉持。	如 是 九 戒  應 當 學  敬 心 奉 持  
ZH_T24_1484_002:1008b20_12	梵壇品當說。	梵 壇 品 當 說  
ZH_T24_1484_002:1008b21_2	」佛言：	 佛 言  
ZH_T24_1484_002:1008b21_6	「佛子！	 佛 子  
ZH_T24_1484_002:1008b21_17	與人受戒時，不得蕑擇。	與 人 受 戒 時  不 得 蕑 擇  
ZH_T24_1484_002:1008b24_13	一切國王王子大臣百官、比丘比丘尼、信男信女婬男婬女、十八梵天、六欲天子、無根二根、黃門奴婢、一切鬼神盡得受戒。	一 切 國 王 王子大臣 百 官  比 丘 比 丘 尼  信 男 信 女 婬 男 婬 女  十 八 梵 天  六 欲 天 子  無 根 二 根  黃 門 奴 婢  一 切 鬼 神 盡 得 受 戒  
ZH_T24_1484_002:1008b27_7	應教身所著袈裟，皆使壞色與道相應，皆染使青黃赤黑紫色一切染衣，乃至臥具盡以壞色，身所著衣一切染色。	應 教 身 所 著 袈 裟  皆 使 壞 色 與 道 相 應  皆 染 使 青 黃 赤 黑 紫 色 一 切 染 衣  乃 至 臥 具 盡 以 壞 色  身 所 著 衣 一 切 染 色  
ZH_T24_1484_002:1008b28_13	若一切國土中國人所著衣服，比丘皆應與其俗服有異。	若 一 切 國 土 中 國 人 所 著 衣 服  比 丘 皆 應 與 其 俗 服 有 異  
ZH_T24_1484_002:1008b29_7	若欲受戒時，師應問言：	若 欲 受 戒 時  師 應 問 言  
ZH_T24_1484_002:1008b29_18	『汝現身不作七逆罪耶？	 汝 現 身 不 作 七 逆 罪 耶  
ZH_T24_1484_002:1008c01_14	』菩薩法師不得與七逆人現身受戒。	 菩 薩 法 師 不 得 與 七 逆 人 現 身 受 戒  
ZH_T24_1484_002:1008c03_13	七逆者，出佛身血、殺父、殺母、殺和上、殺阿闍梨、破羯磨轉法輪僧、殺聖人。	七 逆 者  出佛身血  殺 父  殺 母  殺 和 上  殺 阿 闍 梨  破 羯 磨 轉 法 輪 僧  殺 聖 人  
ZH_T24_1484_002:1008c04_14	若具七遮，即現身不得戒，餘一切人盡得受戒。	若 具 七 遮  即 現 身 不 得 戒  餘 一 切 人 盡 得 受 戒  
ZH_T24_1484_002:1008c06_12	出家人法，不向國王禮拜、不向父母禮拜，六親不敬、鬼神不禮，但解師語。	出 家 人 法  不 向 國 王 禮 拜  不 向 父 母 禮 拜  六 親 不 敬  鬼 神 不 禮  但 解 師 語  
ZH_T24_1484_002:1008c08_13	有百里千里來求法者，而菩薩法師以惡心而不即與授一切眾生戒者，犯輕垢罪。	有 百 里 千 里 來 求 法 者  而 菩 薩 法 師 以 惡 心 而 不 即 與 授 一 切 眾 生 戒 者  犯 輕 垢 罪  
ZH_T24_1484_002:1008c09_4	「若佛子！	 若 佛 子  
ZH_T24_1484_002:1008c11_1	教化人起信心時，菩薩與他人作教誡法師者，見欲受戒人，應教請二師：	教 化 人 起 信 心 時  菩 薩 與 他 人 作 教 誡 法 師 者  見 欲 受 戒 人  應 教 請 二 師  
ZH_T24_1484_002:1008c11_8	和上、阿闍梨。	和 上  阿 闍 梨  
ZH_T24_1484_002:1008c11_14	二師應問言：	二 師 應 問 言  
ZH_T24_1484_002:1008c12_1	『汝有七遮罪不？	 汝 有 七 遮 罪 不  
ZH_T24_1484_002:1008c13_6	』若現身有七遮，師不應與受戒，無七遮者得受。	 若 現 身 有 七 遮  師 不 應 與 受 戒  無 七 遮 者 得 受  
ZH_T24_1484_002:1008c14_2	若有犯十戒者，應教懺悔。	若 有 犯 十 戒 者  應 教 懺 悔  
ZH_T24_1484_002:1008c15_5	在佛菩薩形像前，日夜六時誦十重四十八輕戒。	在 佛 菩 薩 形 像 前  日 夜 六 時 誦 十 重 四 十 八 輕 戒  
ZH_T24_1484_002:1008c17_1	苦到禮三世千佛得見好相，若一七日二三七日乃至一年，要見好相。	苦 到 禮 三 世 千 佛 得 見 好 相  若 一 七 日 二 三 七 日 乃 至 一 年  要 見 好 相  
ZH_T24_1484_002:1008c18_4	好相者，佛來摩頂，見光見華種種異相，便得滅罪。	好 相 者  佛 來 摩 頂  見 光 見 華 種 種 異 相  便 得 滅 罪  
ZH_T24_1484_002:1008c18_14	若無好相，雖懺無益。	若 無 好 相  雖 懺 無 益  
ZH_T24_1484_002:1008c19_10	是人現身亦不得戒，而得增受戒。	是 人 現 身 亦 不 得 戒  而 得 增 受 戒  
ZH_T24_1484_002:1008c20_13	若犯四十八輕戒者，對首懺罪滅，不同七遮。	若 犯 四 十 八 輕 戒 者  對 首 懺 罪 滅  不 同 七 遮  
ZH_T24_1484_002:1008c21_8	而教誡師於是法中一一好解。	而 教 誡 師 於 是 法 中 一 一 好 解  
ZH_T24_1484_002:1009a02_3	若不解大乘經律若輕若重是非之相，不解第一義諦習種性、長養性、不可壞性、道種性、正性，其中多少觀行出入十禪支一切行法，一一不得此法中意。	若 不 解 大 乘 經 律 若 輕 若 重 是 非 之 相  不 解 第一義諦 習 種 性  長 養 性  不 可 壞 性  道 種 性  正 性  其 中 多 少 觀 行 出 入 十 禪 支 一 切 行 法  一 一 不 得 此 法 中 意  
ZH_T24_1484_002:1009a04_13	而菩薩為利養故、為名聞故，惡求多求貪利弟子，而詐現解一切經律，為供養故，是自欺詐亦欺詐他人。	而 菩 薩 為 利 養 故  為 名 聞 故  惡 求 多 求 貪 利 弟 子  而 詐 現 解 一 切 經 律  為 供 養 故  是 自 欺 詐 亦 欺 詐 他 人  
ZH_T24_1484_002:1009a05_7	故與人受戒者，犯輕垢罪。	故 與 人 受 戒 者  犯 輕 垢 罪  
ZH_T24_1484_002:1009a06_4	「若佛子！	 若 佛 子  
ZH_T24_1484_002:1009a07_15	不得為利養故，於未受菩薩戒者前、若外道惡人前說此千佛大戒。	不 得 為 利 養 故  於 未 受 菩 薩 戒 者 前  若 外 道 惡 人 前 說 此 千 佛 大 戒  
ZH_T24_1484_002:1009a08_16	邪見人前亦不得說，除國王餘一切不得說。	邪 見 人 前 亦 不 得 說  除 國 王 餘 一 切 不 得 說  
ZH_T24_1484_002:1009a09_12	是惡人輩不受佛戒，名為畜生。	是 惡 人 輩 不 受 佛 戒  名 為 畜 生  
ZH_T24_1484_002:1009a11_2	生生不見三寶，如木石無心，名為外道邪見人輩，木頭無異。	生 生 不 見 三 寶  如 木 石 無 心  名 為 外道邪見 人 輩  木 頭 無 異  
ZH_T24_1484_002:1009a12_4	而菩薩於是惡人前說七佛教戒者，犯輕垢罪。	而 菩 薩 於 是 惡 人 前 說 七 佛 教 戒 者  犯 輕 垢 罪  
ZH_T24_1484_002:1009a13_4	「若佛子！	 若 佛 子  
ZH_T24_1484_002:1009a16_1	信心出家受佛正戒，故起心毀犯聖戒者，不得受一切檀越供養，亦不得國王地上行，不得飲國王水，五千大鬼常遮其前。	信 心 出 家 受 佛 正 戒  故 起 心 毀 犯 聖 戒 者  不 得 受 一 切 檀 越 供 養  亦 不 得 國 王 地 上 行  不 得 飲 國 王 水  五 千 大 鬼 常 遮 其 前  
ZH_T24_1484_002:1009a16_4	鬼言：	鬼 言  
ZH_T24_1484_002:1009a16_8	『大賊。	 大 賊  
ZH_T24_1484_002:1009a17_4	』若入房舍城邑宅中，鬼復常掃其脚跡。	 若 入 房 舍 城 邑 宅 中  鬼 復 常 掃 其 脚 跡  
ZH_T24_1484_002:1009a17_11	一切世人罵言：	一 切 世 人 罵 言  
ZH_T24_1484_002:1009a17_17	『佛法中賊。	 佛 法 中 賊  
ZH_T24_1484_002:1009a18_6	』一切眾生眼不欲見。	 一 切 眾 生 眼 不 欲 見  
ZH_T24_1484_002:1009a19_1	犯戒之人，畜生無異、木頭無異。	犯 戒 之 人  畜 生 無 異  木 頭 無 異  
ZH_T24_1484_002:1009a19_12	若毀正戒者，犯輕垢罪。	若 毀 正 戒 者  犯 輕 垢 罪  
ZH_T24_1484_002:1009a20_4	「若佛子！	 若 佛 子  
ZH_T24_1484_002:1009a20_17	常應一心受持讀誦大乘經律。	常 應 一 心 受持讀誦 大 乘 經 律  
ZH_T24_1484_002:1009a22_4	剝皮為紙、刺血為墨、以髓為水、析骨為筆書寫佛戒。	剝 皮 為 紙  刺 血 為 墨  以 髓 為 水  析 骨 為 筆 書 寫 佛 戒  
ZH_T24_1484_002:1009a23_1	木皮穀紙絹素竹帛亦應悉書持。	木 皮 穀 紙 絹 素 竹 帛 亦 應 悉 書 持  
ZH_T24_1484_002:1009a24_4	常以七寶無價香花一切雜寶，為箱囊盛經律卷。	常 以 七 寶 無 價 香 花 一 切 雜 寶  為 箱 囊 盛 經 律 卷  
ZH_T24_1484_002:1009a24_17	若不如法供養者，犯輕垢罪。	若 不 如 法 供 養 者  犯 輕 垢 罪  
ZH_T24_1484_002:1009a25_4	「若佛子！	 若 佛 子  
ZH_T24_1484_002:1009a25_10	常起大悲心。	常 起大悲心  
ZH_T24_1484_002:1009a26_10	若入一切城邑舍宅，見一切眾生，應當唱言：	若 入 一 切 城 邑 舍 宅  見 一 切 眾 生  應 當 唱 言  
ZH_T24_1484_002:1009a27_5	『汝等眾生盡應受三歸十戒。	 汝 等 眾 生 盡 應 受 三 歸 十 戒  
ZH_T24_1484_002:1009a28_4	』若見牛馬猪羊一切畜生，應心念口言：	 若 見 牛 馬 猪 羊 一 切 畜 生  應 心 念 口 言  
ZH_T24_1484_002:1009a28_15	『汝是畜生，發菩提心。	 汝 是 畜 生  發菩提心  
ZH_T24_1484_002:1009a29_17	』而菩薩入一切處山林川野，皆使一切眾生發菩提心。	 而 菩 薩 入 一 切 處 山 林 川 野  皆 使 一 切 眾 生 發菩提心  
ZH_T24_1484_002:1009b01_15	是菩薩若不教化眾生者，犯輕垢罪。	是 菩 薩 若 不 教 化 眾 生 者  犯 輕 垢 罪  
ZH_T24_1484_002:1009b02_4	「若佛子！	 若 佛 子  
ZH_T24_1484_002:1009b02_13	常行教化起大悲心。	常 行 教 化 起大悲心  
ZH_T24_1484_002:1009b04_7	入檀越貴人家，一切眾中不得立為白衣說法，應白衣眾前高座上坐。	入 檀 越 貴 人 家  一 切 眾 中 不 得 立 為 白 衣 說 法  應 白 衣 眾 前 高 座 上 坐  
ZH_T24_1484_002:1009b05_3	法師比丘不得地立為四眾說法。	法 師 比 丘 不 得 地 立 為 四 眾 說 法  
ZH_T24_1484_002:1009b06_5	若說法時，法師高座香花供養，四眾聽者下坐。	若 說 法 時  法 師 高 座 香 花 供 養  四 眾 聽 者 下 坐  
ZH_T24_1484_002:1009b07_5	如孝順父母敬順師教，如事火婆羅門。	如 孝順父母 敬 順 師 教  如 事 火 婆 羅 門  
ZH_T24_1484_002:1009b08_1	其說法者若不如法，犯輕垢罪。	其 說 法 者 若 不 如 法  犯 輕 垢 罪  
ZH_T24_1484_002:1009b09_4	「若佛子！	 若 佛 子  
ZH_T24_1484_002:1009b13_1	皆以信心受佛戒者，若國王太子百官四部弟子，自恃高貴破滅佛法戒律，明作制法制我四部弟子，不聽出家行道，亦復不聽造立形像佛塔經律，破三寶之罪。	皆 以 信 心 受 佛 戒 者  若 國 王 太 子 百 官 四 部 弟 子  自 恃 高 貴 破 滅 佛 法 戒 律  明 作 制 法 制 我 四 部 弟 子  不 聽 出 家 行 道  亦 復 不 聽 造 立 形 像 佛 塔 經 律  破 三 寶 之 罪  
ZH_T24_1484_002:1009b13_13	而故作破法者，犯輕垢罪。	而 故 作 破 法 者  犯 輕 垢 罪  
ZH_T24_1484_002:1009b14_4	「若佛子！	 若 佛 子  
ZH_T24_1484_002:1009b17_12	以好心出家，而為名聞利養，於國王百官前說七佛戒，橫與比丘比丘尼菩薩弟子作繫縛事，如師子身中蟲自食師子肉，非外道天魔能破。	以 好 心 出 家  而 為 名 聞 利 養  於 國 王 百 官 前 說 七 佛 戒  橫 與 比 丘 比 丘 尼 菩 薩 弟 子 作 繫 縛 事  如 師 子 身 中 蟲 自 食 師 子 肉  非 外 道 天 魔 能 破  
ZH_T24_1484_002:1009b18_15	若受佛戒者，應護佛戒如念一子、如事父母。	若 受 佛 戒 者  應 護 佛 戒 如 念 一 子  如 事 父 母  
ZH_T24_1484_002:1009b20_17	而菩薩聞外道惡人以惡言謗佛戒時，如三百鉾刺心，千刀萬杖打拍其身等無有異。	而 菩 薩 聞 外 道 惡 人 以 惡 言 謗 佛 戒 時  如 三 百 鉾 刺 心  千 刀 萬 杖 打 拍 其 身 等無有異  
ZH_T24_1484_002:1009b22_12	寧自入地獄經百劫，而不用一聞惡言破佛戒之聲，而況自破佛戒。	寧 自 入 地 獄 經 百 劫  而 不 用 一 聞 惡 言 破 佛 戒 之 聲  而 況 自 破 佛 戒  
ZH_T24_1484_002:1009b23_9	教人破法因緣，亦無孝順之心。	教 人 破 法 因 緣  亦 無 孝 順 之 心  
ZH_T24_1484_002:1009b23_19	若故作者，犯輕垢罪。	若 故 作 者  犯 輕 垢 罪  
ZH_T24_1484_002:1009b24_13	如是九戒，應當學，敬心奉持。	如 是 九 戒  應 當 學  敬 心 奉 持  
ZH_T24_1484_002:1009b25_4	」「諸佛子！	  諸 佛 子  
ZH_T24_1484_002:1009b25_11	是四十八輕戒！	是 四 十 八 輕 戒  
ZH_T24_1484_002:1009b25_16	汝等受持。	汝 等 受 持  
ZH_T24_1484_002:1009b26_19	過去諸菩薩已誦、未來諸菩薩當誦、現在諸菩薩今誦。	過 去 諸 菩 薩 已 誦  未 來 諸 菩 薩 當 誦  現 在 諸 菩 薩 今 誦  
ZH_T24_1484_002:1009b27_5	諸佛子諦聽！	諸 佛 子 諦 聽  
ZH_T24_1484_002:1009b28_17	此十重、四十八輕戒，三世諸佛已誦、當誦、今誦，我今亦如是誦。	此 十 重  四 十 八 輕 戒  三世諸佛 已 誦  當 誦  今 誦  我 今 亦 如 是 誦  
ZH_T24_1484_002:1009c03_3	汝等一切大眾，若國王王子百官、比丘比丘尼、信男信女，受持菩薩戒者，應受持讀誦解說書寫佛性常住戒卷，流通三世一切眾生化化不絕。	汝 等 一 切 大 眾  若 國 王 王 子 百 官  比 丘 比 丘 尼  信 男 信 女  受 持 菩 薩 戒 者  應 受持讀誦 解 說 書 寫 佛 性 常 住 戒 卷  流 通 三 世 一 切 眾 生 化 化 不 絕  
ZH_T24_1484_002:1009c04_11	得見千佛佛佛授手，世世不墮惡道八難，常生人道天中。	得 見 千 佛 佛 佛 授 手  世 世 不墮惡道 八 難  常 生 人 道 天 中  
ZH_T24_1484_002:1009c05_6	我今在此樹下，略開七佛法戒。	我 今 在 此 樹 下  略 開 七 佛 法 戒  
ZH_T24_1484_002:1009c06_6	汝等當一心學波羅提木叉，歡喜奉行。	汝 等 當 一 心 學 波羅提木叉  歡 喜 奉 行  
ZH_T24_1484_002:1009c07_2	如無相天王品勸學中一一廣明。	如 無 相 天 王 品 勸 學 中 一 一 廣 明  
ZH_T24_1484_002:1009c08_6	」三千學士時坐聽者，聞佛自誦，心心頂戴喜躍受持。	 三 千 學 士 時 坐 聽 者  聞 佛 自 誦  心 心 頂 戴 喜 躍 受 持  
ZH_T24_1484_002:1009c10_15	爾時釋迦牟尼佛，說上蓮花臺藏世界盧舍那佛心地法門品中十無盡戒法品竟。	爾 時 釋 迦 牟 尼 佛  說 上 蓮 花 臺 藏 世 界 盧 舍 那 佛 心 地 法 門 品 中 十 無 盡 戒 法 品 竟  
ZH_T24_1484_002:1009c13_14	千百億釋迦亦如是說，從摩醯首羅天王宮至此道樹十住處說法品，為一切菩薩、不可說大眾受持讀誦解說其義亦如是。	千 百 億 釋 迦 亦 如 是 說  從 摩 醯 首 羅 天 王 宮 至 此 道 樹 十 住 處 說 法 品  為 一切菩薩  不 可 說 大 眾 受持讀誦 解 說 其 義 亦 如 是  
ZH_T24_1484_002:1009c16_12	千百億世界蓮花藏世界、微塵世界，一切佛心藏、地藏、戒藏、無量行願藏、因果佛性常住藏，如如一切佛說無量一切法藏竟。	千 百 億 世 界 蓮 花 藏 世 界  微 塵 世 界  一切佛心 藏  地 藏  戒 藏  無 量 行 願 藏  因 果 佛 性 常 住 藏  如 如 一 切 佛 說 無 量 一 切 法 藏 竟  
ZH_T24_1484_002:1009c18_1	千百億世界中，一切眾生受持，歡喜奉行，若廣開心地相相。	千 百 億 世 界 中  一 切 眾 生 受 持  歡 喜 奉 行  若 廣 開 心 地 相 相  
ZH_T24_1484_002:1009c18_10	如佛花光王品中說。	如 佛 花 光 王 品 中 說  
ZH_T24_1484_002:1009c19_0	明人忍慧強，　　能持如是法，	明 人 忍 慧 強    能 持 如 是 法  
ZH_T24_1484_002:1009c20_13	未成佛道間，　　安獲五種利：	未 成 佛 道 間    安 獲 五 種 利  
ZH_T24_1484_002:1009c21_13	一者十方佛，　　愍念常守護；	一 者 十 方 佛    愍 念 常 守 護  
ZH_T24_1484_002:1009c22_13	二者命終時，　　正見心歡喜；	二 者 命 終 時    正 見 心 歡 喜  
ZH_T24_1484_002:1009c23_13	三者生生處，　　為諸菩薩友；	三 者 生 生 處    為 諸 菩 薩 友  
ZH_T24_1484_002:1009c24_13	四者功德聚，　　戒度悉成就；	四 者 功 德 聚    戒 度 悉 成 就  
ZH_T24_1484_002:1009c25_13	五者今後世，　　性戒福慧滿。	五 者 今 後 世    性 戒 福 慧 滿  
ZH_T24_1484_002:1010a01_0	此是佛行處，　　智者善思量，	此 是 佛 行 處    智 者 善 思 量  
ZH_T24_1484_002:1010a02_13	計我著相者，　　不能信是法。	計 我 著 相 者    不 能 信 是 法  
ZH_T24_1484_002:1010a03_0	滅盡取證者，　　亦非下種處，	滅 盡 取 證 者    亦 非 下 種 處  
ZH_T24_1484_002:1010a04_0	欲長菩提苗，　　光明照世間，	欲 長 菩 提 苗    光 明 照 世 間  
ZH_T24_1484_002:1010a05_13	應當靜觀察，　　諸法真實相。	應 當 靜 觀 察    諸 法 真 實 相  
ZH_T24_1484_002:1010a06_0	不生亦不滅，　　不常復不斷，	不生亦不滅    不 常 復 不 斷  
ZH_T24_1484_002:1010a07_0	不一亦不異，　　不來亦不去，	不 一 亦 不 異    不 來 亦 不 去  
ZH_T24_1484_002:1010a08_13	如是一心中，　　方便勤莊嚴。	如 是 一 心 中    方 便 勤 莊 嚴  
ZH_T24_1484_002:1010a09_0	菩薩所應作，　　應當次第學，	菩 薩 所 應 作    應 當 次 第 學  
ZH_T24_1484_002:1010a10_0	於學於無學，　　勿生分別想，	於 學 於 無 學    勿 生 分 別 想  
ZH_T24_1484_002:1010a11_13	是名第一道，　　亦名摩訶衍。	是 名 第 一 道    亦 名 摩 訶 衍  
ZH_T24_1484_002:1010a12_0	一切戲論處，　　悉由是處滅，	一 切 戲 論 處    悉 由 是 處 滅  
ZH_T24_1484_002:1010a13_0	諸佛薩婆若，　　悉由是處出，	諸 佛 薩 婆 若    悉 由 是 處 出  
ZH_T24_1484_002:1010a14_0	是故諸佛子，　　宜發大勇猛，	是 故 諸 佛 子    宜 發 大 勇 猛  
ZH_T24_1484_002:1010a15_13	於諸佛淨戒，　　護持如明珠。	於 諸 佛 淨 戒    護 持 如 明 珠  
ZH_T24_1484_002:1010a16_0	過去諸菩薩，　　已於是中學，	過 去 諸 菩 薩    已 於 是 中 學  
ZH_T24_1484_002:1010a17_0	未來者當學，　　現在者今學，	未 來 者 當 學    現 在 者 今 學  
ZH_T24_1484_002:1010a18_13	此是佛行處，　　聖主所稱歎。	此 是 佛 行 處    聖 主 所 稱 歎  
ZH_T24_1484_002:1010a19_0	我已隨順說，　　福德無量聚，	我 已 隨 順 說    福 德 無 量 聚  
ZH_T24_1484_002:1010a20_0	迴以施眾生，　　共向一切智，	迴 以 施 眾 生    共 向 一 切 智  
ZH_T24_1484_002:1010a21_13	願聞是法者，　　疾得成佛道。	願 聞 是 法 者    疾 得 成 佛 道  
ZH_T24_1484_002:1010a23_100	梵網經盧舍那佛說菩薩心地戒品第十之下	梵 網 經 盧 舍 那 佛 說 菩 薩 心 地 戒 品 第 十 之 下 
