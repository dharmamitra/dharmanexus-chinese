[
  {
    "segmentnr":"ZH_T31_1606_009:0734c23_0",
    "original":"大乘阿毘達磨雜集論卷第九",
    "folio":9,
    "analyzed":"大 乘 阿 毘 達 磨 雜 集 論 卷 第 九 "
  },
  {
    "segmentnr":"ZH_T31_1606_009:0734c25_0",
    "original":"安慧菩薩糅",
    "folio":9,
    "analyzed":"安 慧 菩 薩 糅 "
  },
  {
    "segmentnr":"ZH_T31_1606_009:0734c26_0",
    "original":"大唐三藏法師玄奘奉　詔譯",
    "folio":9,
    "analyzed":"大 唐 三藏法師 玄 奘 奉  詔 譯 "
  },
  {
    "segmentnr":"ZH_T31_1606_009:0734c28_4",
    "original":"4決擇分中諦品第一之四云何見道？",
    "folio":9,
    "analyzed":"4 決 擇 分 中 諦 品 第 一 之 四 云 何 見 道  "
  },
  {
    "segmentnr":"ZH_T31_1606_009:0734c29_12",
    "original":"若總說，謂世第一法無間無所得三摩地鉢羅若及彼相應等法。",
    "folio":9,
    "analyzed":"若 總 說  謂 世第一法無間 無 所 得 三 摩 地 鉢 羅 若 及 彼 相 應 等 法  "
  },
  {
    "segmentnr":"ZH_T31_1606_009:0735a01_12",
    "original":"由無分別奢摩他、毘鉢舍那等為體相故。",
    "folio":9,
    "analyzed":"由 無 分 別 奢 摩 他  毘 鉢 舍 那 等 為 體 相 故  "
  },
  {
    "segmentnr":"ZH_T31_1606_009:0735a03_9",
    "original":"又所緣能緣平等平等智為其相，由此通達所取能取無性真如故。",
    "folio":9,
    "analyzed":"又 所 緣 能 緣 平等平等 智 為 其 相  由 此 通 達 所取能取 無 性 真 如 故  "
  },
  {
    "segmentnr":"ZH_T31_1606_009:0735a05_2",
    "original":"又遣各別有情假、法假，遍遣二假所緣法智為相。",
    "folio":9,
    "analyzed":"又 遣 各 別 有 情 假  法 假  遍 遣 二 假 所 緣 法 智 為 相  "
  },
  {
    "segmentnr":"ZH_T31_1606_009:0735a05_17",
    "original":"云何遣各別有情假所緣法智為相？",
    "folio":9,
    "analyzed":"云 何 遣 各 別 有 情 假 所 緣 法 智 為 相  "
  },
  {
    "segmentnr":"ZH_T31_1606_009:0735a06_13",
    "original":"由此智於自相續中不分別我相故。",
    "folio":9,
    "analyzed":"由 此 智 於 自 相 續 中 不 分 別 我 相 故  "
  },
  {
    "segmentnr":"ZH_T31_1606_009:0735a07_4",
    "original":"不分別者，是除遣義。",
    "folio":9,
    "analyzed":"不 分 別 者  是 除 遣 義  "
  },
  {
    "segmentnr":"ZH_T31_1606_009:0735a07_18",
    "original":"云何遣各別法假所緣法智為相？",
    "folio":9,
    "analyzed":"云 何 遣 各 別 法 假 所 緣 法 智 為 相  "
  },
  {
    "segmentnr":"ZH_T31_1606_009:0735a08_16",
    "original":"由此智於自相續中不分別色等法相故。",
    "folio":9,
    "analyzed":"由 此 智 於 自 相 續 中 不 分 別 色 等 法 相 故  "
  },
  {
    "segmentnr":"ZH_T31_1606_009:0735a09_11",
    "original":"云何遍遣二假所緣法智為相？",
    "folio":9,
    "analyzed":"云 何 遍 遣 二 假 所 緣 法 智 為 相  "
  },
  {
    "segmentnr":"ZH_T31_1606_009:0735a10_14",
    "original":"由此智於一切處無有差別，不分別我及法相故。",
    "folio":9,
    "analyzed":"由 此 智 於 一 切 處 無有差別  不 分 別 我 及 法 相 故  "
  },
  {
    "segmentnr":"ZH_T31_1606_009:0735a15_11",
    "original":"復次若別說見道差別，謂世第一法無間苦法智忍、苦法智、苦類智忍、苦類智，集法智忍、集法智、集類智忍、集類智，滅法智忍、滅法智、滅類智忍、滅類智，道法智忍、道法智、道類智忍、道類智，如是十六種。",
    "folio":9,
    "analyzed":"復 次 若 別 說 見 道 差 別  謂 世第一法無間 苦 法 智 忍  苦 法 智  苦類智忍  苦 類 智  集 法 智 忍  集 法 智  集 類 智 忍  集 類 智  滅法智忍  滅 法 智  滅 類 智 忍  滅 類 智  道 法 智 忍  道 法 智  道 類 智 忍  道 類 智  如 是 十 六 種  "
  },
  {
    "segmentnr":"ZH_T31_1606_009:0735a16_11",
    "original":"於諸聖諦中法類智忍及法類智是見道差別相。",
    "folio":9,
    "analyzed":"於 諸 聖 諦 中 法 類 智 忍 及 法 類 智 是 見 道 差 別 相  "
  },
  {
    "segmentnr":"ZH_T31_1606_009:0735a16_18",
    "original":"苦者，謂苦諦。",
    "folio":9,
    "analyzed":"苦 者  謂 苦 諦  "
  },
  {
    "segmentnr":"ZH_T31_1606_009:0735a17_13",
    "original":"苦法者，謂苦諦增上所起教法。",
    "folio":9,
    "analyzed":"苦 法 者  謂 苦 諦 增 上 所 起 教 法  "
  },
  {
    "segmentnr":"ZH_T31_1606_009:0735a18_11",
    "original":"法智者，謂於方便道中觀察諦增上法智。",
    "folio":9,
    "analyzed":"法 智 者  謂 於 方 便 道 中 觀 察 諦 增 上 法 智  "
  },
  {
    "segmentnr":"ZH_T31_1606_009:0735a20_14",
    "original":"智忍者，謂先觀察增上力故，於各別苦諦中起現證無漏慧，由此慧故永捨見苦所斷一切煩惱。",
    "folio":9,
    "analyzed":"智 忍 者  謂 先 觀 察 增上力故  於 各 別 苦 諦 中 起 現 證 無 漏 慧  由 此 慧 故 永 捨 見苦所斷 一切煩惱  "
  },
  {
    "segmentnr":"ZH_T31_1606_009:0735a25_16",
    "original":"今於此中所說義者，謂於方便道中觀察依止苦諦所起契經等法，如理作意所攝智增上力故，於自相續苦諦中現證彼真如，出世間慧正見體生，由此慧故永捨一切見苦所斷三界所繫二十八隨眠，是故名為苦法智忍。",
    "folio":9,
    "analyzed":"今 於 此 中 所 說 義 者  謂 於 方 便 道 中 觀 察 依 止 苦 諦 所 起 契 經 等 法  如理作意 所 攝 智 增上力故  於 自 相 續 苦 諦 中 現 證 彼 真 如  出世間慧 正 見 體 生  由 此 慧 故 永 捨 一 切 見苦所斷 三界所繫 二 十 八 隨 眠  是 故 名 為 苦 法 智 忍  "
  },
  {
    "segmentnr":"ZH_T31_1606_009:0735a27_7",
    "original":"苦法智者，謂忍無間由此智故於前所斷煩惱解脫而得作證。",
    "folio":9,
    "analyzed":"苦 法 智 者  謂 忍 無 間 由 此 智 故 於 前 所 斷 煩惱解脫 而 得 作 證  "
  },
  {
    "segmentnr":"ZH_T31_1606_009:0735a27_12",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0735a29_14",
    "original":"先由忍故永斷一切見苦所斷煩惱，令所依轉從此無間由如是智生證得轉依，是名苦法智。",
    "folio":9,
    "analyzed":"先 由 忍 故 永 斷 一 切 見苦所斷煩惱  令 所 依 轉 從此無間 由 如 是 智 生 證 得 轉 依  是 名 苦 法 智  "
  },
  {
    "segmentnr":"ZH_T31_1606_009:0735b02_7",
    "original":"苦類智忍者，謂苦法智無間無漏慧生於苦法智忍及苦法智。",
    "folio":9,
    "analyzed":"苦類智忍 者  謂 苦 法 智 無 間 無 漏 慧 生 於 苦 法 智 忍 及 苦 法 智  "
  },
  {
    "segmentnr":"ZH_T31_1606_009:0735b03_4",
    "original":"各別內證，言後諸聖法皆是此種類。",
    "folio":9,
    "analyzed":"各 別 內 證  言 後 諸 聖 法 皆 是 此 種 類  "
  },
  {
    "segmentnr":"ZH_T31_1606_009:0735b03_9",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0735b04_18",
    "original":"由初二種若忍若智，是後一切學與無學聖法種類，從此彼得生故。",
    "folio":9,
    "analyzed":"由 初 二 種 若 忍 若 智  是 後 一 切 學 與 無 學 聖 法 種 類  從 此 彼 得 生 故  "
  },
  {
    "segmentnr":"ZH_T31_1606_009:0735b05_10",
    "original":"是故無漏慧生各別內證。",
    "folio":9,
    "analyzed":"是 故 無 漏 慧 生 各 別 內 證  "
  },
  {
    "segmentnr":"ZH_T31_1606_009:0735b06_16",
    "original":"緣此為境，言後諸聖法皆是此種類，是故名為苦類智忍。",
    "folio":9,
    "analyzed":"緣 此 為 境  言 後 諸 聖 法 皆 是 此 種 類  是 故 名 為 苦類智忍  "
  },
  {
    "segmentnr":"ZH_T31_1606_009:0735b08_3",
    "original":"苦類智者，謂此無間無漏智生，審定印可苦類智忍。",
    "folio":9,
    "analyzed":"苦 類 智 者  謂 此 無 間 無 漏 智 生  審 定 印 可 苦類智忍  "
  },
  {
    "segmentnr":"ZH_T31_1606_009:0735b08_8",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0735b09_17",
    "original":"由苦類智忍無間無漏智生，於苦類智忍內證印可，故名苦類智。",
    "folio":9,
    "analyzed":"由 苦類智忍 無 間 無 漏 智 生  於 苦類智忍 內 證 印 可  故 名 苦 類 智  "
  },
  {
    "segmentnr":"ZH_T31_1606_009:0735b12_5",
    "original":"如是於餘諦中隨其所應諸忍諸智，盡當知於此位中由法忍法智覺悟所取，由類忍類智覺悟能取。",
    "folio":9,
    "analyzed":"如 是 於 餘 諦 中 隨其所應 諸 忍 諸 智  盡 當 知 於 此 位 中 由 法 忍 法 智 覺 悟 所 取  由 類 忍 類 智 覺 悟 能 取  "
  },
  {
    "segmentnr":"ZH_T31_1606_009:0735b12_10",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0735b14_18",
    "original":"出世間道有二境界，謂真如及正智，法智品道真如為境、類智品道正智為境，由此諸忍智如實了知故。",
    "folio":9,
    "analyzed":"出 世 間 道 有 二 境 界  謂 真 如 及 正 智  法 智 品 道 真 如 為 境  類 智 品 道 正 智 為 境  由 此 諸 忍 智 如實了知 故  "
  },
  {
    "segmentnr":"ZH_T31_1606_009:0735b18_4",
    "original":"又於此一切忍智位中說名安住無相觀者，如薄伽梵說第六無相住補特伽羅者，即現住此忍智位中者是也，於此位中一切相皆不可得故。",
    "folio":9,
    "analyzed":"又 於 此 一 切 忍 智 位 中 說 名 安 住 無 相 觀 者  如 薄 伽 梵 說 第 六 無 相 住 補 特 伽 羅 者  即 現 住 此 忍 智 位 中 者 是 也  於 此 位 中 一 切 相 皆 不 可 得 故  "
  },
  {
    "segmentnr":"ZH_T31_1606_009:0735b19_8",
    "original":"又無相住有六種，謂空、無相、無願、滅定、有頂、見道。",
    "folio":9,
    "analyzed":"又 無 相 住 有 六 種  謂 空  無 相  無 願  滅 定  有 頂  見 道  "
  },
  {
    "segmentnr":"ZH_T31_1606_009:0735b19_20",
    "original":"如是十六心剎那說名見道。",
    "folio":9,
    "analyzed":"如 是 十 六 心 剎 那 說 名 見 道  "
  },
  {
    "segmentnr":"ZH_T31_1606_009:0735b20_4",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0735b22_2",
    "original":"由如是忍智所攝十六心剎那，於曾所未見四聖諦境各以四剎那見故，名為見道。",
    "folio":9,
    "analyzed":"由 如 是 忍 智 所 攝 十 六 心 剎 那  於 曾 所 未 見 四 聖 諦 境 各 以 四 剎 那 見 故  名 為 見 道  "
  },
  {
    "segmentnr":"ZH_T31_1606_009:0735b23_17",
    "original":"又心剎那者，謂於所知境智生究竟名一剎那，非唯於本無今有生時名心剎那。",
    "folio":9,
    "analyzed":"又 心 剎 那 者  謂 於 所 知 境 智 生 究 竟 名 一 剎 那  非 唯 於 本無今有 生 時 名 心 剎 那  "
  },
  {
    "segmentnr":"ZH_T31_1606_009:0735b24_2",
    "original":"何以故？",
    "folio":9,
    "analyzed":"何 以 故  "
  },
  {
    "segmentnr":"ZH_T31_1606_009:0735b25_4",
    "original":"乃至於所知境能知智生所作究竟名一剎那故。",
    "folio":9,
    "analyzed":"乃 至 於 所 知 境 能 知 智 生 所 作 究 竟 名 一 剎 那 故  "
  },
  {
    "segmentnr":"ZH_T31_1606_009:0735b26_7",
    "original":"如說苦應遍知是一心剎那，如是集應永斷等亦爾。",
    "folio":9,
    "analyzed":"如 說 苦 應 遍 知 是 一 心 剎 那  如 是 集 應 永 斷 等 亦 爾  "
  },
  {
    "segmentnr":"ZH_T31_1606_009:0735b27_6",
    "original":"又如上說見道差別，皆假建立非真實爾。",
    "folio":9,
    "analyzed":"又 如 上 說 見 道 差 別  皆 假 建 立 非 真 實 爾  "
  },
  {
    "segmentnr":"ZH_T31_1606_009:0735b27_10",
    "original":"何以故？",
    "folio":9,
    "analyzed":"何 以 故  "
  },
  {
    "segmentnr":"ZH_T31_1606_009:0735b28_4",
    "original":"出世位中各別內證絕戲論故。",
    "folio":9,
    "analyzed":"出 世 位 中 各 別 內 證 絕 戲 論 故  "
  },
  {
    "segmentnr":"ZH_T31_1606_009:0735c01_13",
    "original":"復次一切道諦由四種相應隨覺了，謂安立故、思惟故、證受故、圓滿故。",
    "folio":9,
    "analyzed":"復 次 一 切 道 諦 由 四 種 相 應 隨 覺 了  謂 安 立 故  思 惟 故  證 受 故  圓 滿 故  "
  },
  {
    "segmentnr":"ZH_T31_1606_009:0735c04_19",
    "original":"安立者，謂聲聞等隨自所證已得究竟，為欲令他亦了知故，由後得智以無量種名句文身安立道諦，謂於諸諦中有如是如是忍、如是如是智，如是等。",
    "folio":9,
    "analyzed":"安 立 者  謂 聲 聞 等 隨 自 所 證 已 得 究 竟  為 欲 令 他 亦 了 知 故  由 後 得 智 以 無 量 種 名句文身 安 立 道 諦  謂 於 諸 諦 中 有 如是如是 忍  如是如是 智  如 是 等  "
  },
  {
    "segmentnr":"ZH_T31_1606_009:0735c06_6",
    "original":"思惟者，謂正修習現觀方便，以世間智如所安立思惟數習。",
    "folio":9,
    "analyzed":"思 惟 者  謂 正 修 習 現 觀 方 便  以 世 間 智 如 所 安 立 思 惟 數 習  "
  },
  {
    "segmentnr":"ZH_T31_1606_009:0735c07_15",
    "original":"證受者，謂如是數習已，自內證受最初見道，正出世間無戲論位。",
    "folio":9,
    "analyzed":"證 受 者  謂 如 是 數 習 已  自 內 證 受 最 初 見 道  正 出 世 間 無 戲 論 位  "
  },
  {
    "segmentnr":"ZH_T31_1606_009:0735c08_14",
    "original":"圓滿者，謂此位後圓滿轉依乃至證得究竟。",
    "folio":9,
    "analyzed":"圓 滿 者  謂 此 位 後 圓 滿 轉 依 乃 至 證 得 究 竟  "
  },
  {
    "segmentnr":"ZH_T31_1606_009:0735c10_2",
    "original":"彼既證得究竟位已，復由後得智以名句文身安立道諦。",
    "folio":9,
    "analyzed":"彼 既 證 得 究 竟 位 已  復 由 後 得 智 以 名句文身 安 立 道 諦  "
  },
  {
    "segmentnr":"ZH_T31_1606_009:0735c11_5",
    "original":"如是四相，真實道輪數數展轉，相依而轉無有斷絕。",
    "folio":9,
    "analyzed":"如 是 四 相  真 實 道 輪 數 數 展 轉  相 依 而 轉 無 有 斷 絕  "
  },
  {
    "segmentnr":"ZH_T31_1606_009:0735c12_10",
    "original":"如經言，遠塵離垢於諸法中正法眼生者，此依見道說。",
    "folio":9,
    "analyzed":"如 經 言  遠塵離垢 於 諸 法 中 正 法 眼 生 者  此 依 見 道 說  "
  },
  {
    "segmentnr":"ZH_T31_1606_009:0735c14_4",
    "original":"諸法忍能遠塵、諸法智能離垢，由彼最初於諸諦中妙聖慧眼為自性故。",
    "folio":9,
    "analyzed":"諸 法 忍 能 遠 塵  諸 法 智 能 離 垢  由 彼 最 初 於 諸 諦 中 妙 聖 慧 眼 為 自 性 故  "
  },
  {
    "segmentnr":"ZH_T31_1606_009:0735c15_5",
    "original":"法忍能遠塵者，由諸法忍永斷一切煩惱塵故。",
    "folio":9,
    "analyzed":"法 忍 能 遠 塵 者  由 諸 法 忍 永 斷 一切煩惱 塵 故  "
  },
  {
    "segmentnr":"ZH_T31_1606_009:0735c16_6",
    "original":"法智能離垢者，由諸法智已斷障垢依得生故。",
    "folio":9,
    "analyzed":"法 智 能 離 垢 者  由 諸 法 智 已 斷 障 垢 依 得 生 故  "
  },
  {
    "segmentnr":"ZH_T31_1606_009:0735c18_1",
    "original":"又於此忍智兩位如其次第，遍智故、永斷故，道得清淨，依此而說遠塵離垢。",
    "folio":9,
    "analyzed":"又 於 此 忍 智 兩 位 如 其 次 第  遍 智 故  永 斷 故  道 得 清 淨  依 此 而 說 遠塵離垢  "
  },
  {
    "segmentnr":"ZH_T31_1606_009:0735c20_19",
    "original":"又經言，見法、得法、極通達法、究竟堅法，越度一切希望疑惑，不假他緣，於大師教餘不能引，於諸法中得無所畏者，此亦依見道說。",
    "folio":9,
    "analyzed":"又 經 言  見 法  得 法  極 通 達 法  究 竟 堅 法  越 度 一 切 希 望 疑 惑  不 假 他 緣  於 大 師 教 餘 不 能 引  於 諸 法 中 得無所畏 者  此 亦 依 見 道 說  "
  },
  {
    "segmentnr":"ZH_T31_1606_009:0735c21_14",
    "original":"於所化有情，聖諦現觀無間說故。",
    "folio":9,
    "analyzed":"於 所化有情  聖諦現觀 無 間 說 故  "
  },
  {
    "segmentnr":"ZH_T31_1606_009:0735c22_12",
    "original":"見法者，謂諸法忍，由彼通達真實法故。",
    "folio":9,
    "analyzed":"見 法 者  謂 諸 法 忍  由 彼 通 達 真 實 法 故  "
  },
  {
    "segmentnr":"ZH_T31_1606_009:0735c23_10",
    "original":"得法者，謂諸法智，彼於轉依能作證故。",
    "folio":9,
    "analyzed":"得 法 者  謂 諸 法 智  彼 於 轉 依 能 作 證 故  "
  },
  {
    "segmentnr":"ZH_T31_1606_009:0735c24_2",
    "original":"極通達法者，謂諸類忍。",
    "folio":9,
    "analyzed":"極 通 達 法 者  謂 諸 類 忍  "
  },
  {
    "segmentnr":"ZH_T31_1606_009:0735c24_14",
    "original":"通達諸聖法，是此二類故。",
    "folio":9,
    "analyzed":"通 達 諸 聖 法  是 此 二 類 故  "
  },
  {
    "segmentnr":"ZH_T31_1606_009:0735c25_6",
    "original":"究竟堅法者，謂諸類智。",
    "folio":9,
    "analyzed":"究 竟 堅 法 者  謂 諸 類 智  "
  },
  {
    "segmentnr":"ZH_T31_1606_009:0735c27_11",
    "original":"於諸所知已究竟故，越度一切希望者，由諸忍智出世間道，證得長夜所希聖果，於自所證無希慮故。",
    "folio":9,
    "analyzed":"於 諸 所 知 已 究 竟 故  越 度 一 切 希 望 者  由 諸 忍 智 出 世 間 道  證 得 長 夜 所 希 聖 果  於 自 所 證 無 希 慮 故  "
  },
  {
    "segmentnr":"ZH_T31_1606_009:0735c29_4",
    "original":"越度一切疑惑者，於此位中於他所證無有猶豫，謂餘亦能證此勝位故。",
    "folio":9,
    "analyzed":"越 度 一 切 疑 惑 者  於 此 位 中 於 他 所 證 無 有 猶 豫  謂 餘 亦 能 證 此 勝 位 故  "
  },
  {
    "segmentnr":"ZH_T31_1606_009:0736a01_7",
    "original":"不假他緣者，於所修道中雖無他導引自然善巧故。",
    "folio":9,
    "analyzed":"不 假 他 緣 者  於 所 修 道 中 雖 無 他 導 引 自 然 善 巧 故  "
  },
  {
    "segmentnr":"ZH_T31_1606_009:0736a03_2",
    "original":"於大師教餘不能引者，於佛聖教已得證淨，雖轉餘生不為邪道所化引故。",
    "folio":9,
    "analyzed":"於 大 師 教 餘 不 能 引 者  於 佛 聖 教 已 得 證 淨  雖 轉 餘 生 不 為 邪 道 所 化 引 故  "
  },
  {
    "segmentnr":"ZH_T31_1606_009:0736a04_17",
    "original":"於諸法中得無所畏者，於依所證問記法中，如惡欲增上慢者怯劣心永無有故。",
    "folio":9,
    "analyzed":"於 諸 法 中 得無所畏 者  於 依 所 證 問 記 法 中  如 惡 欲 增上慢者 怯 劣 心 永 無 有 故  "
  },
  {
    "segmentnr":"ZH_T31_1606_009:0736a05_4",
    "original":"云何修道？",
    "folio":9,
    "analyzed":"云 何 修 道  "
  },
  {
    "segmentnr":"ZH_T31_1606_009:0736a07_6",
    "original":"謂見道上所有世間道出世間道、軟道中道上道、方便道、無間道、解脫道、勝進道等，皆名修道。",
    "folio":9,
    "analyzed":"謂 見 道 上 所 有 世 間 道 出 世 間 道  軟 道 中 道 上 道  方 便 道  無 間 道  解 脫 道  勝 進 道 等  皆 名 修 道  "
  },
  {
    "segmentnr":"ZH_T31_1606_009:0736a07_11",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0736a09_7",
    "original":"諸佛聖弟子已得諦現觀，從此已上為斷餘結，方便數習世間道等，是名修道。",
    "folio":9,
    "analyzed":"諸 佛聖弟子 已 得 諦 現 觀  從 此 已 上 為 斷 餘 結  方 便 數 習 世 間 道 等  是 名 修 道  "
  },
  {
    "segmentnr":"ZH_T31_1606_009:0736a12_6",
    "original":"世間道者，謂世間初靜慮、第二靜慮、第三靜慮、第四靜慮，空無邊處、識無邊處、無所有處、非想非非想處。",
    "folio":9,
    "analyzed":"世 間 道 者  謂 世 間 初 靜 慮  第二靜慮  第三靜慮  第四靜慮  空 無 邊 處  識無邊處  無所有處  非想非非想處  "
  },
  {
    "segmentnr":"ZH_T31_1606_009:0736a13_20",
    "original":"如是靜慮無色，由四種相應廣分別，謂雜染故、清白故、建立故、清淨故。",
    "folio":9,
    "analyzed":"如 是 靜 慮 無 色  由 四 種 相 應 廣 分 別  謂 雜 染 故  清 白 故  建 立 故  清 淨 故  "
  },
  {
    "segmentnr":"ZH_T31_1606_009:0736a14_9",
    "original":"雜染者，謂四無記根：",
    "folio":9,
    "analyzed":"雜 染 者  謂 四 無 記 根  "
  },
  {
    "segmentnr":"ZH_T31_1606_009:0736a14_22",
    "original":"一愛、二見、三慢、四無明。",
    "folio":9,
    "analyzed":"一 愛  二 見  三 慢  四 無 明  "
  },
  {
    "segmentnr":"ZH_T31_1606_009:0736a17_2",
    "original":"由此四惑染污其心，於諸染污靜慮定門令色無色界一切有覆無記，煩惱隨煩惱生長不絕。",
    "folio":9,
    "analyzed":"由 此 四 惑 染 污 其 心  於 諸 染 污 靜 慮 定 門 令 色無色界 一 切 有覆無記  煩惱隨煩惱 生 長 不 絕  "
  },
  {
    "segmentnr":"ZH_T31_1606_009:0736a17_7",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0736a18_10",
    "original":"由有愛故，味上靜慮雜染所染，貪味淨定輕安樂故。",
    "folio":9,
    "analyzed":"由 有 愛 故  味 上 靜 慮 雜 染 所 染  貪 味 淨 定 輕 安 樂 故  "
  },
  {
    "segmentnr":"ZH_T31_1606_009:0736a19_18",
    "original":"由有見故，見上靜慮雜染所染，依止靜慮發起計度先際等見故。",
    "folio":9,
    "analyzed":"由 有 見 故  見 上 靜 慮 雜 染 所 染  依 止 靜 慮 發 起 計 度 先 際 等 見 故  "
  },
  {
    "segmentnr":"ZH_T31_1606_009:0736a21_3",
    "original":"由有慢故，慢上靜慮雜染所染，依證勝定起高慢故。",
    "folio":9,
    "analyzed":"由 有 慢 故  慢 上 靜 慮 雜 染 所 染  依 證 勝 定 起 高 慢 故  "
  },
  {
    "segmentnr":"ZH_T31_1606_009:0736a23_11",
    "original":"由無明故，疑上靜慮雜染所染，求解脫者由未通達真實道理，於勝品所證常生疑惑，為解脫耶不解脫耶。",
    "folio":9,
    "analyzed":"由 無 明 故  疑 上 靜 慮 雜 染 所 染  求 解 脫 者 由 未 通 達 真 實 道 理  於 勝 品 所 證 常 生 疑 惑  為 解 脫 耶 不 解 脫 耶  "
  },
  {
    "segmentnr":"ZH_T31_1606_009:0736a24_14",
    "original":"如是煩惱恒染其心，令色無色大小二惑相續流轉。",
    "folio":9,
    "analyzed":"如 是 煩 惱 恒 染 其 心  令 色 無 色 大 小 二 惑 相續流轉  "
  },
  {
    "segmentnr":"ZH_T31_1606_009:0736a25_19",
    "original":"清白者，謂淨靜慮無色，由性善故說名清白。",
    "folio":9,
    "analyzed":"清 白 者  謂 淨 靜 慮 無 色  由 性 善 故 說 名 清 白  "
  },
  {
    "segmentnr":"ZH_T31_1606_009:0736a26_13",
    "original":"雖是世間，離纏垢故亦名為淨。",
    "folio":9,
    "analyzed":"雖 是 世 間  離 纏 垢 故 亦 名 為 淨  "
  },
  {
    "segmentnr":"ZH_T31_1606_009:0736a28_11",
    "original":"建立者，有四種建立，謂支分建立、等至建立、品類建立、名想建立。",
    "folio":9,
    "analyzed":"建 立 者  有 四 種 建 立  謂 支 分 建 立  等 至 建 立  品 類 建 立  名 想 建 立  "
  },
  {
    "segmentnr":"ZH_T31_1606_009:0736a29_1",
    "original":"於諸靜慮具四建立；",
    "folio":9,
    "analyzed":"於 諸 靜 慮 具 四 建 立  "
  },
  {
    "segmentnr":"ZH_T31_1606_009:0736a29_14",
    "original":"諸無色中唯有三種，除支分。",
    "folio":9,
    "analyzed":"諸 無 色 中 唯 有 三 種  除 支 分  "
  },
  {
    "segmentnr":"ZH_T31_1606_009:0736b01_13",
    "original":"支分建立者，謂初靜慮有五支。",
    "folio":9,
    "analyzed":"支 分 建 立 者  謂 初 靜 慮 有 五 支  "
  },
  {
    "segmentnr":"ZH_T31_1606_009:0736b01_18",
    "original":"何等為五？",
    "folio":9,
    "analyzed":"何 等 為 五  "
  },
  {
    "segmentnr":"ZH_T31_1606_009:0736b02_16",
    "original":"一尋、二伺、三喜、四樂、五心一境性。",
    "folio":9,
    "analyzed":"一 尋  二 伺  三 喜  四 樂  五 心一境性  "
  },
  {
    "segmentnr":"ZH_T31_1606_009:0736b03_2",
    "original":"第二靜慮有四支。",
    "folio":9,
    "analyzed":"第二靜慮 有 四 支  "
  },
  {
    "segmentnr":"ZH_T31_1606_009:0736b03_7",
    "original":"何等為四？",
    "folio":9,
    "analyzed":"何 等 為 四  "
  },
  {
    "segmentnr":"ZH_T31_1606_009:0736b04_2",
    "original":"一內等淨、二喜、三樂、四心一境性。",
    "folio":9,
    "analyzed":"一 內 等 淨  二 喜  三 樂  四 心一境性  "
  },
  {
    "segmentnr":"ZH_T31_1606_009:0736b04_10",
    "original":"第三靜慮有五支。",
    "folio":9,
    "analyzed":"第三靜慮 有 五 支  "
  },
  {
    "segmentnr":"ZH_T31_1606_009:0736b04_15",
    "original":"何等為五？",
    "folio":9,
    "analyzed":"何 等 為 五  "
  },
  {
    "segmentnr":"ZH_T31_1606_009:0736b05_12",
    "original":"一捨、二念、三正智、四樂、五心一境性。",
    "folio":9,
    "analyzed":"一 捨  二 念  三 正 智  四 樂  五 心一境性  "
  },
  {
    "segmentnr":"ZH_T31_1606_009:0736b05_20",
    "original":"第四靜慮有四支。",
    "folio":9,
    "analyzed":"第四靜慮 有 四 支  "
  },
  {
    "segmentnr":"ZH_T31_1606_009:0736b06_4",
    "original":"何等為四？",
    "folio":9,
    "analyzed":"何 等 為 四  "
  },
  {
    "segmentnr":"ZH_T31_1606_009:0736b07_7",
    "original":"一捨清淨、二念清淨、三不苦不樂受、四心一境性。",
    "folio":9,
    "analyzed":"一 捨 清 淨  二 念 清 淨  三 不苦不樂受  四 心一境性  "
  },
  {
    "segmentnr":"ZH_T31_1606_009:0736b07_9",
    "original":"問：",
    "folio":9,
    "analyzed":"問  "
  },
  {
    "segmentnr":"ZH_T31_1606_009:0736b08_2",
    "original":"法有無量，何故唯立尋等為支？",
    "folio":9,
    "analyzed":"法 有 無 量  何 故 唯 立 尋 等 為 支  "
  },
  {
    "segmentnr":"ZH_T31_1606_009:0736b08_4",
    "original":"答：",
    "folio":9,
    "analyzed":"答  "
  },
  {
    "segmentnr":"ZH_T31_1606_009:0736b09_2",
    "original":"對治支故、利益支故、彼二所依自性支故。",
    "folio":9,
    "analyzed":"對 治 支 故  利 益 支 故  彼 二 所 依 自 性 支 故  "
  },
  {
    "segmentnr":"ZH_T31_1606_009:0736b09_16",
    "original":"由此三種支分滿足，不待餘故。",
    "folio":9,
    "analyzed":"由 此 三 種 支 分 滿 足  不 待 餘 故  "
  },
  {
    "segmentnr":"ZH_T31_1606_009:0736b11_3",
    "original":"初靜慮中尋伺二種是對治支，能斷欲界欲恚害等尋伺故。",
    "folio":9,
    "analyzed":"初 靜 慮 中 尋 伺 二 種 是 對 治 支  能 斷 欲 界 欲 恚 害 等 尋 伺 故  "
  },
  {
    "segmentnr":"ZH_T31_1606_009:0736b12_8",
    "original":"喜樂二種是利益支，由尋伺支治所治已得離生喜樂故。",
    "folio":9,
    "analyzed":"喜 樂 二 種 是 利 益 支  由 尋 伺 支 治 所 治 已 得 離生喜樂 故  "
  },
  {
    "segmentnr":"ZH_T31_1606_009:0736b13_12",
    "original":"心一境性是彼二所依自性支，依止定力尋等轉故。",
    "folio":9,
    "analyzed":"心一境性 是 彼 二 所 依 自 性 支  依 止 定 力 尋 等 轉 故  "
  },
  {
    "segmentnr":"ZH_T31_1606_009:0736b14_14",
    "original":"第二靜慮中內等淨是對治支，由此能治尋伺故。",
    "folio":9,
    "analyzed":"第二靜慮 中 內 等 淨 是 對 治 支  由 此 能 治 尋 伺 故  "
  },
  {
    "segmentnr":"ZH_T31_1606_009:0736b15_2",
    "original":"喜樂是利益支。",
    "folio":9,
    "analyzed":"喜 樂 是 利 益 支  "
  },
  {
    "segmentnr":"ZH_T31_1606_009:0736b16_1",
    "original":"心一境性是彼二所依自性支，義如前說。",
    "folio":9,
    "analyzed":"心一境性 是 彼 二 所 依 自 性 支  義 如 前 說  "
  },
  {
    "segmentnr":"ZH_T31_1606_009:0736b17_4",
    "original":"第三靜慮中捨念正知是對治支，由此三能治喜故。",
    "folio":9,
    "analyzed":"第三靜慮 中 捨 念 正 知 是 對 治 支  由 此 三 能 治 喜 故  "
  },
  {
    "segmentnr":"ZH_T31_1606_009:0736b17_10",
    "original":"樂是利益支。",
    "folio":9,
    "analyzed":"樂 是 利 益 支  "
  },
  {
    "segmentnr":"ZH_T31_1606_009:0736b18_9",
    "original":"心一境性是彼二所依自性支，義如前說。",
    "folio":9,
    "analyzed":"心一境性 是 彼 二 所 依 自 性 支  義 如 前 說  "
  },
  {
    "segmentnr":"ZH_T31_1606_009:0736b19_14",
    "original":"第四靜慮中捨清淨念清淨是對治支，由此二能治樂故。",
    "folio":9,
    "analyzed":"第四靜慮 中 捨 清 淨 念 清 淨 是 對 治 支  由 此 二 能 治 樂 故  "
  },
  {
    "segmentnr":"ZH_T31_1606_009:0736b20_5",
    "original":"不苦不樂受是利益支。",
    "folio":9,
    "analyzed":"不苦不樂受 是 利 益 支  "
  },
  {
    "segmentnr":"ZH_T31_1606_009:0736b20_18",
    "original":"心一境性是彼二所依自性支。",
    "folio":9,
    "analyzed":"心一境性 是 彼 二 所 依 自 性 支  "
  },
  {
    "segmentnr":"ZH_T31_1606_009:0736b21_17",
    "original":"諸無色中不立支分，以奢摩他一味性故。",
    "folio":9,
    "analyzed":"諸 無 色 中 不 立 支 分  以 奢 摩 他 一 味 性 故  "
  },
  {
    "segmentnr":"ZH_T31_1606_009:0736b22_7",
    "original":"云何等至建立者？",
    "folio":9,
    "analyzed":"云 何 等 至 建 立 者  "
  },
  {
    "segmentnr":"ZH_T31_1606_009:0736b23_12",
    "original":"謂由七種作意證入初靜慮，如是乃至非想非非想處。",
    "folio":9,
    "analyzed":"謂 由 七種作意 證 入 初 靜 慮  如 是 乃 至 非想非非想處  "
  },
  {
    "segmentnr":"ZH_T31_1606_009:0736b24_2",
    "original":"何等名為七種作意？",
    "folio":9,
    "analyzed":"何 等 名 為 七種作意  "
  },
  {
    "segmentnr":"ZH_T31_1606_009:0736b26_4",
    "original":"謂了相作意、勝解作意、遠離作意、攝樂作意、觀察作意、方便究竟作意、方便究竟果作意。",
    "folio":9,
    "analyzed":"謂 了 相 作 意  勝 解 作 意  遠 離 作 意  攝 樂 作 意  觀 察 作 意  方 便 究 竟 作 意  方 便 究 竟 果 作 意  "
  },
  {
    "segmentnr":"ZH_T31_1606_009:0736b26_20",
    "original":"此廣分別，如〈聲聞地〉後瑜伽處。",
    "folio":9,
    "analyzed":"此 廣 分 別  如  聲 聞 地  後 瑜 伽 處  "
  },
  {
    "segmentnr":"ZH_T31_1606_009:0736b27_11",
    "original":"云何證入初靜慮時由七作意？",
    "folio":9,
    "analyzed":"云 何 證 入 初 靜 慮 時 由 七 作 意  "
  },
  {
    "segmentnr":"ZH_T31_1606_009:0736b28_13",
    "original":"謂由定地作意，見欲界中過患等故，了達麁相。",
    "folio":9,
    "analyzed":"謂 由 定 地 作 意  見 欲 界 中 過 患 等 故  了 達 麁 相  "
  },
  {
    "segmentnr":"ZH_T31_1606_009:0736b29_8",
    "original":"初靜慮中此相無故，名為靜相。",
    "folio":9,
    "analyzed":"初 靜 慮 中 此 相 無 故  名 為 靜 相  "
  },
  {
    "segmentnr":"ZH_T31_1606_009:0736b29_15",
    "original":"是名了相作意。",
    "folio":9,
    "analyzed":"是 名 了 相 作 意  "
  },
  {
    "segmentnr":"ZH_T31_1606_009:0736c04_3",
    "original":"如是作意猶為聞思之所間雜，從此已上超越聞思一向修相，緣麁靜相以為境界，修奢摩他、毘鉢舍那，數數思惟如所尋思麁靜性相，是名勝解作意。",
    "folio":9,
    "analyzed":"如 是 作 意 猶 為 聞 思 之 所 間 雜  從 此 已 上 超 越 聞 思 一 向 修 相  緣 麁 靜 相 以 為 境 界  修奢摩他  毘 鉢 舍 那  數 數 思 惟 如 所 尋 思 麁 靜 性 相  是 名 勝 解 作 意  "
  },
  {
    "segmentnr":"ZH_T31_1606_009:0736c06_7",
    "original":"由修習此故，最初斷道生彼俱行作意，名遠離作意，由此能斷上品煩惱故，及能遠離彼品麁重故。",
    "folio":9,
    "analyzed":"由 修 習 此 故  最 初 斷 道 生 彼 俱 行 作 意  名 遠 離 作 意  由 此 能 斷 上 品 煩 惱 故  及 能 遠 離 彼 品 麁 重 故  "
  },
  {
    "segmentnr":"ZH_T31_1606_009:0736c09_4",
    "original":"此觀行者復欣樂上斷見上斷功德，已觸少分遠離喜樂，為欲除去惛沈睡眠，時時修習淨妙作意以悅其心，是名攝樂作意。",
    "folio":9,
    "analyzed":"此 觀 行 者 復 欣 樂 上 斷 見 上 斷 功 德  已 觸 少 分 遠 離 喜 樂  為 欲 除 去 惛 沈 睡 眠  時 時 修 習 淨 妙 作 意 以 悅 其 心  是 名 攝 樂 作 意  "
  },
  {
    "segmentnr":"ZH_T31_1606_009:0736c12_10",
    "original":"如是正修行者方便善品所資持故，令欲界繫煩惱纏垢不復現行，因此為欲審察煩惱斷與未斷，復更作意觀察彼生隨順淨相，是名觀察作意。",
    "folio":9,
    "analyzed":"如 是 正 修 行 者 方 便 善 品 所 資 持 故  令 欲 界 繫 煩 惱 纏 垢 不 復 現 行  因 此 為 欲 審 察 煩 惱 斷 與 未 斷  復 更 作 意 觀 察 彼 生 隨 順 淨 相  是 名 觀 察 作 意  "
  },
  {
    "segmentnr":"ZH_T31_1606_009:0736c15_11",
    "original":"如是行者數數觀察進修對治，為令欲界一切煩惱於暫時間得離繫故，此對治道相應作意，是初靜慮最後方便故，名方便究竟作意。",
    "folio":9,
    "analyzed":"如 是 行 者 數 數 觀 察 進 修 對 治  為 令 欲 界 一切煩惱 於 暫 時 間 得 離 繫 故  此 對 治 道 相 應 作 意  是 初 靜 慮 最 後 方 便 故  名 方 便 究 竟 作 意  "
  },
  {
    "segmentnr":"ZH_T31_1606_009:0736c17_1",
    "original":"從此無間證得根本最初靜慮俱行作意，是名方便究竟果作意。",
    "folio":9,
    "analyzed":"從此無間 證 得 根 本 最 初 靜 慮 俱 行 作 意  是 名 方 便 究 竟 果 作 意  "
  },
  {
    "segmentnr":"ZH_T31_1606_009:0736c22_15",
    "original":"又由了相作意發希願心，為正了知所應斷所應得，為斷故、為得故，由勝解作意為所求義發正方便，由遠離作意捨上品惑，由攝樂作意捨中品惑，由觀察作意安心於所證、遠離增上慢，由方便究竟作意捨下品惑，由方便究竟果作意領彼所修作意修果。",
    "folio":9,
    "analyzed":"又 由 了 相 作 意 發 希 願 心  為 正 了 知 所 應 斷 所 應 得  為 斷 故  為 得 故  由 勝 解 作 意 為 所 求 義 發 正 方 便  由 遠 離 作 意 捨 上 品 惑  由 攝 樂 作 意 捨 中 品 惑  由 觀 察 作 意 安 心 於 所 證  遠 離 增 上 慢  由 方 便 究 竟 作 意 捨 下 品 惑  由 方 便 究 竟 果 作 意 領 彼 所 修 作 意 修 果  "
  },
  {
    "segmentnr":"ZH_T31_1606_009:0736c24_12",
    "original":"如為證入初靜慮定修七作意，如是乃至為證入非想非非想處定，如應當知。",
    "folio":9,
    "analyzed":"如 為 證 入 初 靜 慮 定 修 七 作 意  如 是 乃 至 為 證 入 非想非非想處定  如 應 當 知  "
  },
  {
    "segmentnr":"ZH_T31_1606_009:0736c26_4",
    "original":"又麁相者，謂於一切下地，從欲界乃至無所有處，如是麁相略有二種：",
    "folio":9,
    "analyzed":"又 麁 相 者  謂 於 一 切 下 地  從 欲 界 乃 至 無所有處  如 是 麁 相 略有二種  "
  },
  {
    "segmentnr":"ZH_T31_1606_009:0736c26_16",
    "original":"一住於重苦，不寂靜住故；",
    "folio":9,
    "analyzed":"一 住 於 重 苦  不 寂 靜 住 故  "
  },
  {
    "segmentnr":"ZH_T31_1606_009:0736c27_8",
    "original":"二命行微少，壽命短促故。",
    "folio":9,
    "analyzed":"二 命 行 微 少  壽 命 短 促 故  "
  },
  {
    "segmentnr":"ZH_T31_1606_009:0736c28_18",
    "original":"靜相者，謂於一切上地，從初靜慮乃至非想非非想處，與麁相相違故。",
    "folio":9,
    "analyzed":"靜 相 者  謂 於 一 切 上 地  從 初 靜 慮 乃 至 非想非非想處  與 麁 相 相 違 故  "
  },
  {
    "segmentnr":"ZH_T31_1606_009:0737a01_3",
    "original":"品類建立者，於初靜慮定具三品熏修，謂軟、中、上。",
    "folio":9,
    "analyzed":"品 類 建 立 者  於 初 靜 慮 定 具 三 品 熏 修  謂 軟  中  上  "
  },
  {
    "segmentnr":"ZH_T31_1606_009:0737a02_1",
    "original":"如初靜慮，餘靜慮及無色，三品熏修亦爾。",
    "folio":9,
    "analyzed":"如 初 靜 慮  餘 靜 慮 及 無 色  三 品 熏 修 亦 爾  "
  },
  {
    "segmentnr":"ZH_T31_1606_009:0737a03_5",
    "original":"由軟中上品熏修初靜慮故，於初靜慮中還生三異熟。",
    "folio":9,
    "analyzed":"由 軟中上品 熏 修 初 靜 慮 故  於 初 靜 慮 中 還 生 三 異 熟  "
  },
  {
    "segmentnr":"ZH_T31_1606_009:0737a04_8",
    "original":"如初靜慮，於餘靜慮中若熏修若生果各三品亦爾。",
    "folio":9,
    "analyzed":"如 初 靜 慮  於 餘 靜 慮 中 若 熏 修 若 生 果 各 三 品 亦 爾  "
  },
  {
    "segmentnr":"ZH_T31_1606_009:0737a06_3",
    "original":"諸靜慮中三品熏修生三果者，謂梵眾天、梵輔天、大梵天如是等，廣說如前。",
    "folio":9,
    "analyzed":"諸 靜 慮 中 三 品 熏 修 生 三 果 者  謂 梵 眾 天  梵 輔 天  大 梵 天 如 是 等  廣說如前  "
  },
  {
    "segmentnr":"ZH_T31_1606_009:0737a07_2",
    "original":"於無色界中無別處所故，不立生果差別。",
    "folio":9,
    "analyzed":"於 無 色 界 中 無 別 處 所 故  不 立 生 果 差 別  "
  },
  {
    "segmentnr":"ZH_T31_1606_009:0737a07_7",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0737a08_10",
    "original":"於無色界無有安堵宮殿等處故，不建立生果差別。",
    "folio":9,
    "analyzed":"於 無 色 界 無 有 安 堵 宮 殿 等 處 故  不 建 立 生 果 差 別  "
  },
  {
    "segmentnr":"ZH_T31_1606_009:0737a09_17",
    "original":"然由三品熏修無色定故，彼異熟生時有高有下、有劣有勝。",
    "folio":9,
    "analyzed":"然 由 三 品 熏 修 無 色 定 故  彼 異 熟 生 時 有高有下  有 劣 有 勝  "
  },
  {
    "segmentnr":"ZH_T31_1606_009:0737a10_17",
    "original":"彼異熟生時有高有下者，由壽命等有差別故。",
    "folio":9,
    "analyzed":"彼 異 熟 生 時 有高有下 者  由 壽 命 等 有 差 別 故  "
  },
  {
    "segmentnr":"ZH_T31_1606_009:0737a11_18",
    "original":"有劣勝者，染污不染污、多分少分有差別故。",
    "folio":9,
    "analyzed":"有 劣 勝 者  染 污 不 染 污  多 分 少 分 有 差 別 故  "
  },
  {
    "segmentnr":"ZH_T31_1606_009:0737a13_13",
    "original":"名想建立者，謂於四靜慮中三摩地差別，無量名字、不可算數、不可思議。",
    "folio":9,
    "analyzed":"名 想 建 立 者  謂 於 四 靜 慮 中 三 摩 地 差 別  無 量 名 字  不 可 算 數  不可思議  "
  },
  {
    "segmentnr":"ZH_T31_1606_009:0737a13_17",
    "original":"何以故？",
    "folio":9,
    "analyzed":"何 以 故  "
  },
  {
    "segmentnr":"ZH_T31_1606_009:0737a16_18",
    "original":"於初靜慮所攝定中，諸佛世尊及得究竟大威德菩薩摩訶薩所入三摩地，彼三摩地一切聲聞及獨覺等尚不了其名，豈能知數，況復證入。",
    "folio":9,
    "analyzed":"於 初 靜 慮 所 攝 定 中  諸佛世尊 及 得 究 竟 大 威 德 菩薩摩訶薩 所 入 三 摩 地  彼 三 摩 地 一 切 聲 聞 及 獨 覺 等 尚 不 了 其 名  豈 能 知 數  況 復 證 入  "
  },
  {
    "segmentnr":"ZH_T31_1606_009:0737a17_18",
    "original":"如《般若波羅蜜多經》中說三摩地其數過百。",
    "folio":9,
    "analyzed":"如  般 若 波羅蜜多 經  中 說 三 摩 地 其 數 過 百  "
  },
  {
    "segmentnr":"ZH_T31_1606_009:0737a18_15",
    "original":"如是於餘大乘經中說三摩地其數無量。",
    "folio":9,
    "analyzed":"如 是 於 餘 大 乘 經 中 說 三 摩 地 其 數 無 量  "
  },
  {
    "segmentnr":"ZH_T31_1606_009:0737a19_18",
    "original":"如於初靜慮所攝定，於餘靜慮無色所攝定亦爾。",
    "folio":9,
    "analyzed":"如 於 初 靜 慮 所 攝 定  於 餘 靜 慮 無 色 所 攝 定 亦 爾  "
  },
  {
    "segmentnr":"ZH_T31_1606_009:0737a20_12",
    "original":"如是所說皆依靜慮波羅蜜多。",
    "folio":9,
    "analyzed":"如是所說 皆 依 靜慮波羅蜜多  "
  },
  {
    "segmentnr":"ZH_T31_1606_009:0737a22_12",
    "original":"清淨者，謂初靜慮中邊際定，乃至非想非非想處邊際定，是名清淨靜慮。",
    "folio":9,
    "analyzed":"清 淨 者  謂 初 靜 慮 中 邊 際 定  乃 至 非想非非想處 邊 際 定  是 名 清 淨 靜 慮  "
  },
  {
    "segmentnr":"ZH_T31_1606_009:0737a24_4",
    "original":"無色邊際定者，為欲引發勝品功德得自在等，修堪任定到究竟處故。",
    "folio":9,
    "analyzed":"無 色 邊 際 定 者  為 欲 引 發 勝品功德 得 自 在 等  修 堪 任 定 到 究 竟 處 故  "
  },
  {
    "segmentnr":"ZH_T31_1606_009:0737a26_8",
    "original":"出世間道者，謂於修道中法智類智品所攝苦智集智滅智道智。",
    "folio":9,
    "analyzed":"出 世 間 道 者  謂 於 修 道 中 法 智 類 智 品 所 攝 苦 智 集 智 滅 智 道 智  "
  },
  {
    "segmentnr":"ZH_T31_1606_009:0737a27_3",
    "original":"如是八智相於見道中已廣說。",
    "folio":9,
    "analyzed":"如 是 八 智 相 於 見 道 中 已 廣 說  "
  },
  {
    "segmentnr":"ZH_T31_1606_009:0737a28_12",
    "original":"及彼相應三摩地等，或未至定所攝，或初靜慮乃至無所有處所攝。",
    "folio":9,
    "analyzed":"及 彼 相 應 三 摩 地 等  或 未 至 定 所 攝  或 初 靜 慮 乃 至 無所有處 所 攝  "
  },
  {
    "segmentnr":"ZH_T31_1606_009:0737a29_14",
    "original":"非想非非想處唯是世間，不明了想恒現行故。",
    "folio":9,
    "analyzed":"非想非非想處 唯 是 世 間  不 明 了 想 恒 現 行 故  "
  },
  {
    "segmentnr":"ZH_T31_1606_009:0737b02_8",
    "original":"由不明了想恒現在前，非極明了現行聖道之所依止，是故一向世間所攝。",
    "folio":9,
    "analyzed":"由 不 明 了 想 恒 現 在 前  非 極 明 了 現 行 聖 道 之 所 依 止  是 故 一 向 世 間 所 攝  "
  },
  {
    "segmentnr":"ZH_T31_1606_009:0737b03_12",
    "original":"由此道理，彼想羸劣不能猛利取所緣相，故名無相。",
    "folio":9,
    "analyzed":"由此道理  彼 想 羸 劣 不 能 猛 利 取 所 緣 相  故 名 無 相  "
  },
  {
    "segmentnr":"ZH_T31_1606_009:0737b04_8",
    "original":"復云何知非想非非想處無有聖道？",
    "folio":9,
    "analyzed":"復 云 何 知 非想非非想處 無 有 聖 道  "
  },
  {
    "segmentnr":"ZH_T31_1606_009:0737b04_13",
    "original":"由世尊說：",
    "folio":9,
    "analyzed":"由 世 尊 說  "
  },
  {
    "segmentnr":"ZH_T31_1606_009:0737b05_12",
    "original":"乃至有想三摩鉢底，方能如實照了通達。",
    "folio":9,
    "analyzed":"乃 至 有 想 三 摩 鉢 底  方 能 如 實 照 了 通 達  "
  },
  {
    "segmentnr":"ZH_T31_1606_009:0737b07_3",
    "original":"滅盡三摩鉢底是出世間，由聖道後所證得故，要於人趣方能引發。",
    "folio":9,
    "analyzed":"滅 盡 三 摩 鉢 底 是 出 世 間  由 聖 道 後 所 證 得 故  要 於 人 趣 方 能 引 發  "
  },
  {
    "segmentnr":"ZH_T31_1606_009:0737b07_13",
    "original":"言引發者，是初起義。",
    "folio":9,
    "analyzed":"言 引 發 者  是 初 起 義  "
  },
  {
    "segmentnr":"ZH_T31_1606_009:0737b08_16",
    "original":"或於人趣或於色界能現在前，先已生起後重現前故。",
    "folio":9,
    "analyzed":"或 於 人 趣 或 於 色 界 能 現 在 前  先 已 生 起 後 重 現 前 故  "
  },
  {
    "segmentnr":"ZH_T31_1606_009:0737b09_9",
    "original":"或於人趣者，謂即於此生。",
    "folio":9,
    "analyzed":"或 於 人 趣 者  謂 即 於 此 生  "
  },
  {
    "segmentnr":"ZH_T31_1606_009:0737b09_20",
    "original":"或於色界者，謂後生彼。",
    "folio":9,
    "analyzed":"或 於 色 界 者  謂 後 生 彼  "
  },
  {
    "segmentnr":"ZH_T31_1606_009:0737b11_3",
    "original":"云何聖弟子已得無色定已離色界，欲復生色界耶？",
    "folio":9,
    "analyzed":"云 何 聖 弟 子 已 得 無 色 定 已 離 色 界  欲 復 生 色 界 耶  "
  },
  {
    "segmentnr":"ZH_T31_1606_009:0737b12_6",
    "original":"不必永離色界欲方入無色定，是故此中應作四句。",
    "folio":9,
    "analyzed":"不 必 永 離 色 界 欲 方 入無色定  是 故 此 中 應 作 四 句  "
  },
  {
    "segmentnr":"ZH_T31_1606_009:0737b13_10",
    "original":"若已離色界欲者，一切皆能入無色界寂靜解脫定耶？",
    "folio":9,
    "analyzed":"若 已 離 色 界 欲 者  一 切 皆 能 入 無 色 界 寂 靜 解 脫 定 耶  "
  },
  {
    "segmentnr":"ZH_T31_1606_009:0737b14_14",
    "original":"設能入無色界寂靜解脫定者，一切已離色界欲耶？",
    "folio":9,
    "analyzed":"設 能 入 無 色 界 寂 靜 解 脫 定 者  一 切 已 離 色 界 欲 耶  "
  },
  {
    "segmentnr":"ZH_T31_1606_009:0737b14_16",
    "original":"答：",
    "folio":9,
    "analyzed":"答  "
  },
  {
    "segmentnr":"ZH_T31_1606_009:0737b16_7",
    "original":"此初句者，謂依未至定已離色界欲，而不能得入無色界寂靜解脫定。",
    "folio":9,
    "analyzed":"此 初 句 者  謂 依 未 至 定 已 離 色 界 欲  而 不 能 得 入 無 色 界 寂 靜 解 脫 定  "
  },
  {
    "segmentnr":"ZH_T31_1606_009:0737b18_6",
    "original":"第二句者，謂諸聖者已得第四靜慮，不求生無色界而起厭背，第四靜慮行恒現在前。",
    "folio":9,
    "analyzed":"第 二 句 者  謂 諸 聖 者 已 得 第四靜慮  不 求 生無色界 而 起 厭 背  第四靜慮 行 恒 現 在 前  "
  },
  {
    "segmentnr":"ZH_T31_1606_009:0737b19_9",
    "original":"捨斷結道依勝進道，漸次能入無色界寂靜解脫定。",
    "folio":9,
    "analyzed":"捨 斷 結 道 依 勝 進 道  漸 次 能 入 無 色 界 寂 靜 解 脫 定  "
  },
  {
    "segmentnr":"ZH_T31_1606_009:0737b21_4",
    "original":"第三句者，謂即此行者勤求離欲，依斷結道漸次能入無色界寂靜解脫定。",
    "folio":9,
    "analyzed":"第 三 句 者  謂 即 此 行 者 勤 求 離 欲  依 斷 結 道 漸 次 能 入 無 色 界 寂 靜 解 脫 定  "
  },
  {
    "segmentnr":"ZH_T31_1606_009:0737b21_16",
    "original":"第四句者，謂除上爾所相。",
    "folio":9,
    "analyzed":"第 四 句 者  謂 除 上 爾 所 相  "
  },
  {
    "segmentnr":"ZH_T31_1606_009:0737b21_18",
    "original":"問：",
    "folio":9,
    "analyzed":"問  "
  },
  {
    "segmentnr":"ZH_T31_1606_009:0737b22_10",
    "original":"無色界中何故滅定不起現前？",
    "folio":9,
    "analyzed":"無 色 界 中 何 故 滅 定 不 起 現 前  "
  },
  {
    "segmentnr":"ZH_T31_1606_009:0737b22_12",
    "original":"答：",
    "folio":9,
    "analyzed":"答  "
  },
  {
    "segmentnr":"ZH_T31_1606_009:0737b24_12",
    "original":"生無色界此滅盡定多分不起現前，由住寂靜解脫異熟者於此滅定多不發起勤方便故。",
    "folio":9,
    "analyzed":"生無色界 此 滅 盡 定 多 分 不 起 現 前  由 住 寂 靜 解 脫 異 熟 者 於 此 滅 定 多 不 發 起 勤 方 便 故  "
  },
  {
    "segmentnr":"ZH_T31_1606_009:0737b24_17",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0737b26_6",
    "original":"諸聖弟子為欲安住寂靜住故，於人趣等引此滅定令現在前。",
    "folio":9,
    "analyzed":"諸 聖 弟 子 為 欲 安 住 寂 靜 住 故  於 人 趣 等 引 此 滅 定 令現在前  "
  },
  {
    "segmentnr":"ZH_T31_1606_009:0737b28_11",
    "original":"若已生無色界者，不由功用自然安住第一寂靜解脫異熟住，不復發起方便功用求此滅定令現在前。",
    "folio":9,
    "analyzed":"若 已 生無色界 者  不由功用 自 然 安 住 第 一 寂 靜 解 脫 異 熟 住  不 復 發 起 方 便 功 用 求 此 滅 定 令現在前  "
  },
  {
    "segmentnr":"ZH_T31_1606_009:0737b29_15",
    "original":"軟道者，謂軟軟、軟中、軟上品道。",
    "folio":9,
    "analyzed":"軟 道 者  謂 軟 軟  軟 中  軟 上 品 道  "
  },
  {
    "segmentnr":"ZH_T31_1606_009:0737c02_1",
    "original":"由此道故，能捨三界所繫地地中上上、上中、上下三品煩惱。",
    "folio":9,
    "analyzed":"由 此 道 故  能 捨 三界所繫 地 地 中 上 上  上 中  上 下 三 品 煩 惱  "
  },
  {
    "segmentnr":"ZH_T31_1606_009:0737c02_17",
    "original":"中道者，謂中軟、中中、中上品道。",
    "folio":9,
    "analyzed":"中 道 者  謂 中 軟  中 中  中 上 品 道  "
  },
  {
    "segmentnr":"ZH_T31_1606_009:0737c04_3",
    "original":"由此道故，能捨三界所繫地地中中上、中中、中軟三品煩惱。",
    "folio":9,
    "analyzed":"由 此 道 故  能 捨 三界所繫 地 地 中 中 上  中 中  中 軟 三 品 煩 惱  "
  },
  {
    "segmentnr":"ZH_T31_1606_009:0737c05_16",
    "original":"上道者，謂上軟、上中、上上三品道。",
    "folio":9,
    "analyzed":"上 道 者  謂 上 軟  上 中  上 上 三 品 道  "
  },
  {
    "segmentnr":"ZH_T31_1606_009:0737c07_1",
    "original":"由此道故，能捨三界所繫地地中軟上、軟中、軟軟三品煩惱。",
    "folio":9,
    "analyzed":"由 此 道 故  能 捨 三界所繫 地 地 中 軟 上  軟 中  軟 軟 三 品 煩 惱  "
  },
  {
    "segmentnr":"ZH_T31_1606_009:0737c09_15",
    "original":"如是軟中上品道，復各別分為軟等三，建立九品，為顯修道所斷煩惱漸次斷故。",
    "folio":9,
    "analyzed":"如 是 軟中上品 道  復 各 別 分 為 軟 等 三  建 立 九 品  為 顯 修道所斷 煩 惱 漸 次 斷 故  "
  },
  {
    "segmentnr":"ZH_T31_1606_009:0737c10_12",
    "original":"復何因緣軟軟品道能斷上上品煩惱？",
    "folio":9,
    "analyzed":"復 何 因 緣 軟 軟 品 道 能 斷 上 上 品 煩 惱  "
  },
  {
    "segmentnr":"ZH_T31_1606_009:0737c13_11",
    "original":"由此煩惱於極猛利毀滅慚愧無羞恥者身中麁重現行，易可覺了易可分別，是故此上品煩惱猶如麁垢，微少對治即能除遣。",
    "folio":9,
    "analyzed":"由 此 煩 惱 於 極 猛 利 毀 滅 慚 愧 無 羞 恥 者 身 中 麁 重 現 行  易 可 覺 了 易 可 分 別  是 故 此 上 品 煩 惱 猶 如 麁 垢  微 少 對 治 即 能 除 遣  "
  },
  {
    "segmentnr":"ZH_T31_1606_009:0737c15_15",
    "original":"若下下品煩惱在與上相違者身中微隱現行，難可覺了難可分別，如微隱垢大力對治方能除遣。",
    "folio":9,
    "analyzed":"若 下 下 品 煩 惱 在 與 上 相 違 者 身 中 微 隱 現 行  難 可 覺 了 難可分別  如 微 隱 垢 大 力 對 治 方 能 除 遣  "
  },
  {
    "segmentnr":"ZH_T31_1606_009:0737c16_16",
    "original":"由此道理，當知所餘能治所治相翻建立亦爾。",
    "folio":9,
    "analyzed":"由此道理  當 知 所 餘 能治所治 相 翻 建 立 亦 爾  "
  },
  {
    "segmentnr":"ZH_T31_1606_009:0737c17_13",
    "original":"方便道者，謂由此道能捨煩惱。",
    "folio":9,
    "analyzed":"方 便 道 者  謂 由 此 道 能 捨 煩 惱  "
  },
  {
    "segmentnr":"ZH_T31_1606_009:0737c17_18",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0737c20_3",
    "original":"由正修如是道時，能漸捨離各別上品等煩惱所生品類麁重一分，漸得轉依，是名修道中方便道。",
    "folio":9,
    "analyzed":"由 正 修 如 是 道 時  能 漸 捨 離 各 別 上 品 等 煩 惱 所 生 品 類 麁 重 一 分  漸 得 轉 依  是 名 修 道 中 方 便 道  "
  },
  {
    "segmentnr":"ZH_T31_1606_009:0737c22_1",
    "original":"無間道者，謂由此道無間永斷煩惱，令無所餘。",
    "folio":9,
    "analyzed":"無 間 道 者  謂 由 此 道 無 間 永 斷 煩 惱  令 無 所 餘  "
  },
  {
    "segmentnr":"ZH_T31_1606_009:0737c22_6",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0737c23_13",
    "original":"由此道無間能永除遣此品煩惱所生品類麁重，令無有餘。",
    "folio":9,
    "analyzed":"由 此 道 無 間 能 永 除 遣 此 品 煩 惱 所 生 品 類 麁 重  令 無 有 餘  "
  },
  {
    "segmentnr":"ZH_T31_1606_009:0737c24_13",
    "original":"又轉麁重依得無麁重，是名修道中無間道。",
    "folio":9,
    "analyzed":"又 轉 麁 重 依 得 無 麁 重  是 名 修 道 中 無 間 道  "
  },
  {
    "segmentnr":"ZH_T31_1606_009:0737c25_17",
    "original":"解脫道者，謂由此道證斷煩惱所得解脫。",
    "folio":9,
    "analyzed":"解 脫 道 者  謂 由 此 道 證 斷 煩 惱 所 得 解 脫  "
  },
  {
    "segmentnr":"ZH_T31_1606_009:0737c26_3",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0737c26_18",
    "original":"由此道能證煩惱永斷所得轉依故。",
    "folio":9,
    "analyzed":"由 此 道 能 證 煩 惱 永 斷 所 得 轉 依 故  "
  },
  {
    "segmentnr":"ZH_T31_1606_009:0737c28_9",
    "original":"勝進道者，謂為斷餘品煩惱，所有方便無間解脫道，是名勝進道。",
    "folio":9,
    "analyzed":"勝 進 道 者  謂 為 斷 餘 品 煩 惱  所 有 方 便 無間解脫道  是 名 勝 進 道  "
  },
  {
    "segmentnr":"ZH_T31_1606_009:0737c28_14",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0738a01_8",
    "original":"為斷此品後餘煩惱所有方便無間解脫道，望此品是勝進，故名勝進道。",
    "folio":9,
    "analyzed":"為 斷 此 品 後 餘 煩 惱 所 有 方 便 無間解脫道  望 此 品 是 勝 進  故 名 勝 進 道  "
  },
  {
    "segmentnr":"ZH_T31_1606_009:0738a03_15",
    "original":"又復棄捨斷煩惱方便，或勤方便思惟諸法、或勤方便安住諸法、或進修餘三摩鉢底諸所有道，名勝進道。",
    "folio":9,
    "analyzed":"又 復 棄 捨 斷 煩 惱 方 便  或 勤 方 便 思 惟 諸 法  或 勤 方 便 安 住 諸 法  或 進 修 餘 三 摩 鉢 底 諸 所 有 道  名 勝 進 道  "
  },
  {
    "segmentnr":"ZH_T31_1606_009:0738a04_4",
    "original":"又復者，為顯餘義。",
    "folio":9,
    "analyzed":"又 復 者  為 顯 餘 義  "
  },
  {
    "segmentnr":"ZH_T31_1606_009:0738a06_17",
    "original":"捨斷煩惱諸方便道，但正思惟契經等法，或復於先所思所證法中安住觀察，或復進入餘勝品定，諸如是等名勝進道。",
    "folio":9,
    "analyzed":"捨 斷 煩 惱 諸 方 便 道  但 正 思 惟 契 經 等 法  或 復 於 先 所 思 所 證 法 中 安 住 觀 察  或 復 進 入 餘 勝 品 定  諸 如 是 等 名 勝 進 道  "
  },
  {
    "segmentnr":"ZH_T31_1606_009:0738a08_2",
    "original":"又為引發勝品功德，或復安住諸所有道，名勝進道。",
    "folio":9,
    "analyzed":"又 為 引 發 勝品功德  或 復 安 住 諸 所 有 道  名 勝 進 道  "
  },
  {
    "segmentnr":"ZH_T31_1606_009:0738a08_7",
    "original":"所以者何？",
    "folio":9,
    "analyzed":"所以者何  "
  },
  {
    "segmentnr":"ZH_T31_1606_009:0738a10_2",
    "original":"若為引發神通無量等諸勝品功德，或彼生已現前安住，如是等道名勝進道。",
    "folio":9,
    "analyzed":"若 為 引 發 神 通 無 量 等 諸 勝品功德  或 彼 生 已 現 前 安 住  如 是 等 道 名 勝 進 道  "
  },
  {
    "segmentnr":"ZH_T31_1606_009:0738a11_7",
    "original":"如是已廣說修道相差別，今乘義勢更辯諸道修之差別。",
    "folio":9,
    "analyzed":"如 是 已 廣 說 修 道 相 差 別  今 乘 義 勢 更 辯 諸 道 修 之 差 別  "
  },
  {
    "segmentnr":"ZH_T31_1606_009:0738a12_3",
    "original":"修云何？",
    "folio":9,
    "analyzed":"修 云 何  "
  },
  {
    "segmentnr":"ZH_T31_1606_009:0738a13_2",
    "original":"略說有四種，謂得修、習修、除去修、對治修。",
    "folio":9,
    "analyzed":"略 說 有 四 種  謂 得 修  習 修  除 去 修  對 治 修  "
  },
  {
    "segmentnr":"ZH_T31_1606_009:0738a13_16",
    "original":"得修者，謂未生善法修習令生。",
    "folio":9,
    "analyzed":"得 修 者  謂 未 生 善 法 修 習 令 生  "
  },
  {
    "segmentnr":"ZH_T31_1606_009:0738a14_17",
    "original":"習修者，謂已生善法修令堅住不忘倍復增廣。",
    "folio":9,
    "analyzed":"習 修 者  謂 已 生 善 法 修 令 堅 住 不 忘 倍 復 增 廣  "
  },
  {
    "segmentnr":"ZH_T31_1606_009:0738a15_15",
    "original":"除去修者，謂已生惡不善法修令永斷。",
    "folio":9,
    "analyzed":"除 去 修 者  謂 已 生 惡不善法 修 令 永 斷  "
  },
  {
    "segmentnr":"ZH_T31_1606_009:0738a16_13",
    "original":"對治修者，謂未生惡不善法修令不生。",
    "folio":9,
    "analyzed":"對 治 修 者  謂 未 生 惡不善法 修 令 不 生  "
  },
  {
    "segmentnr":"ZH_T31_1606_009:0738a17_13",
    "original":"如是四種修差別相，隨其所應依四正斷說。",
    "folio":9,
    "analyzed":"如 是 四 種 修 差 別 相  隨其所應 依 四 正 斷 說  "
  },
  {
    "segmentnr":"ZH_T31_1606_009:0738a18_16",
    "original":"為得故修名為得修，由此修力得所未得諸善法故。",
    "folio":9,
    "analyzed":"為 得 故 修 名 為 得 修  由 此 修 力 得 所 未 得 諸 善 法 故  "
  },
  {
    "segmentnr":"ZH_T31_1606_009:0738a20_1",
    "original":"習即是修名為習修，由此修力數習已得諸善法故。",
    "folio":9,
    "analyzed":"習 即 是 修 名 為 習 修  由 此 修 力 數 習 已 得 諸 善 法 故  "
  },
  {
    "segmentnr":"ZH_T31_1606_009:0738a21_6",
    "original":"為除故修名除去修，由此修力除去現行位諸不善法故。",
    "folio":9,
    "analyzed":"為 除 故 修 名 除 去 修  由 此 修 力 除 去 現 行 位 諸 不 善 法 故  "
  },
  {
    "segmentnr":"ZH_T31_1606_009:0738a22_11",
    "original":"修習對治名對治修，對治未來諸不善法令成不生法故。",
    "folio":9,
    "analyzed":"修 習 對 治 名 對 治 修  對 治 未 來 諸 不 善 法 令 成 不 生 法 故  "
  },
  {
    "segmentnr":"ZH_T31_1606_009:0738a24_2",
    "original":"又道生時能安立自習氣，是名得修，從此種類展轉增盛相續生故。",
    "folio":9,
    "analyzed":"又 道 生 時 能 安 立 自 習 氣  是 名 得 修  從 此 種 類 展 轉 增 盛 相 續 生 故  "
  },
  {
    "segmentnr":"ZH_T31_1606_009:0738a25_5",
    "original":"又即此道現前修習，是名習修，由即此道現前行故。",
    "folio":9,
    "analyzed":"又 即 此 道 現 前 修 習  是 名 習 修  由 即 此 道 現 前 行 故  "
  },
  {
    "segmentnr":"ZH_T31_1606_009:0738a26_18",
    "original":"又即此道現在前時能捨自障，是名除去修，由此能滅自所對治麁重障故。",
    "folio":9,
    "analyzed":"又 即 此 道 現 在 前 時 能 捨 自 障  是 名 除 去 修  由 此 能 滅 自 所 對 治 麁 重 障 故  "
  },
  {
    "segmentnr":"ZH_T31_1606_009:0738a29_8",
    "original":"又即此道既捨自障，又令彼未來住不生法中，是名對治修，由已得轉依於未來世安置彼障令住不生法故。",
    "folio":9,
    "analyzed":"又 即 此 道 既 捨 自 障  又 令 彼 未 來 住 不 生 法 中  是 名 對 治 修  由 已 得 轉 依 於未來世 安 置 彼 障 令 住 不 生 法 故  "
  },
  {
    "segmentnr":"ZH_T31_1606_009:0738b02_2",
    "original":"又由具四種對治故，名對治修，謂厭壞對治、斷對治、持對治、遠分對治。",
    "folio":9,
    "analyzed":"又 由 具 四 種 對 治 故  名 對 治 修  謂 厭 壞 對 治  斷 對 治  持 對 治  遠分對治  "
  },
  {
    "segmentnr":"ZH_T31_1606_009:0738b03_13",
    "original":"厭壞對治者，於有漏諸行見多過患，謂以如病如癰等行厭壞五取蘊故。",
    "folio":9,
    "analyzed":"厭 壞 對 治 者  於 有 漏 諸 行 見 多 過 患  謂 以 如 病 如 癰 等 行 厭 壞 五 取 蘊 故  "
  },
  {
    "segmentnr":"ZH_T31_1606_009:0738b04_16",
    "original":"斷對治者，謂方便及無間道，由彼能斷諸煩惱故。",
    "folio":9,
    "analyzed":"斷 對 治 者  謂 方 便 及 無 間 道  由 彼 能 斷 諸 煩 惱 故  "
  },
  {
    "segmentnr":"ZH_T31_1606_009:0738b05_15",
    "original":"持對治者，謂解脫道，由彼任持斷得故。",
    "folio":9,
    "analyzed":"持 對 治 者  謂 解 脫 道  由 彼 任 持 斷 得 故  "
  },
  {
    "segmentnr":"ZH_T31_1606_009:0738b07_1",
    "original":"遠分對治者，謂此後諸道，由彼令先所斷煩惱轉遠離故。",
    "folio":9,
    "analyzed":"遠分對治 者  謂 此 後 諸 道  由 彼 令 先 所 斷 煩 惱 轉 遠 離 故  "
  },
  {
    "segmentnr":"ZH_T31_1606_009:0738b07_19",
    "original":"如是四種對治差別，是前對治修差別義。",
    "folio":9,
    "analyzed":"如 是 四 種 對 治 差 別  是 前 對 治 修 差 別 義  "
  },
  {
    "segmentnr":"ZH_T31_1606_009:0738b11_11",
    "original":"復次道差別有十一種，謂觀察事道、勤功用道、修治定道、現觀方便道、親近現觀道、現觀道、清淨出離道、依根差別道、淨修三學道、發諸功德道、遍攝諸道道。",
    "folio":9,
    "analyzed":"復 次 道 差 別 有 十 一 種  謂 觀 察 事 道  勤 功 用 道  修 治 定 道  現 觀 方 便 道  親 近 現 觀 道  現 觀 道  清 淨 出 離 道  依 根 差 別 道  淨 修 三 學 道  發 諸 功 德 道  遍 攝 諸 道 道  "
  },
  {
    "segmentnr":"ZH_T31_1606_009:0738b14_8",
    "original":"當知此中由覺分等差別故，建立十一種道，如其次第，謂三十七菩提分法、四種正行、四種法迹、奢摩他、毘鉢舍那、三無漏根。",
    "folio":9,
    "analyzed":"當 知 此 中 由 覺 分 等 差 別 故  建 立 十 一 種 道  如 其 次 第  謂 三十七菩提分法  四 種 正 行  四 種 法 迹  奢 摩 他  毘 鉢 舍 那  三無漏根  "
  },
  {
    "segmentnr":"ZH_T31_1606_009:0738b16_1",
    "original":"觀察事道者，謂四念住，由此最初以不淨等行觀察一切身受心法事故。",
    "folio":9,
    "analyzed":"觀 察 事 道 者  謂 四 念 住  由 此 最 初 以 不 淨 等 行 觀 察 一 切 身 受 心 法 事 故  "
  },
  {
    "segmentnr":"ZH_T31_1606_009:0738b17_11",
    "original":"勤功用道者，謂四正斷，由遍觀察一切事已，為斷諸障發勤精進故。",
    "folio":9,
    "analyzed":"勤 功 用 道 者  謂 四 正 斷  由 遍 觀 察 一 切 事 已  為 斷 諸 障 發勤精進 故  "
  },
  {
    "segmentnr":"ZH_T31_1606_009:0738b18_2",
    "original":"修治定道者，謂四神足。",
    "folio":9,
    "analyzed":"修 治 定 道 者  謂 四 神 足  "
  },
  {
    "segmentnr":"ZH_T31_1606_009:0738b19_13",
    "original":"如是淨除一切障已，復由欲勤心觀門修三摩地，令成調順堪任性故。",
    "folio":9,
    "analyzed":"如 是 淨 除 一 切 障 已  復 由 欲 勤 心 觀 門 修 三 摩 地  令 成 調 順 堪 任 性 故  "
  },
  {
    "segmentnr":"ZH_T31_1606_009:0738b20_7",
    "original":"現觀方便道者，謂信等五根。",
    "folio":9,
    "analyzed":"現 觀 方 便 道 者  謂 信 等 五 根  "
  },
  {
    "segmentnr":"ZH_T31_1606_009:0738b21_16",
    "original":"如是修治三摩地已，為欲證得無漏聖道，勤修增上緣煖頂方便故。",
    "folio":9,
    "analyzed":"如 是 修 治 三 摩 地 已  為 欲 證 得 無漏聖道  勤 修 增 上 緣 煖 頂 方 便 故  "
  },
  {
    "segmentnr":"ZH_T31_1606_009:0738b22_10",
    "original":"親近現觀道者，謂信等五力。",
    "folio":9,
    "analyzed":"親 近 現 觀 道 者  謂 信 等 五 力  "
  },
  {
    "segmentnr":"ZH_T31_1606_009:0738b24_7",
    "original":"如是已得增上緣者，為欲無間通達諦理，修習摧伏不信等障，忍第一法近方便故。",
    "folio":9,
    "analyzed":"如 是 已 得 增 上 緣 者  為 欲 無 間 通 達 諦 理  修 習 摧 伏 不 信 等 障  忍 第 一 法 近 方 便 故  "
  },
  {
    "segmentnr":"ZH_T31_1606_009:0738b25_10",
    "original":"現觀道者，謂七覺支，由此最初各別內證覺真理故。",
    "folio":9,
    "analyzed":"現 觀 道 者  謂 七 覺 支  由 此 最 初 各 別 內 證 覺 真 理 故  "
  },
  {
    "segmentnr":"ZH_T31_1606_009:0738b27_8",
    "original":"清淨出離道者，謂聖八支道，由從此後為令修道所斷煩惱永得清淨修出離道故。",
    "folio":9,
    "analyzed":"清 淨 出 離 道 者  謂 聖 八 支 道  由 從 此 後 為 令 修道所斷 煩 惱 永 得 清 淨 修 出 離 道 故  "
  },
  {
    "segmentnr":"ZH_T31_1606_009:0738b28_3",
    "original":"由此道理，菩提分法如是次第。",
    "folio":9,
    "analyzed":"由此道理  菩提分法 如 是 次 第  "
  },
  {
    "segmentnr":"ZH_T31_1606_009:0738b28_15",
    "original":"依根差別道者，謂四正行。",
    "folio":9,
    "analyzed":"依 根 差 別 道 者  謂 四 正 行  "
  },
  {
    "segmentnr":"ZH_T31_1606_009:0738b29_13",
    "original":"由依近分根本等地差別及利鈍根差別故。",
    "folio":9,
    "analyzed":"由 依 近 分 根 本 等 地 差 別 及 利 鈍 根 差 別 故  "
  },
  {
    "segmentnr":"ZH_T31_1606_009:0738c01_18",
    "original":"苦正行者，依止未至及無色定，如其次第，止觀劣故。",
    "folio":9,
    "analyzed":"苦 正 行 者  依 止 未 至 及 無 色 定  如 其 次 第  止 觀 劣 故  "
  },
  {
    "segmentnr":"ZH_T31_1606_009:0738c02_15",
    "original":"樂正行者，依止根本靜慮，雙道轉故。",
    "folio":9,
    "analyzed":"樂 正 行 者  依 止 根 本 靜 慮  雙 道 轉 故  "
  },
  {
    "segmentnr":"ZH_T31_1606_009:0738c03_6",
    "original":"二遲通者，謂鈍根依苦樂。",
    "folio":9,
    "analyzed":"二 遲 通 者  謂 鈍 根 依 苦 樂  "
  },
  {
    "segmentnr":"ZH_T31_1606_009:0738c03_18",
    "original":"二速通者，謂利根依苦樂。",
    "folio":9,
    "analyzed":"二 速 通 者  謂 利 根 依 苦 樂  "
  },
  {
    "segmentnr":"ZH_T31_1606_009:0738c05_3",
    "original":"淨修三學道者，謂四法迹，由此淨修增上戒等三學故。",
    "folio":9,
    "analyzed":"淨 修 三 學 道 者  謂 四 法 迹  由 此 淨 修 增 上 戒 等 三 學 故  "
  },
  {
    "segmentnr":"ZH_T31_1606_009:0738c06_12",
    "original":"無貪無恚，能淨修治增上戒學，終不於貪欲瞋恚門毀犯所學處故。",
    "folio":9,
    "analyzed":"無 貪 無 恚  能淨修治 增上戒學  終 不 於 貪欲瞋恚 門 毀 犯 所 學 處 故  "
  },
  {
    "segmentnr":"ZH_T31_1606_009:0738c07_16",
    "original":"正念能淨修治增上心學，由不忘所緣持心令定故。",
    "folio":9,
    "analyzed":"正 念 能淨修治 增上心學  由 不 忘 所 緣 持 心 令 定 故  "
  },
  {
    "segmentnr":"ZH_T31_1606_009:0738c09_1",
    "original":"正定能淨修治增上慧學，由心得定能證如實智故。",
    "folio":9,
    "analyzed":"正 定 能淨修治 增上慧學  由 心 得 定 能 證 如 實 智 故  "
  },
  {
    "segmentnr":"ZH_T31_1606_009:0738c10_8",
    "original":"發諸功德道者，謂奢摩他、毘鉢舍那，由此能成辦一切功德故。",
    "folio":9,
    "analyzed":"發 諸 功 德 道 者  謂 奢 摩 他  毘 鉢 舍 那  由 此 能 成 辦 一切功德 故  "
  },
  {
    "segmentnr":"ZH_T31_1606_009:0738c11_14",
    "original":"攝諸道道者，謂三無漏根，由此能攝初中究竟一切道故。",
    "folio":9,
    "analyzed":"攝 諸 道 道 者  謂 三無漏根  由 此 能 攝 初 中 究 竟 一 切 道 故  "
  },
  {
    "segmentnr":"ZH_T31_1606_009:0738c12_9",
    "original":"未知欲知根，攝方便道及見道。",
    "folio":9,
    "analyzed":"未知欲知根  攝 方 便 道 及 見 道  "
  },
  {
    "segmentnr":"ZH_T31_1606_009:0738c12_17",
    "original":"已知根，攝修道。",
    "folio":9,
    "analyzed":"已 知 根  攝 修 道  "
  },
  {
    "segmentnr":"ZH_T31_1606_009:0738c13_4",
    "original":"具知根，攝究竟道。",
    "folio":9,
    "analyzed":"具 知 根  攝 究 竟 道  "
  },
  {
    "segmentnr":"ZH_T31_1606_009:0738c14_100",
    "original":"大乘阿毘達磨雜集論卷第九",
    "folio":9,
    "analyzed":"大 乘 阿 毘 達 磨 雜 集 論 卷 第 九 "
  }
]