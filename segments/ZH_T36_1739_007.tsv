segmentnr	original	folio	stemmed
ZH_T36_1739_007:0760a08_0	新華嚴經論卷第七	007	新 華 嚴 經 論 卷 第 七 
ZH_T36_1739_007:0760a10_0	長者李通玄撰	007	長 者 李 通 玄 撰 
ZH_T36_1739_007:0760a11_0	第八明攝化境界者，夫佛境無邊，順機各異，	007	第 八 明 攝 化 境 界 者  夫 佛 境 無 邊  順 機 各 異  
ZH_T36_1739_007:0760a13_10	隨情廣狹見有差殊，非是如來分其量數，情微即境狹、量廣即境寬。	007	隨 情 廣 狹 見 有 差 殊  非 是 如 來 分 其 量 數  情 微 即 境 狹  量 廣 即 境 寬  
ZH_T36_1739_007:0760a15_20	若也智契真源，佛境彌綸法界，或見閻浮為化境、或見四洲以濟生，或見形滿大千、或見報身十海，如是種種。	007	若 也 智 契 真 源  佛 境 彌 綸 法 界  或 見 閻 浮 為 化 境  或 見 四 洲 以 濟 生  或 見 形 滿 大 千  或 見 報 身 十 海  如 是 種 種  
ZH_T36_1739_007:0760a17_3	器有萬端，設教不同千差萬別，啟蒙始學憑准何依？	007	器 有 萬 端  設 教 不 同 千 差 萬 別  啟 蒙 始 學 憑 准 何 依  
ZH_T36_1739_007:0760a18_17	略示五門識其權實，使得捨枝條而從本、返末而還源，速證菩提無令稽障。	007	略 示 五 門 識 其 權 實  使 得 捨 枝 條 而 從 本  返 末 而 還 源  速 證 菩 提 無 令 稽 障  
ZH_T36_1739_007:0760a21_8	一人中見佛境界、二諸天見佛境界、三二乘中羅漢見佛攝化境界、四權教菩薩見佛境界、五實教菩薩見佛境界。	007	一 人 中 見 佛 境 界  二 諸 天 見 佛 境 界  三 二 乘 中 羅 漢 見 佛 攝 化 境 界  四 權 教 菩 薩 見 佛 境 界  五 實 教 菩 薩 見 佛 境 界  
ZH_T36_1739_007:0760a23_1	第一人中見佛境界者，但見化一閻浮提眾生。	007	第 一 人 中 見 佛 境 界 者  但 見 化 一 閻 浮 提 眾 生  
ZH_T36_1739_007:0760a25_8	第二諸天見佛境界者，但應自見境，見佛亦然，隨自見廣狹故。	007	第 二 諸 天 見 佛 境 界 者  但 應 自 見 境  見 佛 亦 然  隨 自 見 廣 狹 故  
ZH_T36_1739_007:0760a27_13	如帝釋、梵王及諸天王，即是菩薩位，即依菩薩位配所見佛攝化境界廣狹，不可依諸凡夫天人之類。	007	如 帝 釋  梵 王 及 諸 天 王  即 是 菩 薩 位  即 依 菩 薩 位 配 所 見 佛 攝 化 境 界 廣 狹  不 可 依 諸 凡 夫 天 人 之 類  
ZH_T36_1739_007:0760a29_3	如帝釋即是二地菩薩位，乃至漸昇至梵天王是十地菩薩位也。	007	如 帝 釋 即 是 二 地 菩 薩 位  乃 至 漸 昇 至 梵 天 王 是 十地菩薩 位 也  
ZH_T36_1739_007:0760b03_3	或時以佛神通力成就眾生，亦令人天中凡夫及二乘并小菩薩總得見佛報土境界故，即如《維摩經》，佛以足指按地所現淨土是也。	007	或 時 以 佛 神 通 力 成 就 眾 生  亦 令 人 天 中 凡 夫 及 二 乘 并 小 菩 薩 總 得 見 佛 報 土 境 界 故  即 如  維 摩 經   佛 以 足 指 按 地 所 現 淨 土 是 也  
ZH_T36_1739_007:0760b05_17	或時以佛神力，亦令人天總得相見故，即如《大集經》中所說寶坊處，欲界上色界下大集人天之眾，總在其中，如彼經說。	007	或 時 以佛神力  亦 令 人 天 總 得 相 見 故  即 如  大 集 經  中 所 說 寶 坊 處  欲 界 上 色 界 下 大 集 人 天 之 眾  總 在 其 中  如 彼 經 說  
ZH_T36_1739_007:0760b08_1	第三二乘中羅漢見佛攝化境界者，如大羅漢，以天眼力，得見佛攝化三千大千之境界也。	007	第 三 二 乘 中 羅 漢 見 佛 攝 化 境 界 者  如 大 羅 漢  以 天 眼 力  得 見 佛 攝 化 三千大千 之 境 界 也  
ZH_T36_1739_007:0760b08_8	即如阿那律云：	007	即 如 阿 那 律 云  
ZH_T36_1739_007:0760b09_16	「我以天眼見釋迦牟尼佛土三千大千世界，如觀掌中菴摩勒果。	007	 我 以 天 眼 見 釋 迦 牟 尼 佛 土 三千大千世界  如 觀 掌 中 菴 摩 勒 果  
ZH_T36_1739_007:0760b10_15	」如小羅漢即不定，或見佛攝化一閻浮提。	007	 如 小 羅 漢 即 不 定  或 見 佛 攝 化 一 閻 浮 提  
ZH_T36_1739_007:0760b12_6	此即以久伏忍力能斷結使，未有定力亦名斷結，未有力通變等事。	007	此 即 以 久 伏 忍 力 能 斷 結 使  未 有 定 力 亦 名 斷 結  未 有 力 通 變 等 事  
ZH_T36_1739_007:0760b13_8	如以此羅漢，或見佛攝化四洲及上三界境界也。	007	如 以 此 羅 漢  或 見 佛 攝 化 四 洲 及 上 三 界 境 界 也  
ZH_T36_1739_007:0760b13_18	此廣說在小乘諸部中。	007	此 廣 說 在 小 乘 諸 部 中  
ZH_T36_1739_007:0760b16_3	第四權教菩薩見佛攝化境界者，初地百佛、二地千佛、三地萬佛境界以漸增，如三乘大乘教說。	007	第 四 權 教 菩 薩 見 佛 攝 化 境 界 者  初 地 百 佛  二 地 千 佛  三 地 萬 佛 境 界 以 漸 增  如 三 乘 大 乘 教 說  
ZH_T36_1739_007:0760b18_18	第五實教菩薩見佛攝化境界者，初地菩薩即見多百佛，即是無盡之百，不是一百之百。	007	第 五 實 教 菩 薩 見 佛 攝 化 境 界 者  初 地 菩 薩 即 見 多 百 佛  即 是 無 盡 之 百  不 是 一 百 之 百  
ZH_T36_1739_007:0760b19_17	二地菩薩即見多千佛等，即是無盡之千故。	007	二 地 菩 薩 即 見 多 千 佛 等  即 是 無 盡 之 千 故  
ZH_T36_1739_007:0760b20_9	三地菩薩即云多千萬等。	007	三 地 菩 薩 即 云 多 千 萬 等  
ZH_T36_1739_007:0760b21_9	以實而論，諸地菩薩皆悉齊見，如帝網等。	007	以 實 而 論  諸 地 菩 薩 皆 悉 齊 見  如 帝 網 等  
ZH_T36_1739_007:0760b21_16	三賢菩薩亦然。	007	三 賢 菩 薩 亦 然  
ZH_T36_1739_007:0760b23_3	非但十佛剎微塵數蓮華藏為其報境，法界虛空總皆平等。	007	非 但 十 佛 剎 微 塵 數 蓮 華 藏 為 其 報 境  法 界 虛 空 總 皆 平 等  
ZH_T36_1739_007:0760b25_8	為十住初心初見道時，即已無大小見故，即總見佛化境皆如法界，不分大小，約行布之中寄位階降。	007	為 十 住 初 心 初 見 道 時  即 已 無 大 小 見 故  即 總 見 佛 化 境 皆 如 法 界  不 分 大 小  約 行 布 之 中 寄 位 階 降  
ZH_T36_1739_007:0760b26_18	如此經，初地見多百佛境界者，即明滿義故，非如三乘單百之百。	007	如 此 經  初 地 見 多 百 佛 境 界 者  即 明 滿 義 故  非 如 三 乘 單 百 之 百  
ZH_T36_1739_007:0760b27_11	此多百者，即齊無盡之數故。	007	此 多 百 者  即 齊 無 盡 之 數 故  
ZH_T36_1739_007:0760b29_14	如三乘教，化佛即攝一四天下，報佛即云攝化千百億四天下為一釋迦報境，如《梵網經》所說。	007	如 三 乘 教  化 佛 即 攝 一 四 天 下  報 佛 即 云 攝 化 千 百 億 四 天 下 為 一 釋 迦 報 境  如  梵 網 經  所 說  
ZH_T36_1739_007:0760c02_13	如《華嚴經》所說毘盧遮那攝化境界，且約立一大蓮華藏世界海，廣大無際與虛空法界等。	007	如  華 嚴 經  所 說 毘 盧 遮 那 攝 化 境 界  且 約 立 一 大 蓮華藏世界 海  廣 大 無 際 與 虛 空 法 界 等  
ZH_T36_1739_007:0760c03_20	但為化眾生故，約陳形狀，令眾生心廣大，發開狹劣心故。	007	但 為 化 眾 生 故  約 陳 形 狀  令 眾 生 心 廣 大  發 開 狹 劣 心 故  
ZH_T36_1739_007:0760c05_4	於此大蓮華中，總言有十不可說佛剎微塵數世界種。	007	於 此 大 蓮 華 中  總 言 有 十 不 可 說 佛 剎 微 塵 數 世 界 種  
ZH_T36_1739_007:0760c08_8	為教文有限，且立其百二十一箇世界種，中心有十一箇世界種，上下各且二十重蓮華藏世界，最下重中有一佛世界微塵數廣大世界圍繞。	007	為 教 文 有 限  且 立 其 百 二 十 一 箇 世 界 種  中 心 有 十 一 箇 世 界 種  上 下 各 且 二 十 重 蓮華藏世界  最 下 重 中 有 一佛世界 微 塵 數 廣 大 世 界 圍 繞  
ZH_T36_1739_007:0760c09_3	次上第二重，二佛世界微塵數。	007	次 上 第 二 重  二 佛 世 界 微 塵 數  
ZH_T36_1739_007:0760c09_17	次上第三重，三佛世界微塵數。	007	次 上 第 三 重  三 佛 世 界 微 塵 數  
ZH_T36_1739_007:0760c10_18	此十一箇世界種皆悉如是，從下向上轉轉倍增。	007	此 十 一 箇 世 界 種 皆 悉 如 是  從 下 向 上 轉 轉 倍 增  
ZH_T36_1739_007:0760c12_15	最上重中，具足二十佛世界微塵數廣大剎，一一剎各有十佛剎微塵數諸小剎圍遶。	007	最 上 重 中  具 足 二 十 佛 世 界 微 塵 數 廣 大 剎  一 一 剎 各 有 十 佛 剎 微 塵 數 諸 小 剎 圍 遶  
ZH_T36_1739_007:0760c14_10	其十一箇二十重世界外，有一百箇一重世界種，圍繞十一箇二十重世界。	007	其 十 一 箇 二 十 重 世 界 外  有 一 百 箇 一 重 世 界 種  圍 繞 十 一 箇 二 十 重 世 界  
ZH_T36_1739_007:0760c16_10	此一百箇世界種外，近金剛山復有十箇四重世界種，其中國剎重重之內，如上所說。	007	此 一 百 箇 世 界 種 外  近 金 剛 山 復 有 十 箇 四 重 世 界 種  其 中 國 剎 重 重 之 內  如上所說  
ZH_T36_1739_007:0760c17_15	於金剛山內圍繞如上諸世界種等，如天帝網分布而住。	007	於 金 剛 山 內 圍 繞 如 上 諸 世 界 種 等  如 天 帝 網 分 布 而 住  
ZH_T36_1739_007:0760c18_15	如來所化，周遍其間淨穢純雜諸世界海等。	007	如 來 所 化  周 遍 其 間 淨 穢 純 雜 諸 世 界 海 等  
ZH_T36_1739_007:0760c21_16	如三乘中所說世界種者，數三千大千之剎至一恒河沙為一世界性，數性世界至恒河沙為一世界海數海世界至恒河沙為一世界種。	007	如 三 乘 中 所 說 世 界 種 者  數 三千大千 之 剎 至 一 恒 河 沙 為 一 世 界 性  數 性 世 界 至 恒 河 沙 為 一 世 界 海 數 海 世 界 至 恒 河 沙 為 一 世 界 種  
ZH_T36_1739_007:0760c26_5	如此經世界並數一佛剎微塵、二佛剎微塵、三佛剎微塵，如是倍增至最上重中二十佛剎微塵數世界，如是上下通數總二百一十佛剎微塵數廣大剎始成一世界種，非為恒沙以限其數。	007	如 此 經 世 界 並 數 一 佛 剎 微 塵  二 佛 剎 微 塵  三 佛 剎 微 塵  如 是 倍 增 至 最 上 重 中 二 十 佛 剎 微 塵 數 世 界  如 是 上 下 通 數 總 二 百 一 十 佛 剎 微 塵 數 廣 大 剎 始 成 一 世 界 種  非 為 恒 沙 以 限 其 數  
ZH_T36_1739_007:0760c26_18	三乘之中多取恒河沙數為量。	007	三 乘 之 中 多 取 恒 河 沙 數 為 量  
ZH_T36_1739_007:0760c28_4	如此經中，常取一佛剎塵、十佛剎塵，為表無盡為其數。	007	如 此 經 中  常 取 一 佛 剎 塵  十 佛 剎 塵  為 表 無 盡 為 其 數  
ZH_T36_1739_007:0760c29_8	如是增廣，令小狹劣眾生知佛攝化境界，發菩提心。	007	如 是 增 廣  令 小 狹 劣 眾 生 知 佛 攝 化 境 界  發菩提心  
ZH_T36_1739_007:0761a02_2	其佛攝化境界，一一塵中境界與法界虛空界等，不言獨化三千大千世界。	007	其 佛 攝 化 境 界  一 一 塵 中 境 界 與 法 界 虛 空 界 等  不 言 獨 化 三千大千世界  
ZH_T36_1739_007:0761a02_20	於中表法，至後釋〈華藏世界品〉廣明。	007	於 中 表 法  至 後 釋  華藏世界 品  廣 明  
ZH_T36_1739_007:0761a05_1	第九明因果延促者，夫法界圓寂無始無終，理智虛空非因非果，但為有情存量，假寄其名。	007	第 九 明 因 果 延 促 者  夫 法 界 圓 寂 無 始 無 終  理 智 虛 空 非 因 非 果  但 為 有 情 存 量  假 寄 其 名  
ZH_T36_1739_007:0761a05_11	情亡量絕，何名能立？	007	情 亡 量 絕  何 名 能 立  
ZH_T36_1739_007:0761a06_9	名不自施，本由量起，量亡情盡，名亦自真。	007	名 不 自 施  本 由 量 起  量 亡 情 盡  名 亦 自 真  
ZH_T36_1739_007:0761a07_4	今以無名之真名，談無果之真果；	007	今 以 無 名 之 真 名  談 無 果 之 真 果  
ZH_T36_1739_007:0761a07_18	以無說之真說，說無因之真因。	007	以 無 說 之 真 說  說 無 因 之 真 因  
ZH_T36_1739_007:0761a10_16	啟蒙之士不可以滯其名，始學之流不可以廢其說，滯名則名立、廢說則言生，當可任情隨緣，起唯法起，若無緣者，滅唯法滅。	007	啟 蒙 之 士 不 可 以 滯 其 名  始 學 之 流 不 可 以 廢 其 說  滯 名 則 名 立  廢 說 則 言 生  當 可 任 情 隨 緣  起 唯 法 起  若 無 緣 者  滅 唯 法 滅  
ZH_T36_1739_007:0761a11_4	有此法者，性不相知。	007	有 此 法 者  性 不 相 知  
ZH_T36_1739_007:0761a12_17	今談因果延促，如空中鳥跡、如石女之子，但為眾生情有愚智，隨心照義。	007	今 談 因 果 延 促  如 空 中 鳥 跡  如 石 女 之 子  但 為 眾 生 情 有 愚 智  隨 心 照 義  
ZH_T36_1739_007:0761a14_11	或遲速不同，劈竹蹬梯稱機各別，因茲之類延促不同，非謂日月與作時分。	007	或 遲 速 不 同  劈 竹 蹬 梯 稱 機 各 別  因 茲 之 類 延 促 不 同  非 謂 日 月 與 作 時 分  
ZH_T36_1739_007:0761a15_11	教不自施，因機故起，教隨根應，有根教生。	007	教 不 自 施  因 機 故 起  教 隨 根 應  有 根 教 生  
ZH_T36_1739_007:0761a16_16	今以依根，約立十門因果延促，使得啟蒙之士後學無疑也。	007	今 以 依 根  約 立 十 門 因 果 延 促  使 得 啟 蒙 之 士 後 學 無 疑 也  
ZH_T36_1739_007:0761a17_11	第一小乘善來得阿羅漢果。	007	第 一 小 乘 善 來 得阿羅漢 果  
ZH_T36_1739_007:0761a18_11	第二小乘一生得阿羅漢果。	007	第 二 小 乘 一 生 得阿羅漢 果  
ZH_T36_1739_007:0761a19_11	第三小乘三生得阿羅漢果。	007	第 三 小 乘 三 生 得阿羅漢 果  
ZH_T36_1739_007:0761a20_12	第四小乘六十劫得阿羅漢果。	007	第 四 小 乘 六 十 劫 得阿羅漢 果  
ZH_T36_1739_007:0761a21_10	第五緣覺四生得緣覺果。	007	第 五 緣 覺 四 生 得 緣 覺 果  
ZH_T36_1739_007:0761a22_12	第六緣覺遲經百劫得緣覺果。	007	第 六 緣 覺 遲 經 百 劫 得 緣 覺 果  
ZH_T36_1739_007:0761a24_1	第七依權教菩薩成佛定經三僧祇劫得成佛果。	007	第 七 依 權 教 菩 薩 成 佛 定 經 三 僧 祇 劫 得 成 佛 果  
ZH_T36_1739_007:0761a26_15	第八依《法華經》實教會三歸一，令龍女一剎那際成佛，破三乘經於多劫方始成佛。	007	第 八 依  法 華 經  實 教 會 三 歸 一  令 龍 女 一 剎 那 際 成 佛  破 三 乘 經 於 多 劫 方 始 成 佛  
ZH_T36_1739_007:0761a27_14	第九《華嚴經》說兜率天子三生得十地果。	007	第 九  華 嚴 經  說 兜 率 天 子 三 生 得 十 地 果  
ZH_T36_1739_007:0761a28_6	第十善財童子一生成佛。	007	第 十 善 財 童 子 一 生 成 佛  
ZH_T36_1739_007:0761b01_1	如上所說，皆是三乘及一乘聖教，依根約器所說各各，依諸聖教自有和會。	007	如上所說  皆 是 三 乘 及 一 乘 聖 教  依 根 約 器 所 說 各 各  依 諸 聖 教 自 有 和 會  
ZH_T36_1739_007:0761b01_13	今欲廣引諸義，文句煩多。	007	今 欲 廣 引 諸 義  文 句 煩 多  
ZH_T36_1739_007:0761b03_18	根有萬端，依根教別，今以略分十種大意得果延促不同，意令知權向實不滯虛乘，入真實門速成佛道。	007	根 有 萬 端  依 根 教 別  今 以 略 分 十 種 大 意 得 果 延 促 不 同  意 令 知 權 向 實 不 滯 虛 乘  入 真 實 門 速 成 佛 道  
ZH_T36_1739_007:0761b04_17	如龍女，破三乘之定劫，成剎那之實門。	007	如 龍 女  破 三 乘 之 定 劫  成 剎 那 之 實 門  
ZH_T36_1739_007:0761b06_11	《涅槃經》屠兒廣額授賢劫中成佛之記者，破闡提之無性說，越三僧祇之功。	007	 涅 槃 經  屠 兒 廣 額 授 賢 劫 中 成 佛 之 記 者  破 闡 提 之 無 性 說  越 三 僧 祇 之 功  
ZH_T36_1739_007:0761b09_17	兜率天子明一乘之教殊勝之力，聞之生信，為不修故，設入地獄中亦能成種，蒙光觸身來生兜率天上，蹬十地位，一如〈隨好光明功德品〉說。	007	兜 率 天 子 明 一 乘 之 教 殊 勝 之 力  聞 之 生 信  為 不 修 故  設 入 地 獄 中 亦 能 成 種  蒙 光 觸 身 來 生 兜 率 天 上  蹬 十 地 位  一 如  隨 好 光 明 功 德 品  說  
ZH_T36_1739_007:0761b10_10	舉此一事，意令信此諸佛所乘。	007	舉 此 一 事  意 令 信 此 諸 佛 所 乘  
ZH_T36_1739_007:0761b11_12	以難信故，信即必定成種，為信解內熏必至成佛。	007	以 難 信 故  信 即 必 定 成 種  為 信 解 內 熏 必 至 成 佛  
ZH_T36_1739_007:0761b12_2	設暫著樂，遇苦便修。	007	設 暫 著 樂  遇 苦 便 修  
ZH_T36_1739_007:0761b12_19	若至十住初心，位齊十地，更無退轉。	007	若 至 十 住 初 心  位 齊 十 地  更 無 退 轉  
ZH_T36_1739_007:0761b15_12	如善財童子一生成佛者，明於十住初心，一剎那際情亡想盡，三世一念更無所生，名為一生，不取存情立劫時分之生。	007	如 善 財 童 子 一 生 成 佛 者  明 於 十 住 初 心  一 剎 那 際 情 亡 想 盡  三 世 一 念 更 無 所 生  名 為 一 生  不 取 存 情 立 劫 時 分 之 生  
ZH_T36_1739_007:0761b16_2	如是無生便成佛果。	007	如 是 無 生 便 成 佛 果  
ZH_T36_1739_007:0761b16_12	如本生故，名為一生。	007	如 本 生 故  名 為 一 生  
ZH_T36_1739_007:0761b17_9	還同龍女，一剎那際情盡時亡名之為佛。	007	還 同 龍 女  一 剎 那 際 情 盡 時 亡 名 之 為 佛  
ZH_T36_1739_007:0761b19_2	第十明會教始終者，夫慧日世尊，稱法界而遍照；	007	第 十 明 會 教 始 終 者  夫 慧 日 世 尊  稱 法 界 而 遍 照  
ZH_T36_1739_007:0761b20_3	智周萬有，與凡聖而同真，理事互融、體用相即。	007	智 周 萬 有  與 凡 聖 而 同 真  理 事 互 融  體 用 相 即  
ZH_T36_1739_007:0761b20_15	四十品之勝典，終始交羅；	007	四 十 品 之 勝 典  終 始 交 羅  
ZH_T36_1739_007:0761b21_7	百萬頌之妙言，前後參映。	007	百 萬 頌 之 妙 言  前 後 參 映  
ZH_T36_1739_007:0761b21_19	十處十會，如帝網之重重；	007	十 處 十 會  如 帝 網 之 重 重  
ZH_T36_1739_007:0761b22_10	十剎十身，若鏡像之相入。	007	十 剎 十 身  若 鏡 像 之 相 入  
ZH_T36_1739_007:0761b22_19	舉一門，眾門俱發；	007	舉 一 門  眾 門 俱 發  
ZH_T36_1739_007:0761b23_7	談一品，諸品齊麾。	007	談 一 品  諸 品 齊 麾  
ZH_T36_1739_007:0761b23_17	道樹始成，九天同屆；	007	道 樹 始 成  九 天 同 屆  
ZH_T36_1739_007:0761b24_6	普光一集，十處咸登。	007	普 光 一 集  十 處 咸 登  
ZH_T36_1739_007:0761b27_2	今古無差、舊新一念，不離一位便分五位之門，一行之中乃建塵沙行海，法界體上安立訓俗之詮，果德性齊施設引生之教。	007	今 古 無 差  舊 新 一 念  不 離 一 位 便 分 五 位 之 門  一 行 之 中 乃 建 塵 沙 行 海  法 界 體 上 安 立 訓 俗 之 詮  果 德 性 齊 施 設 引 生 之 教  
ZH_T36_1739_007:0761b29_4	文殊以讚明法體、普賢為成備行修，二人悲智參光，使得雲滋寶澤，〈法界品〉內復令善財重修。	007	文 殊 以 讚 明 法 體  普 賢 為 成 備 行 修  二 人 悲 智 參 光  使 得 雲 滋 寶 澤   法 界 品  內 復 令 善 財 重 修  
ZH_T36_1739_007:0761b29_18	倣此一部之經，一一行其行相；	007	倣 此 一 部 之 經  一 一 行 其 行 相  
ZH_T36_1739_007:0761c01_12	菩薩接生之軌，各各次第分明。	007	菩 薩 接 生 之 軌  各 各 次 第 分 明  
ZH_T36_1739_007:0761c03_15	發心求進，師資差別具陳法則，令使童蒙易解、學者不枉功程，一念與道相應，便得超過永劫。	007	發 心 求 進  師 資 差 別 具 陳 法 則  令 使 童 蒙 易 解  學 者 不 枉 功 程  一 念 與 道 相 應  便 得 超 過 永 劫  
ZH_T36_1739_007:0761c04_13	今分十法以約紀綱，教體參差略知分齊。	007	今 分 十 法 以 約 紀 綱  教 體 參 差 略 知 分 齊  
ZH_T36_1739_007:0761c09_9	第一明毘盧遮那始成正覺、第二明示果勸修、第三明信心成備、第四明入真實證、第五明發行修行、第六明理事相入、第七明蘊修成德、第八明隨緣無礙、第九明因果位終、第十明令凡實證。	007	第 一 明 毘 盧 遮 那 始 成 正 覺  第 二 明 示 果 勸 修  第 三 明 信 心 成 備  第 四 明 入 真 實 證  第 五 明 發 行 修 行  第 六 明 理 事 相 入  第 七 明 蘊 修 成 德  第 八 明 隨 緣 無 礙  第 九 明 因 果 位 終  第 十 明 令 凡 實 證  
ZH_T36_1739_007:0761c11_4	第一明毘盧遮那始成正覺者，即〈世主妙嚴〉一品經是。	007	第 一 明 毘 盧 遮 那 始 成 正 覺 者  即  世 主 妙 嚴  一 品 經 是  
ZH_T36_1739_007:0761c14_17	言始成正覺者，已自身心證盡三世古今等法，在一念中無久近相，於一念中而亦不壞眾生三世久近劫智及種種眾生差別知見智，如經「智入三世而無來往」。	007	言 始 成 正 覺 者  已 自 身 心 證 盡 三 世 古 今 等 法  在 一 念 中 無 久 近 相  於 一 念 中 而 亦 不 壞 眾 生 三 世 久 近 劫 智 及 種 種 眾 生 差 別 知 見 智  如 經  智 入 三 世 而 無 來 往   
ZH_T36_1739_007:0761c15_8	如是有十種智，具在經說。	007	如 是 有 十 種 智  具 在 經 說  
ZH_T36_1739_007:0761c19_14	如是上下前後四十品經，總於始成正覺時，於一剎那際，以法界海智印三昧門一時頓印，身色言音說諸佛法，及一切塵中諸國剎海普宣流布，及入涅槃，不移一時一際一性皆是，法如是故。	007	如 是 上 下 前 後 四 十 品 經  總 於 始 成 正 覺 時  於 一 剎 那 際  以 法 界 海 智 印 三 昧 門 一 時 頓 印  身 色 言 音 說 諸 佛 法  及 一 切 塵 中 諸 國 剎 海 普 宣 流 布  及 入 涅 槃  不 移 一 時 一 際 一 性 皆 是  法 如 是 故  
ZH_T36_1739_007:0761c20_18	前佛後佛古今如是，總在一時，隨諸眾生現差別法。	007	前 佛 後 佛 古 今 如 是  總 在 一 時  隨 諸 眾 生 現 差 別 法  
ZH_T36_1739_007:0761c21_8	古今相徹，名之為始。	007	古 今 相 徹  名 之 為 始  
ZH_T36_1739_007:0761c21_18	契法如是，名之為成。	007	契 法 如 是  名 之 為 成  
ZH_T36_1739_007:0761c22_12	依法如是，非心造作，名之為正。	007	依 法 如 是  非 心 造 作  名 之 為 正  
ZH_T36_1739_007:0761c23_1	智達斯理，名之為覺。	007	智 達 斯 理  名 之 為 覺  
ZH_T36_1739_007:0761c24_7	此經在晉朝之譯有三十四品，今於唐朝再譯為三十九品。	007	此 經 在 晉 朝 之 譯 有 三 十 四 品  今 於 唐 朝 再 譯 為 三 十 九 品  
ZH_T36_1739_007:0761c25_3	又檢《菩薩瓔珞本業經》云「佛子！	007	又 檢  菩 薩 瓔 珞 本 業 經  云  佛 子  
ZH_T36_1739_007:0761c26_11	吾先於第六天說十地道化天人，今故略開眾生心地，汝等受行。	007	吾 先 於 第 六 天 說 十 地 道 化 天 人  今 故 略 開 眾 生 心 地  汝 等 受 行  
ZH_T36_1739_007:0761c26_19	」又下文「佛子！	007	 又 下 文  佛 子  
ZH_T36_1739_007:0761c27_11	第四十一地心者，名入法界心。	007	第 四 十 一 地 心 者  名 入 法 界 心  
ZH_T36_1739_007:0761c27_20	」又此下文「佛子！	007	 又 此 下 文  佛 子  
ZH_T36_1739_007:0761c29_11	吾先於第三禪中集八禪眾，說一生補處菩薩入佛華三昧定說百萬億偈。	007	吾 先 於 第 三 禪 中 集 八 禪 眾  說 一生補處菩薩 入 佛 華 三 昧 定 說 百 萬 億 偈  
ZH_T36_1739_007:0762a01_11	今以略說一偈之義開眾生心，汝等受持。	007	今 以 略 說 一 偈 之 義 開 眾 生 心  汝 等 受 持  
ZH_T36_1739_007:0762a02_9	」此品即在〈十地品〉後，是十一地等覺位。	007	 此 品 即 在  十 地 品  後  是 十 一 地 等 覺 位  
ZH_T36_1739_007:0762a03_6	計此品名，還名〈佛華品〉，為依法為名故。	007	計 此 品 名  還 名  佛 華 品   為 依 法 為 名 故  
ZH_T36_1739_007:0762a03_13	又下文「佛子！	007	又 下 文  佛 子  
ZH_T36_1739_007:0762a04_17	吾先在此樹下說法界海時，有八萬無垢菩薩現身得佛。	007	吾 先 在 此 樹 下 說 法 界 海 時  有 八 萬 無 垢 菩 薩 現 身 得 佛  
ZH_T36_1739_007:0762a05_16	故今為此大眾略開佛果行處，汝應頂受。	007	故 今 為 此 大 眾 略 開 佛 果 行 處  汝 應 頂 受  
ZH_T36_1739_007:0762a07_5	」如《瓔珞本業經》，即是說《華嚴經》竟，化諸三乘眾生，詣菩提樹下。	007	 如  瓔 珞 本 業 經   即 是 說  華 嚴 經  竟  化 諸 三 乘 眾 生  詣 菩提樹下  
ZH_T36_1739_007:0762a08_10	二重敘初成正覺時所說《華嚴》五位法門，具如彼經說。	007	二 重 敘 初 成 正 覺 時 所 說  華 嚴  五 位 法 門  具 如 彼 經 說  
ZH_T36_1739_007:0762a10_15	為《華嚴經》少十一地一品經，今將彼配勘，方知次第，後有聞者不須生疑，但取彼經勘驗，可知皂白。	007	為  華 嚴 經  少 十 一 地 一 品 經  今 將 彼 配 勘  方 知 次 第  後 有 聞 者 不 須 生 疑  但 取 彼 經 勘 驗  可 知 皂 白  
ZH_T36_1739_007:0762a15_7	今以第三禪中說十一地佛華品，即總有十處十會四十品，並在始成正覺時，以一剎那際海印法門一時頓說，以依本法無前後故，為法本如是故，以本身本智示本法故，無重會普光明殿及三會等事故。	007	今 以 第 三 禪 中 說 十 一 地 佛 華 品  即 總 有 十 處 十 會 四 十 品  並 在 始 成 正 覺 時  以 一 剎 那 際 海 印 法 門 一 時 頓 說  以 依 本 法 無 前 後 故  為 法 本 如 是 故  以 本 身 本 智 示 本 法 故  無 重 會 普 光 明 殿 及 三 會 等 事 故  
ZH_T36_1739_007:0762a17_13	若重重重重無盡之重，不論三會，以其法界海門總收三世，一念前後並是一時，亦無往彼重來入此。	007	若 重 重 重 重 無 盡 之 重  不 論 三 會  以 其 法 界 海 門 總 收 三 世  一 念 前 後 並 是 一 時  亦 無 往 彼 重 來 入 此  
ZH_T36_1739_007:0762a18_14	如來但以本智對現色身海印門故，一時普示。	007	如 來 但 以 本 智 對 現 色 身 海 印 門 故  一 時 普 示  
ZH_T36_1739_007:0762a20_3	今言於普光明殿重重三會者，此非如是，總是一時頓印之法。	007	今 言 於 普 光 明 殿 重 重 三 會 者  此 非 如 是  總 是 一 時 頓 印 之 法  
ZH_T36_1739_007:0762a21_3	如經云「如來於一言說中，演說無邊契經海。	007	如 經 云  如 來 於 一 言 說 中  演 說 無 邊 契 經 海  
ZH_T36_1739_007:0762a23_10	」但從法門品類，為表法故菩薩名殊，非是先來後來之眾，於法界海內不可以情作前後之想，違本法故。	007	 但 從 法 門 品 類  為 表 法 故 菩 薩 名 殊  非 是 先 來 後 來 之 眾  於 法 界 海 內 不 可 以 情 作 前 後 之 想  違 本 法 故  
ZH_T36_1739_007:0762a24_16	於一念之內現三世事者，為眾生故，非於本法而有三世。	007	於 一 念 之 內 現 三 世 事 者  為 眾 生 故  非 於 本 法 而 有 三 世  
ZH_T36_1739_007:0762a26_7	此為明本法，不可從末，前已覆車，後須改轍，不可直推先德以為龜鏡。	007	此 為 明 本 法  不 可 從 末  前 已 覆 車  後 須 改 轍  不 可 直 推 先 德 以 為 龜 鏡  
ZH_T36_1739_007:0762a26_19	檢參經意，都無重會之名；	007	檢 參 經 意  都 無 重 會 之 名  
ZH_T36_1739_007:0762a27_12	以文字敘，致法門似有重意。	007	以 文 字 敘  致 法 門 似 有 重 意  
ZH_T36_1739_007:0762a29_2	不觀品中經意，總是敘其前後通括一時一際一法界之智用法門。	007	不 觀 品 中 經 意  總 是 敘 其 前 後 通 括 一 時 一 際 一 法 界 之 智 用 法 門  
ZH_T36_1739_007:0762b03_17	如〈十定品〉、〈離世間品〉皆云「爾時世尊在摩竭提國菩提場中始成正覺，普光明殿入剎那際三昧」者，但隨法位，菩薩名別，非是如來去已重來，以普光明殿為法界果智體故。	007	如  十 定 品    離 世 間 品  皆 云  爾 時 世 尊 在 摩 竭 提 國 菩 提 場 中 始 成 正 覺  普 光 明 殿 入 剎 那 際 三 昧  者  但 隨 法 位  菩 薩 名 別  非 是 如 來 去 已 重 來  以 普 光 明 殿 為 法 界 果 智 體 故  
ZH_T36_1739_007:0762b05_6	於一時之際會其理事，不離無作定門，以十定門是法界體故。	007	於 一 時 之 際 會 其 理 事  不 離 無 作 定 門  以 十 定 門 是 法 界 體 故  
ZH_T36_1739_007:0762b06_5	以普賢行是法界用，即〈離世間品〉是也。	007	以 普 賢 行 是 法 界 用  即  離 世 間 品  是 也  
ZH_T36_1739_007:0762b07_5	會此二品，不離普光明殿果德大宅智之本都。	007	會 此 二 品  不 離 普 光 明 殿 果 德 大 宅 智 之 本 都  
ZH_T36_1739_007:0762b08_18	如此三度之說，總是一處一時、一法界一會之說，非是如情所見前後往來。	007	如 此 三 度 之 說  總 是 一 處 一 時  一 法 界 一 會 之 說  非 是 如 情 所 見 前 後 往 來  
ZH_T36_1739_007:0762b10_11	通餘九會，總在一會一時、一法界一智海，法門重重一時隱現無障無礙。	007	通 餘 九 會  總 在 一 會 一 時  一 法 界 一 智 海  法 門 重 重 一 時 隱 現 無障無礙  
ZH_T36_1739_007:0762b12_2	今於一法界內，隨其進修方便行相門中，寄處表法以分其十處。	007	今 於 一 法 界 內  隨 其 進 修 方 便 行 相 門 中  寄 處 表 法 以 分 其 十 處  
ZH_T36_1739_007:0762b12_6	十會者：	007	十 會 者  
ZH_T36_1739_007:0762b13_6	第一菩提場會；	007	第 一 菩 提 場 會  
ZH_T36_1739_007:0762b14_7	第二普光明殿會；	007	第 二 普 光 明 殿 會  
ZH_T36_1739_007:0762b15_8	第三昇須彌山頂會；	007	第 三 昇 須彌山頂 會  
ZH_T36_1739_007:0762b16_7	第四昇夜摩天會；	007	第 四 昇 夜 摩 天 會  
ZH_T36_1739_007:0762b17_7	第五昇兜率天會；	007	第 五 昇 兜 率 天 會  
ZH_T36_1739_007:0762b18_9	第六昇他化自在天會；	007	第 六 昇 他化自在天 會  
ZH_T36_1739_007:0762b19_7	第七昇三禪天會；	007	第 七 昇 三 禪 天 會  
ZH_T36_1739_007:0762b20_7	第八給孤獨園會；	007	第 八 給 孤 獨 園 會  
ZH_T36_1739_007:0762b21_10	第九覺城東大塔廟處會；	007	第 九 覺 城 東 大 塔 廟 處 會  
ZH_T36_1739_007:0762b22_17	第十於一切國剎及塵中一切虛空法界會。	007	第 十 於 一 切 國 剎 及 塵 中 一 切 虛 空 法 界 會  
ZH_T36_1739_007:0762b23_6	名為十處十會。	007	名 為 十 處 十 會  
ZH_T36_1739_007:0762b26_8	普光明殿中會，此經中五位六位法門、十定妙理、普賢萬行始終體用，十處十會總在普光明殿，一真法界因圓果滿報居之宅之所含容。	007	普 光 明 殿 中 會  此 經 中 五 位 六 位 法 門  十 定 妙 理  普 賢 萬 行 始 終 體 用  十 處 十 會 總 在 普 光 明 殿  一 真 法 界 因 圓 果 滿 報 居 之 宅 之 所 含 容  
ZH_T36_1739_007:0762b28_18	十方世界都為一法一處一時一體用際攝末歸本，不可別分作前後往來三會之說，不可以己情塵翳障真教。	007	十方世界 都 為 一 法 一 處 一 時 一 體 用 際 攝 末 歸 本  不 可 別 分 作 前 後 往 來 三 會 之 說  不 可 以 己 情 塵 翳 障 真 教  
ZH_T36_1739_007:0762c01_5	又此經中諸法皆以十為圓數，不可但言七處九會之說。	007	又 此 經 中 諸 法 皆 以 十 為 圓 數  不 可 但 言 七 處 九 會 之 說  
ZH_T36_1739_007:0762c01_8	又問：	007	又 問  
ZH_T36_1739_007:0762c03_1	何故至第七會，但至三禪集八天眾說十一地法門，何故不至四禪天者？	007	何 故 至 第 七 會  但 至 三 禪 集 八 天 眾 說 十 一 地 法 門  何 故 不 至 四 禪 天 者  
ZH_T36_1739_007:0762c03_4	答曰：	007	答 曰  
ZH_T36_1739_007:0762c03_19	為四禪天，依其次第是佛果處故。	007	為 四 禪 天  依 其 次 第 是 佛 果 處 故  
ZH_T36_1739_007:0762c06_14	佛正於菩提場中正證佛果，通收四禪及十方世界總為一普光明殿法界之宅報居之都，更無上下往來進修所在可得之相。	007	佛 正 於 菩 提 場 中 正 證 佛 果  通 收 四 禪 及 十方世界 總 為 一 普 光 明 殿 法 界 之 宅 報 居 之 都  更 無 上 下 往 來 進 修 所 在 可 得 之 相  
ZH_T36_1739_007:0762c07_15	明佛四禪心想無依無進修處，故無往來也。	007	明 佛 四 禪 心 想 無 依 無 進 修 處  故 無 往 來 也  
ZH_T36_1739_007:0762c08_6	情絕應真，同法界故。	007	情 絕 應 真  同 法 界 故  
ZH_T36_1739_007:0762c10_6	是佛第四禪，以菩提樹下寄同阿蘭若處，普光明殿即是本居之報宅，以此三說始終因果。	007	是 佛 第 四 禪  以 菩提樹下 寄 同 阿蘭若處  普 光 明 殿 即 是 本 居 之 報 宅  以 此 三 說 始 終 因 果  
ZH_T36_1739_007:0762c11_10	重敘前初成佛之時，以明前後不離菩提體本智海故。	007	重 敘 前 初 成 佛 之 時  以 明 前 後 不 離 菩 提 體 本 智 海 故  
ZH_T36_1739_007:0762c12_7	如此圓融始終因果，成一際法門。	007	如 此 圓 融 始 終 因 果  成 一 際 法 門  
ZH_T36_1739_007:0762c13_1	於此經中前後有六處和會也。	007	於 此 經 中 前 後 有 六 處 和 會 也  
ZH_T36_1739_007:0762c14_2	示果勸修門中有二處，已信修行門中有四處。	007	示 果 勸 修 門 中 有 二 處  已 信 修 行 門 中 有 四 處  
ZH_T36_1739_007:0762c16_12	一如初會中，普賢菩薩入如來藏身三昧，以世界海旋法門，示佛本源法界十蓮華藏世界海因果始終報得之門。	007	一 如 初 會 中  普 賢 菩 薩 入 如 來 藏 身 三 昧  以 世 界 海 旋 法 門  示 佛 本 源 法 界 十 蓮華藏世界 海 因 果 始 終 報 得 之 門  
ZH_T36_1739_007:0762c18_3	即普賢菩薩是其行，如來藏身是其體，即明以用入體，理事徹故。	007	即 普 賢 菩 薩 是 其 行  如 來 藏 身 是 其 體  即 明 以 用 入 體  理 事 徹 故  
ZH_T36_1739_007:0762c19_11	二毘盧遮那所坐之座諸有莊嚴，亦明因果始終、體用相徹故。	007	二 毘 盧 遮 那 所 坐 之 座 諸 有 莊 嚴  亦 明 因 果 始 終  體 用 相 徹 故  
ZH_T36_1739_007:0762c21_4	即以遮那佛以為報果，以一切法空本智為座體，以普賢萬行為用莊嚴。	007	即 以 遮 那 佛 以 為 報 果  以 一切法空 本 智 為 座 體  以 普 賢 萬 行 為 用 莊 嚴  
ZH_T36_1739_007:0762c25_9	以此一切莊嚴具，即還以輪臺戶牖諸莊嚴具中出眾菩薩，有十佛世界微塵數雨寶供佛，即明如來果德常居一切法空之座，普賢眾行妙用常感依報之所莊嚴，理事因果體用常相益故。	007	以 此 一 切 莊 嚴 具  即 還 以 輪 臺 戶 牖 諸 莊 嚴 具 中 出 眾 菩 薩  有 十 佛 世 界 微 塵 數 雨 寶 供 佛  即 明 如 來 果 德 常 居 一切法空 之 座  普 賢 眾 行 妙 用 常 感 依 報 之 所 莊 嚴  理 事 因 果 體 用 常 相 益 故  
ZH_T36_1739_007:0762c27_19	又已信修行門中有四度和會因果無二門者，即普光明殿三說始成正覺，攝末歸本一際法界，是一度和會。	007	又 已 信 修 行 門 中 有 四 度 和 會 因 果 無 二 門 者  即 普 光 明 殿 三 說 始 成 正 覺  攝 末 歸 本 一 際 法 界  是 一 度 和 會  
ZH_T36_1739_007:0763a01_12	二三十七品名〈如來出現品〉，如來放眉間光灌文殊頂、放口中光灌普賢口，令此二人共相問答，說佛出現果德之門。	007	二 三十七品 名  如 來 出 現 品   如 來 放 眉 間 光 灌 文 殊 頂  放 口 中 光 灌 普 賢 口  令 此 二 人 共 相 問 答  說 佛 出 現 果 德 之 門  
ZH_T36_1739_007:0763a03_4	即文殊為本智法體、普賢為行，明和會體用徹故，以此徹處即名為佛。	007	即 文 殊 為 本 智 法 體  普 賢 為 行  明 和 會 體 用 徹 故  以 此 徹 處 即 名 為 佛  
ZH_T36_1739_007:0763a03_18	初會中佛，即明佛所自成佛也。	007	初 會 中 佛  即 明 佛 所 自 成 佛 也  
ZH_T36_1739_007:0763a04_14	三十七品中佛，明菩薩自力所及也。	007	三十七品 中 佛  明 菩 薩 自 力 所 及 也  
ZH_T36_1739_007:0763a06_3	因初佛故而起信進修行，以信進修行故，自力所及自佛果故。	007	因 初 佛 故 而 起 信 進 修 行  以 信 進 修 行 故  自 力 所 及 自 佛 果 故  
ZH_T36_1739_007:0763a08_4	以自佛果與前所信無異故，三祇園之中如來以師子頻申三昧門，舉五位因果導利人天。	007	以 自 佛 果 與 前 所 信 無 異 故  三 祇 園 之 中 如 來 以 師 子 頻 申 三 昧 門  舉 五 位 因 果 導 利 人 天  
ZH_T36_1739_007:0763a10_8	四善財童子彌勒樓閣中，和會文殊普賢始終因果及彌勒菩薩始終因果都為一際，體用徹故。	007	四 善 財 童 子 彌 勒 樓 閣 中  和 會 文 殊 普 賢 始 終 因 果 及 彌 勒 菩 薩 始 終 因 果 都 為 一 際  體 用 徹 故  
ZH_T36_1739_007:0763a13_15	通前示果勸修門中，普賢菩薩、毘盧遮那二處和會，及後普光明殿〈如來出現品〉，給孤獨園及彌勒樓閣四處，通為六處，和會體用因果無二一際法門。	007	通 前 示 果 勸 修 門 中  普 賢 菩 薩  毘 盧 遮 那 二 處 和 會  及 後 普 光 明 殿  如 來 出 現 品   給 孤 獨 園 及 彌 勒 樓 閣 四 處  通 為 六 處  和 會 體 用 因 果 無 二 一 際 法 門  
ZH_T36_1739_007:0763a16_1	是故彌勒樓閣名毘盧遮那莊嚴藏，與初會中普賢菩薩所入三昧名如來藏身，前後名字一相似故。	007	是 故 彌 勒 樓 閣 名 毘 盧 遮 那 莊 嚴 藏  與 初 會 中 普 賢 菩 薩 所 入 三 昧 名 如 來 藏 身  前 後 名 字 一 相 似 故  
ZH_T36_1739_007:0763a19_4	但取經文品類意況尋之，參驗可見，如來會通總為一時一際，以剎那際根本智宅門出生滅度及常住在世轉正法輪，總無虧一念成正覺時。	007	但 取 經 文 品 類 意 況 尋 之  參 驗 可 見  如 來 會 通 總 為 一 時 一 際  以 剎 那 際 根 本 智 宅 門 出 生 滅 度 及 常 住 在 世 轉正法輪  總 無 虧 一 念 成 正 覺 時  
ZH_T36_1739_007:0763a19_19	是故經言「智入三世而無來往」。	007	是 故 經 言  智 入 三 世 而 無 來 往   
ZH_T36_1739_007:0763a22_8	此經總有十處十會四十品經，於九會中雲集都眾總有三百四十二種眾，并第三禪中一會八種眾亦在其數。	007	此 經 總 有 十 處 十 會 四 十 品 經  於 九 會 中 雲 集 都 眾 總 有 三 百 四 十 二 種 眾  并 第 三 禪 中 一 會 八 種 眾 亦 在 其 數  
ZH_T36_1739_007:0763a23_15	如是之眾，各各云有佛世界微塵數，或云十佛世界微塵數。	007	如 是 之 眾  各 各 云 有 佛 世 界 微 塵 數  或 云 十 佛 世 界 微 塵 數  
ZH_T36_1739_007:0763a25_13	如是眾會一時俱會在始成正覺一剎那際，猶如大海周遍十方互相參映無障無礙。	007	如 是 眾 會 一 時 俱 會 在 始 成 正 覺 一 剎 那 際  猶 如 大 海 周 遍 十 方 互 相 參 映 無障無礙  
ZH_T36_1739_007:0763a29_7	若以第十會中於一切國剎及塵中虛空法界一切會者，即十方世界虛空法界及纖塵之內，及一切眾生身體塵毛孔海會，如海十方無間，重重重重無盡無盡。	007	若 以 第 十 會 中 於 一 切 國 剎 及 塵 中 虛 空 法 界 一 切 會 者  即 十方世界 虛 空 法 界 及 纖 塵 之 內  及 一 切 眾 生 身 體 塵 毛 孔 海 會  如 海 十 方 無 間  重 重 重 重 無 盡 無 盡  
ZH_T36_1739_007:0763b02_13	諸佛菩薩眾海常然，三世一念，古今咸即今時之際，過去未來無盡之劫同時無虧，一念成正覺時也。	007	諸佛菩薩 眾 海 常 然  三 世 一 念  古 今 咸 即 今 時 之 際  過去未來 無 盡 之 劫 同 時 無 虧  一 念 成 正 覺 時 也  
ZH_T36_1739_007:0763b03_15	如是時體，成佛不成佛、覺與不覺時，法如是故。	007	如 是 時 體  成 佛 不 成 佛  覺 與 不 覺 時  法 如 是 故  
ZH_T36_1739_007:0763b06_7	第二明示果勸修者，即〈如來現相品〉、〈普賢三昧品〉、〈世界成就品〉、〈華藏世界品〉、〈毘盧遮那品〉如是五品經是也。	007	第 二 明 示 果 勸 修 者  即  如 來 現 相 品    普 賢 三 昧 品    世 界 成 就 品    華藏世界 品    毘 盧 遮 那 品  如 是 五 品 經 是 也  
ZH_T36_1739_007:0763b07_19	於〈現相品〉，如來口中眾齒之間放光，以光中音聲十方告眾，使令咸集。	007	於  現 相 品   如 來 口 中 眾 齒 之 間 放 光  以 光 中 音 聲 十 方 告 眾  使 令 咸 集  
ZH_T36_1739_007:0763b09_11	普賢菩薩為佛長子，治佛家法入佛三昧，舉佛果德令眾敬愛起信樂修。	007	普 賢 菩 薩 為 佛 長 子  治 佛 家 法 入 佛 三 昧  舉 佛 果 德 令 眾 敬 愛 起 信 樂 修  
ZH_T36_1739_007:0763b13_13	如來於自身及座，舉體用因果門令眾咸知，以佛自身為法界大智身，以諸莊嚴具為普賢行用報果，以一切法空為座身，以此三法齊平興悲智門，無始無終示悟眾生，名之為佛。	007	如 來 於 自 身 及 座  舉 體 用 因 果 門 令 眾 咸 知  以 佛 自 身 為 法 界 大 智 身  以 諸 莊 嚴 具 為 普 賢 行 用 報 果  以 一切法空 為 座 身  以 此 三 法 齊 平 興 悲 智 門  無 始 無 終 示 悟 眾 生  名 之 為 佛  
ZH_T36_1739_007:0763b16_12	如來又於眉間毫相中放光明，名一切菩薩智光明普照曜十方藏，其狀猶如寶色燈雲，普照十方世界已，右繞於佛，從足下入。	007	如 來 又 於 眉間毫相 中 放 光 明  名 一切菩薩 智 光明普照 曜 十 方 藏  其 狀 猶 如 寶 色 燈 雲  普 照 十方世界 已  右 繞 於 佛  從 足 下 入  
ZH_T36_1739_007:0763b18_15	及於眉間毫相之內，出十佛世界微塵數菩薩眾，於其佛前共坐一蓮華之座，復讚嘆佛境界甚深。	007	及 於 眉間毫相 之 內  出 十 佛 世 界 微 塵 數 菩 薩 眾  於 其 佛 前 共 坐 一 蓮 華 之 座  復 讚 嘆 佛 境 界 甚 深  
ZH_T36_1739_007:0763b19_3	此明因果無二。	007	此 明 因 果 無 二  
ZH_T36_1739_007:0763b19_14	光入足下，明以果成因。	007	光 入 足 下  明 以 果 成 因  
ZH_T36_1739_007:0763b20_16	眉間光者，十地智果之光，今入佛足下，以果成因。	007	眉 間 光 者  十 地 智 果 之 光  今 入 佛 足 下  以 果 成 因  
ZH_T36_1739_007:0763b24_2	十信之位，還從足下輪中出此光也，至十住位內次至足指端出，十行之內從足趺上出，十迴向之內從膝上出，十地之內還至眉間出，終而復始。	007	十 信 之 位  還 從 足 下 輪 中 出 此 光 也  至 十 住 位 內 次 至 足 指 端 出  十 行 之 內 從 足 趺 上 出  十 迴 向 之 內 從 膝 上 出  十 地 之 內 還 至 眉 間 出  終 而 復 始  
ZH_T36_1739_007:0763b25_10	毫相光明是十地之果光，其中出菩薩是其因行，明因從果出。	007	毫 相 光 明 是 十 地 之 果 光  其 中 出 菩 薩 是 其 因 行  明 因 從 果 出  
ZH_T36_1739_007:0763b26_8	明此已上五品經，是示佛果德令眾信樂。	007	明 此 已 上 五 品 經  是 示 佛 果 德 令 眾 信 樂  
ZH_T36_1739_007:0763b29_15	第三明信心成備者，即第二會中〈如來名號品〉、〈四聖諦品〉、〈光明覺品〉、〈菩薩問明品〉、〈淨行品〉、〈賢首品〉已上六品經是也。	007	第 三 明 信 心 成 備 者  即 第 二 會 中  如 來 名 號 品    四 聖 諦 品    光 明 覺 品    菩 薩 問 明 品    淨 行 品    賢 首 品  已 上 六 品 經 是 也  
ZH_T36_1739_007:0763c01_5	此六品經共成十信之一位。	007	此 六 品 經 共 成 十 信 之 一 位  
ZH_T36_1739_007:0763c02_6	一〈如來名號品〉，信佛名號，十方世界隨生不同。	007	一  如 來 名 號 品   信 佛 名 號  十方世界 隨 生 不 同  
ZH_T36_1739_007:0763c03_14	二〈四聖諦品〉，信知十方世界法門名字差殊，皆以四聖諦為本。	007	二  四 聖 諦 品   信 知 十方世界 法 門 名 字 差 殊  皆 以 四 聖 諦 為 本  
ZH_T36_1739_007:0763c05_9	三〈光明覺品〉，知光明本從果而來入佛足下，今還從足下放彼果光，用成信位。	007	三  光 明 覺 品   知 光 明 本 從 果 而 來 入 佛 足 下  今 還 從 足 下 放 彼 果 光  用 成 信 位  
ZH_T36_1739_007:0763c06_5	四〈菩薩問明品〉，信菩薩所問之法門。	007	四  菩 薩 問 明 品   信 菩 薩 所 問 之 法 門  
ZH_T36_1739_007:0763c07_3	五〈淨行品〉，明信菩薩淨行從大願力生。	007	五  淨 行 品   明 信 菩 薩 淨 行 從 大 願 力 生  
ZH_T36_1739_007:0763c07_19	六〈賢首品〉，信知成佛以信為首。	007	六  賢 首 品   信 知 成 佛 以 信 為 首  
ZH_T36_1739_007:0763c08_9	信此六品法門，共成信位。	007	信 此 六 品 法 門  共 成 信 位  
ZH_T36_1739_007:0763c09_18	此六品經，於普光明殿中說，以普光明殿是佛智用果報滿居之本宅。	007	此 六 品 經  於 普 光 明 殿 中 說  以 普 光 明 殿 是 佛 智 用 果 報 滿 居 之 本 宅  
ZH_T36_1739_007:0763c10_14	還從中說信法門，為明說果成信。	007	還 從 中 說 信 法 門  為 明 說 果 成 信  
ZH_T36_1739_007:0763c12_18	既信果德，從茲以後至十地十一地佛華品已來，方明入道進修五位成滿階降同別，一通一切通。	007	既 信 果 德  從 茲 以 後 至 十 地 十 一 地 佛 華 品 已 來  方 明 入 道 進 修 五 位 成 滿 階 降 同 別  一 通 一 切 通  
ZH_T36_1739_007:0763c15_7	為從因至果不隔時故，皆以根本不動智等十箇佛以為所信之門，還以自心根本不動智佛以為會體用。	007	為 從 因 至 果 不 隔 時 故  皆 以 根 本 不 動 智 等 十 箇 佛 以 為 所 信 之 門  還 以 自 心 根 本 不 動 智 佛 以 為 會 體 用  
ZH_T36_1739_007:0763c17_18	第四明入真實證者，從第三會昇須彌山頂，於如來兩足指端放光明，於中說六品經是：	007	第 四 明 入 真 實 證 者  從 第 三 會 昇 須彌山頂  於 如 來 兩 足 指 端 放 光 明  於 中 說 六 品 經 是  
ZH_T36_1739_007:0763c19_27	一〈昇須彌山頂品〉、二〈須彌頂上偈讚品〉、三〈十住品〉、四〈梵行品〉、五〈初發心功德品〉、六〈明法品〉。	007	一  昇 須彌山頂 品   二  須 彌 頂 上 偈 讚 品   三  十 住 品   四  梵 行 品   五  初 發 心 功 德 品   六  明 法 品   
ZH_T36_1739_007:0763c22_1	此六品經中，如〈須彌山頂品〉及〈偈讚品〉兩品經，是帝釋諸天迎讚如來，嘆佛功德及處之勝。	007	此 六 品 經 中  如  須彌山頂 品  及  偈 讚 品  兩 品 經  是 帝 釋 諸 天 迎 讚 如 來  嘆 佛 功 德 及 處 之 勝  
ZH_T36_1739_007:0763c24_19	〈十住品〉、〈梵行品〉、〈初發心功德品〉、〈明法品〉四品經，明創證法門住佛所住，生住佛家，同佛智性功德解行，理智如佛，初發心時便成正覺。	007	 十 住 品    梵 行 品    初 發 心 功 德 品    明 法 品  四 品 經  明 創 證 法 門 住 佛 所 住  生 住 佛 家  同 佛 智 性 功 德 解 行  理 智 如 佛  初 發 心 時 便 成 正 覺  
ZH_T36_1739_007:0763c25_18	此會兩足指端放光者，明初證法門發足之始。	007	此 會 兩 足 指 端 放 光 者  明 初 證 法 門 發 足 之 始  
ZH_T36_1739_007:0763c28_2	昇須彌山頂者，明從前信心，今昇十住法王山頂，至法之際智照無礙，如上高山至相盡處故。	007	昇 須彌山頂 者  明 從 前 信 心  今 昇 十 住 法 王 山 頂  至 法 之 際 智 照 無 礙  如 上 高 山 至 相 盡 處 故  
ZH_T36_1739_007:0763c28_13	又山者，表定能發慧故。	007	又 山 者  表 定 能 發 慧 故  
ZH_T36_1739_007:0763c29_15	從茲以去，任法無功始終俱佛，不從八地方具無功。	007	從 茲 以 去  任 法 無 功 始 終 俱 佛  不 從 八 地 方 具 無 功  
ZH_T36_1739_007:0764a01_14	《瓔珞經》云「三賢菩薩法流水中任運至佛。	007	 瓔 珞 經  云  三 賢 菩 薩 法 流 水 中 任 運 至 佛  
ZH_T36_1739_007:0764a02_13	初水後水一性水者，因佛果佛一性佛故。	007	初 水 後 水 一 性 水 者  因 佛 果 佛 一 性 佛 故  
ZH_T36_1739_007:0764a03_13	於其中間無初中後，不隔念故、依本法故。	007	於其中間 無初中後  不 隔 念 故  依 本 法 故  
ZH_T36_1739_007:0764a04_11	無念可隔，因果便終，一念相應一念佛故。	007	無 念 可 隔  因 果 便 終  一 念 相 應 一 念 佛 故  
ZH_T36_1739_007:0764a05_12	」不論相好及與神通，相好神通從此正覺中得。	007	 不 論 相 好 及 與 神 通  相 好 神 通 從 此 正 覺 中 得  
ZH_T36_1739_007:0764a07_2	若證正覺即不著諸相，但以覺道恒相應故，通變相好不求自至。	007	若 證 正 覺 即 不 著 諸 相  但 以 覺 道 恒 相 應 故  通 變 相 好 不 求 自 至  
ZH_T36_1739_007:0764a08_1	設至於後福智終時，三世一時不隔念故。	007	設 至 於 後 福 智 終 時  三 世 一 時 不 隔 念 故  
ZH_T36_1739_007:0764a10_13	第五明發行修行者，從第四會昇夜摩天宮，於如來兩足趺上放光說四品經：	007	第 五 明 發 行 修 行 者  從 第 四 會 昇 夜 摩 天 宮  於 如 來 兩 足 趺 上 放 光 說 四 品 經  
ZH_T36_1739_007:0764a12_5	一〈昇夜摩天宮品〉、二〈夜摩天宮偈讚品〉、三〈十行品〉、四〈十無盡藏品〉。	007	一  昇 夜 摩 天 宮 品   二  夜 摩 天 宮 偈 讚 品   三  十 行 品   四  十 無 盡 藏 品   
ZH_T36_1739_007:0764a14_4	如此會中，〈昇夜摩天宮品〉、〈夜摩天宮偈讚品〉兩品，是諸天迎佛，讚歎佛功德及歎處之勝。	007	如 此 會 中   昇 夜 摩 天 宮 品    夜 摩 天 宮 偈 讚 品  兩 品  是 諸 天 迎 佛  讚 歎佛功德 及 歎 處 之 勝  
ZH_T36_1739_007:0764a16_5	〈十行品〉、〈十無盡藏品〉兩品經，明智身具普賢行，悲智具足理智行門，所成依正二報福智無盡。	007	 十 行 品    十 無 盡 藏 品  兩 品 經  明 智 身 具 普 賢 行  悲 智 具 足 理 智 行 門  所 成 依 正 二 報 福 智 無 盡  
ZH_T36_1739_007:0764a20_1	此位從如來兩足上放光，及昇夜摩天上說者，為明從須彌山頂至相盡處，證佛智身，至夜摩天上，依法空本智起普賢萬行門故，以處表法令易解故，如彼諸天離地際故。	007	此 位 從 如 來 兩 足 上 放 光  及 昇 夜 摩 天 上 說 者  為 明 從 須彌山頂 至 相 盡 處  證 佛 智 身  至 夜 摩 天 上  依 法 空 本 智 起 普 賢 萬 行 門 故  以 處 表 法 令 易 解 故  如 彼 諸 天 離 地 際 故  
ZH_T36_1739_007:0764a20_19	天依空而住，為明十行依本智法空而行。	007	天 依 空 而 住  為 明 十 行 依 本 智 法 空 而 行  
ZH_T36_1739_007:0764a22_16	第六明理事相入者，從第五會昇兜率天宮，於如來膝上放光說十迴向，有三品經：	007	第 六 明 理 事 相 入 者  從 第 五 會 昇 兜率天宮  於 如 來 膝 上 放 光 說 十 迴 向  有 三 品 經  
ZH_T36_1739_007:0764a24_2	一〈昇兜率天宮品〉、〈二兜率天宮偈讚品〉、三〈十迴向品〉。	007	一  昇 兜率天宮 品    二 兜率天宮 偈 讚 品   三  十 迴 向 品   
ZH_T36_1739_007:0764a25_5	前之二品經，是諸天迎讚如來敬嘆佛德，及嘆處之勝。	007	前 之 二 品 經  是 諸 天 迎 讚 如 來 敬 嘆 佛 德  及 嘆 處 之 勝  
ZH_T36_1739_007:0764a26_1	後之一品，是正說十迴向之法門。	007	後 之 一 品  是 正 說 十 迴 向 之 法 門  
ZH_T36_1739_007:0764a26_14	迴向者，令諸事法皆入理故。	007	迴 向 者  令 諸 事 法 皆 入 理 故  
ZH_T36_1739_007:0764a27_14	以十行事法入前十住中理事無礙，故名迴向。	007	以 十 行 事 法 入 前 十 住 中 理 事 無 礙  故 名 迴 向  
ZH_T36_1739_007:0764a29_12	前十住即是文殊法身本智，後十行即是普賢之萬行，明二人體用相徹，名為迴向。	007	前 十 住 即 是 文 殊 法 身 本 智  後 十 行 即 是 普 賢 之 萬 行  明 二 人 體 用 相 徹  名 為 迴 向  
ZH_T36_1739_007:0764b02_2	膝上放光者，明理事卷舒自在故，猶如人膝屈申迴旋皆由於膝。	007	膝 上 放 光 者  明 理 事 卷 舒 自 在 故  猶 如 人 膝 屈 申 迴 旋 皆 由 於 膝  
ZH_T36_1739_007:0764b02_12	何故兜率天說此位者？	007	何 故 兜 率 天 說 此 位 者  
ZH_T36_1739_007:0764b04_2	為明此天於欲界之中處中故，又於天上五位五處五會之中故。	007	為 明 此 天 於 欲 界 之 中 處 中 故  又 於 天 上 五 位 五 處 五 會 之 中 故  
ZH_T36_1739_007:0764b07_6	向下有帝釋、夜摩之兩會，向上即有他化、三禪之兩會，於欲界中此天處中故，故說十迴向，令會理事無礙，根本智差別智智悲均融處於中道。	007	向 下 有 帝 釋  夜 摩 之 兩 會  向 上 即 有 他 化  三 禪 之 兩 會  於 欲 界 中 此 天 處 中 故  故 說 十 迴 向  令 會 理 事 無 礙  根 本 智 差 別 智 智 悲 均 融 處 於 中 道  
ZH_T36_1739_007:0764b08_3	以處表法故，須此處說十迴向之門。	007	以 處 表 法 故  須 此 處 說 十 迴 向 之 門  
ZH_T36_1739_007:0764b10_18	第七明蘊修成德者，從第六會昇他化自在天宮中，如來眉間放光明，名菩薩力焰明。	007	第 七 明 蘊 修 成 德 者  從 第 六 會 昇 他化自在天 宮 中  如 來 眉 間 放 光 明  名 菩 薩 力 焰 明  
ZH_T36_1739_007:0764b12_16	此光與初會中如來眉間所放光明終而復始，至本處故，說〈十地品〉一品經是也。	007	此 光 與 初 會 中 如 來 眉 間 所放光明 終 而 復 始  至 本 處 故  說  十 地 品  一 品 經 是 也  
ZH_T36_1739_007:0764b14_15	無昇他化天宮品、無偈讚品者、為明十地果終住法本宮，恒遍一切，功終行極更無昇進。	007	無 昇 他 化 天 宮 品  無 偈 讚 品 者  為 明 十 地 果 終 住 法 本 宮  恒 遍 一 切  功 終 行 極 更 無 昇 進  
ZH_T36_1739_007:0764b17_2	乃至三禪、十方世界亦同此也，為表果終十地智滿無進修故，常對諸佛現在前故，為非新來無稱歎故。	007	乃 至 三 禪  十方世界 亦 同 此 也  為 表 果 終 十 地 智 滿 無 進 修 故  常 對 諸 佛 現 在 前 故  為 非 新 來 無 稱 歎 故  
ZH_T36_1739_007:0764b19_6	此十地門，但於十住、十行、十迴向中，蘊積功成使令滑熟，更無所住任運而成，自令具足一切諸法。	007	此 十 地 門  但 於 十 住  十 行  十 迴 向 中  蘊 積 功 成 使 令 滑 熟  更 無 所 住 任 運 而 成  自 令 具 足 一切諸法  
ZH_T36_1739_007:0764b20_1	何故於此天處而說十地法門？	007	何 故 於 此 天 處 而 說 十 地 法 門  
ZH_T36_1739_007:0764b21_2	為此天依他起化以成自樂，名之他化自在天。	007	為 此 天 依 他 起 化 以 成 自 樂  名 之 他化自在天  
ZH_T36_1739_007:0764b22_19	此位菩薩依眾生故而行悲智，興諸行雲、雨諸法雨以成為樂，無自心相作諸行相。	007	此 位 菩 薩 依 眾 生 故 而 行 悲 智  興 諸 行 雲  雨 諸 法 雨 以 成 為 樂  無 自 心 相 作 諸 行 相  
ZH_T36_1739_007:0764b23_15	以處表法故，須此處而說十地法門。	007	以 處 表 法 故  須 此 處 而 說 十 地 法 門  
ZH_T36_1739_007:0764b25_17	依藏法師，說此品時有三加五請者，檢尋經意，佛有十三種加，解脫月菩薩及諸菩薩有四請。	007	依 藏 法 師  說 此 品 時 有 三 加 五 請 者  檢 尋 經 意  佛 有 十 三 種 加  解 脫 月 菩 薩 及 諸 菩 薩 有 四 請  
ZH_T36_1739_007:0764b27_13	佛有十三種加金剛藏菩薩者，一他方佛有十二種加金剛藏菩薩，使令遣說。	007	佛 有 十 三 種 加 金 剛 藏 菩 薩 者  一 他 方 佛 有 十 二 種 加 金 剛 藏 菩 薩  使 令 遣 說  
ZH_T36_1739_007:0764b29_4	二毘盧遮那如來眉間放光照金剛藏菩薩身，光中說偈勸令使說。	007	二 毘 盧 遮 那 如 來 眉 間 放 光 照 金 剛 藏 菩 薩 身  光 中 說 偈 勸 令 使 說  
ZH_T36_1739_007:0764b29_14	此為光加，通為十三。	007	此 為 光 加  通 為 十 三  
ZH_T36_1739_007:0764c02_1	十方諸佛十二種加者，一諸佛現其前，以言讚慰使令說法。	007	十方諸佛 十 二 種 加 者  一 諸 佛 現 其 前  以 言 讚 慰 使 令 說 法  
ZH_T36_1739_007:0764c02_16	二與十種智及自善根，法如是加。	007	二 與 十 種 智 及 自 善 根  法 如 是 加  
ZH_T36_1739_007:0764c03_11	三十方諸佛手摩其頂，許令使說。	007	三 十方諸佛 手 摩 其 頂  許 令 使 說  
ZH_T36_1739_007:0764c04_1	以言讚慰，是語業加；	007	以 言 讚 慰  是 語 業 加  
ZH_T36_1739_007:0764c04_11	與十種智，是智業加；	007	與 十 種 智  是 智 業 加  
ZH_T36_1739_007:0764c05_1	以手摩頂，是身業加；	007	以 手 摩 頂  是 身 業 加  
ZH_T36_1739_007:0764c06_1	毘盧遮那眉間光照及光中說法，是法力加。	007	毘 盧 遮 那 眉 間 光 照 及 光 中 說 法  是 法 力 加  
ZH_T36_1739_007:0764c07_3	總通言讚及與十智、手摩頂及光照，有十三種加。	007	總 通 言 讚 及 與 十 智  手 摩 頂 及 光 照  有 十 三 種 加  
ZH_T36_1739_007:0764c09_13	金剛藏菩薩四重請者，一解脫月舉眾疑、二請金剛藏菩薩為眾說法、三重請、四諸大菩薩一時同請，都為四請。	007	金 剛 藏 菩 薩 四 重 請 者  一 解 脫 月 舉 眾 疑  二 請 金 剛 藏 菩 薩 為 眾 說 法  三 重 請  四 諸 大 菩 薩 一 時 同 請  都 為 四 請  
ZH_T36_1739_007:0764c10_5	未知三加五請從何所來？	007	未 知 三 加 五 請 從 何 所 來  
ZH_T36_1739_007:0764c12_3	若但取身語意業為三加者，即與十智眉間光照金剛藏身及光說法，其加即有餘。	007	若 但 取 身語意業 為 三 加 者  即 與 十 智 眉 間 光 照 金 剛 藏 身 及 光 說 法  其 加 即 有 餘  
ZH_T36_1739_007:0764c13_15	若俱取十方諸佛言讚使說為五請者，佛位居尊，軌則之中不合為請。	007	若 俱 取 十方諸佛 言 讚 使 說 為 五 請 者  佛 位 居 尊  軌 則 之 中 不 合 為 請  
ZH_T36_1739_007:0764c14_10	以此之義，總有十三種加、四重請。	007	以 此 之 義  總 有 十 三 種 加  四 重 請  
ZH_T36_1739_007:0764c16_6	與十種智業，雖是智體不殊，為不迷法相成差別智故，用時各別，不可直取同門。	007	與 十 種 智 業  雖 是 智 體 不 殊  為 不 迷 法 相 成 差 別 智 故  用 時 各 別  不 可 直 取 同 門  
ZH_T36_1739_007:0764c17_17	以一同中有十三種所加各別、四度重請皆殊，超昇之義前已說訖。	007	以 一 同 中 有 十 三 種 所 加 各 別  四 度 重 請 皆 殊  超 昇 之 義 前 已 說 訖  
ZH_T36_1739_007:0764c19_4	第八隨緣無礙者，從第七會，於第三禪中集八禪眾說。	007	第 八 隨 緣 無 礙 者  從 第 七 會  於 第 三 禪 中 集 八 禪 眾 說  
ZH_T36_1739_007:0764c20_11	一生補處菩薩入佛華三昧定，說十一地等覺位中普賢法門。	007	一生補處菩薩 入 佛 華 三 昧 定  說 十 一 地 等 覺 位 中 普 賢 法 門  
ZH_T36_1739_007:0764c24_8	十地已終，明自分道終，等覺位中行普賢行，遍明入俗、遍周法界，行門重疊，廣及虛空及微塵中諸國剎海，重重無礙，廣大如法界、究竟如虛空，名為等覺位中普賢行也。	007	十 地 已 終  明 自 分 道 終  等 覺 位 中 行 普 賢 行  遍 明 入 俗  遍 周 法 界  行 門 重 疊  廣 及 虛 空 及 微 塵 中 諸 國 剎 海  重 重 無 礙  廣 大 如 法 界  究 竟 如 虛 空  名 為 等 覺 位 中 普 賢 行 也  
ZH_T36_1739_007:0764c25_12	言佛華三昧者，花之言行能堪可觀，開敷感果義也。	007	言 佛 華 三 昧 者  花 之 言 行 能 堪 可 觀  開 敷 感 果 義 也  
ZH_T36_1739_007:0764c25_19	此為佛行法門。	007	此 為 佛 行 法 門  
ZH_T36_1739_007:0764c26_13	佛者覺也，明十一地等覺行用。	007	佛 者 覺 也  明 十 一 地 等 覺 行 用  
ZH_T36_1739_007:0764c27_18	明十地成佛以終，次十一地覺行滿也，故名佛華法門。	007	明 十 地 成 佛 以 終  次 十 一 地 覺 行 滿 也  故 名 佛 華 法 門  
ZH_T36_1739_007:0764c29_1	三昧者，法界本體大寂法門，定亂情盡名為本寂。	007	三 昧 者  法 界 本 體 大 寂 法 門  定 亂 情 盡 名 為 本 寂  
ZH_T36_1739_007:0765a01_3	以此定故，行普賢行門一切三昧，此乃為本體故。	007	以 此 定 故  行 普 賢 行 門 一 切 三 昧  此 乃 為 本 體 故  
ZH_T36_1739_007:0765a03_3	於彼天處，為於色界無色界八禪之眾，說一生補處菩薩入佛華三昧定門，有百萬億偈。	007	於 彼 天 處  為 於 色界無色界 八 禪 之 眾  說 一生補處菩薩 入 佛 華 三 昧 定 門  有 百 萬 億 偈  
ZH_T36_1739_007:0765a04_13	以此位菩薩入佛華法門，善明入俗廣利含生自在故，名隨緣無礙。	007	以 此 位 菩 薩 入 佛 華 法 門  善 明 入 俗 廣 利 含 生 自 在 故  名 隨 緣 無 礙  
ZH_T36_1739_007:0765a05_15	此位明法界行周，何故在彼天處說十一地法門？	007	此 位 明 法 界 行 周  何 故 在 彼 天 處 說 十 一 地 法 門  
ZH_T36_1739_007:0765a07_11	為彼天處憂苦情亡、唯三昧樂，為明此位菩薩定故情亡，唯智悲利眾生樂故。	007	為 彼 天 處 憂 苦 情 亡  唯 三 昧 樂  為 明 此 位 菩 薩 定 故 情 亡  唯 智 悲 利 眾 生 樂 故  
ZH_T36_1739_007:0765a08_8	以此處表法故，於此處說十一地法門。	007	以 此 處 表 法 故  於 此 處 說 十 一 地 法 門  
ZH_T36_1739_007:0765a09_14	地位行門，廣如《瓔珞經》說，此以當《華嚴經》來文未足。	007	地 位 行 門  廣 如  瓔 珞 經  說  此 以 當  華 嚴 經  來 文 未 足  
ZH_T36_1739_007:0765a14_6	第九明因果位終者，從〈十定品〉、〈十通品〉、〈十忍品〉、〈阿僧祇品〉、〈壽量品〉、〈諸菩薩住處品〉、〈佛不思議法品〉、〈如來十身相海品〉、〈如來隨好光明功德品〉、〈普賢行品〉、〈如來出現品〉、〈離世間品〉已上十二品經是也。	007	第 九 明 因 果 位 終 者  從  十 定 品    十 通 品    十 忍 品    阿 僧 祇 品    壽 量 品    諸 菩 薩 住 處 品    佛 不 思 議 法 品    如 來 十 身 相 海 品    如 來 隨 好 光 明 功 德 品    普 賢 行 品    如 來 出 現 品    離 世 間 品  已 上 十 二 品 經 是 也  
ZH_T36_1739_007:0765a14_11	何以然者？	007	何 以 然 者  
ZH_T36_1739_007:0765a16_5	為〈十定品〉至〈離世間品〉總該五位十地佛位及普賢萬行，始終因果前後徹故。	007	為  十 定 品  至  離 世 間 品  總 該 五 位 十 地 佛 位 及 普 賢 萬 行  始 終 因 果 前 後 徹 故  
ZH_T36_1739_007:0765a21_1	是此〈十定品〉、〈離世間品〉二品經初，皆却敘初會及第二會云「爾時世尊在摩竭提國阿蘭若法菩提場中始成正覺，於普光明殿入剎那際諸佛三昧」者，非是重來集會，但為〈十定〉及〈離世間〉二品是體用門，通始終故。	007	是 此  十 定 品    離 世 間 品  二 品 經 初  皆 却 敘 初 會 及 第 二 會 云  爾 時 世 尊 在 摩 竭 提 國 阿 蘭 若 法 菩 提 場 中 始 成 正 覺  於 普 光 明 殿 入 剎 那 際 諸 佛 三 昧  者  非 是 重 來 集 會  但 為  十 定  及  離 世 間  二 品 是 體 用 門  通 始 終 故  
ZH_T36_1739_007:0765a22_13	於普光明殿如是重敘，依其法門，菩薩眾名號差別，非是去已還復重來。	007	於 普 光 明 殿 如 是 重 敘  依 其 法 門  菩 薩 眾 名 號 差 別  非 是 去 已 還 復 重 來  
ZH_T36_1739_007:0765a24_2	於十住、十行、十迴向、十地、十一地法，遍諸天處一時頓說諸位。	007	於 十 住  十 行  十 迴 向  十 地  十 一 地 法  遍 諸 天 處 一 時 頓 說 諸 位  
ZH_T36_1739_007:0765a25_2	此之二品，意明體用徹於始終，佛因果門故。	007	此 之 二 品  意 明 體 用 徹 於 始 終  佛 因 果 門 故  
ZH_T36_1739_007:0765a27_1	十定體是文殊，離世間法是普賢，是故〈如來出現品〉中放光和會二人，因果相徹門故。	007	十 定 體 是 文 殊  離 世 間 法 是 普 賢  是 故  如 來 出 現 品  中 放 光 和 會 二 人  因 果 相 徹 門 故  
ZH_T36_1739_007:0765a28_12	放眉間光入文殊頂、放口中光入普賢口，令其理事自相問答說佛果門。	007	放 眉 間 光 入 文 殊 頂  放 口 中 光 入 普 賢 口  令 其 理 事 自 相 問 答 說 佛 果 門  
ZH_T36_1739_007:0765b01_1	佛果之門總在二人根本智差別智之際，以定慧力照之可見。	007	佛 果 之 門 總 在 二 人 根 本 智 差 別 智 之 際  以 定 慧 力 照 之 可 見  
ZH_T36_1739_007:0765b04_6	此之十二品經，一時都會，及諸六位十一地總入普光本智法堂果德大宅法界之門故，是故〈十定品〉及〈離世間品〉皆敘前之初會二會說此經時。	007	此 之 十 二 品 經  一 時 都 會  及 諸 六 位 十 一 地 總 入 普 光 本 智 法 堂 果 德 大 宅 法 界 之 門 故  是 故  十 定 品  及  離 世 間 品  皆 敘 前 之 初 會 二 會 說 此 經 時  
ZH_T36_1739_007:0765b07_6	譬如空中置百千寶鏡，置一佛像在於地上，以眾菩薩圍遶莊嚴，於彼百千寶鏡之中一時頓現，一一鏡中影像互相參入都無來往。	007	譬 如 空 中 置 百 千 寶 鏡  置 一 佛 像 在 於 地 上  以 眾 菩 薩 圍 遶 莊 嚴  於 彼 百 千 寶 鏡 之 中 一 時 頓 現  一 一 鏡 中 影 像 互 相 參 入 都 無 來 往  
ZH_T36_1739_007:0765b10_4	如來亦爾，於始成正覺之時，天上人間十方國土一時頓現，互相參徹都無來去，故彼說言音句義悉皆參入，都無來去不論重會。	007	如 來 亦 爾  於 始 成 正 覺 之 時  天 上 人 間 十 方 國 土 一 時 頓 現  互 相 參 徹 都 無 來 去  故 彼 說 言 音 句 義 悉 皆 參 入  都 無 來 去 不 論 重 會  
ZH_T36_1739_007:0765b11_1	不得作世間情解，作往來重重之心。	007	不 得 作 世 間 情 解  作 往 來 重 重 之 心  
ZH_T36_1739_007:0765b11_15	如前已述，事須和會至而復說。	007	如 前 已 述  事 須 和 會 至 而 復 說  
ZH_T36_1739_007:0765b12_6	此之經末，須知和會始終。	007	此 之 經 末  須 知 和 會 始 終  
ZH_T36_1739_007:0765b13_13	〈如來出現品〉明五位十一地果終之門、一部之經始終之際。	007	 如 來 出 現 品  明 五 位 十 一 地 果 終 之 門  一 部 之 經 始 終 之 際  
ZH_T36_1739_007:0765b14_7	以是義故、流通付囑總在其中。	007	以是義故  流 通 付 囑 總 在 其 中  
ZH_T36_1739_007:0765b15_8	〈出現品〉前〈普賢行品〉，即明自己佛果修行之行。	007	 出 現 品  前  普 賢 行 品   即 明 自 己 佛 果 修 行 之 行  
ZH_T36_1739_007:0765b16_11	〈出現品〉後〈離世間品〉，即明自己佛果之後利生之行。	007	 出 現 品  後  離 世 間 品   即 明 自 己 佛 果 之 後 利 生 之 行  
ZH_T36_1739_007:0765b18_9	明佛果之後所行大悲智行諸習總盡，雖行普賢萬行，不染世間，名〈離世間品〉。	007	明 佛 果 之 後 所 行 大 悲 智 行 諸 習 總 盡  雖 行 普 賢 萬 行  不 染 世 間  名  離 世 間 品   
ZH_T36_1739_007:0765b19_9	自修佛果前普賢行，明是自所乘，勸他學佛果也。	007	自 修 佛 果 前 普 賢 行  明 是 自 所 乘  勸 他 學 佛 果 也  
ZH_T36_1739_007:0765b20_15	後普賢行，自己佛果已終，純是利他，以此能令三寶不斷。	007	後 普 賢 行  自 己 佛 果 已 終  純 是 利 他  以 此 能 令 三 寶 不 斷  
ZH_T36_1739_007:0765b21_15	十通、十忍亦如十定，遍通五位，體徹始終也。	007	十 通  十 忍 亦 如 十 定  遍 通 五 位  體 徹 始 終 也  
ZH_T36_1739_007:0765b22_3	通者，總通明義也。	007	通 者  總 通 明 義 也  
ZH_T36_1739_007:0765b22_11	忍者，法忍之門。	007	忍 者  法 忍 之 門  
ZH_T36_1739_007:0765b23_2	阿僧祇者，乃明數量之門。	007	阿 僧 祇 者  乃 明 數 量 之 門  
ZH_T36_1739_007:0765b23_14	壽量者，乃明佛壽量隨人。	007	壽 量 者  乃 明 佛 壽 量 隨 人  
ZH_T36_1739_007:0765b25_1	菩薩住處者，為明菩薩所住處，為人攝化住持境界常在不滅。	007	菩 薩 住 處 者  為 明 菩 薩 所 住 處  為 人 攝 化 住 持 境 界 常 在 不 滅  
ZH_T36_1739_007:0765b26_11	佛不思議法者，為明如來化儀法則自在，非諸二乘及三乘權學所知。	007	佛 不 思 議 法 者  為 明 如 來 化 儀 法 則 自 在  非 諸 二 乘 及 三 乘 權 學 所 知  
ZH_T36_1739_007:0765b28_14	〈如來十身相海品〉者，為明十世界海十毘盧遮那皆有九十七種相及十蓮華藏世界微塵數相。	007	 如 來 十 身 相 海 品  者  為 明 十 世 界 海 十 毘 盧 遮 那 皆 有 九 十 七 種 相 及 十 蓮華藏世界 微 塵 數 相  
ZH_T36_1739_007:0765c01_7	〈如來隨好光明功德品〉者，為明如來隨好光明照燭功德，蒙光獲益。	007	 如 來 隨 好 光 明 功 德 品  者  為 明 如 來 隨 好 光 明 照 燭 功 德  蒙 光 獲 益  
ZH_T36_1739_007:0765c02_2	〈普賢行品〉者，為明果前進修之行。	007	 普 賢 行 品  者  為 明 果 前 進 修 之 行  
ZH_T36_1739_007:0765c03_8	〈如來出現品〉者，為明五位菩薩自力果終，出現因果位極。	007	 如 來 出 現 品  者  為 明 五 位 菩 薩 自 力 果 終  出 現 因 果 位 極  
ZH_T36_1739_007:0765c04_5	〈離世間品〉者，為明佛果之後純是利他。	007	 離 世 間 品  者  為 明 佛 果 之 後 純 是 利 他  
ZH_T36_1739_007:0765c05_13	此已上三十九品經，六位五位因果位終，利及諸天諸神王眾。	007	此 已 上 三 十 九 品 經  六 位 五 位 因 果 位 終  利 及 諸 天 諸 神 王 眾  
ZH_T36_1739_007:0765c07_3	〈入法界〉一品經，如來入師子頻申三昧，還舉佛果五位利及人間。	007	 入 法 界  一 品 經  如 來 入 師 子 頻 申 三 昧  還 舉 佛 果 五 位 利 及 人 間  
ZH_T36_1739_007:0765c08_9	以前總結初會二會，乃至十一地七會之中佛位因果法門。	007	以 前 總 結 初 會 二 會  乃 至 十 一 地 七 會 之 中 佛 位 因 果 法 門  
ZH_T36_1739_007:0765c09_3	八會在祇園之中，後當更敘。	007	八 會 在 祇 園 之 中  後 當 更 敘  
ZH_T36_1739_007:0765c12_12	第十明令凡實證者，從第八會在祇園之中，如來入師子頻申三昧門，還舉法界果德現諸世間，令生信樂聞佛實相。	007	第 十 明 令 凡 實 證 者  從 第 八 會 在 祇 園 之 中  如 來 入 師 子 頻 申 三 昧 門  還 舉 法 界 果 德 現 諸 世 間  令 生 信 樂 聞 佛 實 相  
ZH_T36_1739_007:0765c13_16	五百聲聞、目蓮、鶖子，示同不聞，寄同二乘有信不信。	007	五 百 聲 聞  目 蓮  鶖 子  示 同 不 聞  寄 同 二 乘 有 信 不 信  
ZH_T36_1739_007:0765c18_3	如初會中五十眾，及覺首等十首菩薩、功德林等十林菩薩、金剛幢等十幢菩薩、金剛藏等三十七箇藏菩薩，如是各各有十佛剎微塵數菩薩共集，隨位增倍寄成諸位，令諸人天凡夫得此法門。	007	如 初 會 中 五 十 眾  及 覺 首 等 十 首 菩 薩  功 德 林 等 十 林 菩 薩  金 剛 幢 等 十 幢 菩 薩  金 剛 藏 等 三 十 七 箇 藏 菩 薩  如 是 各 各 有 十 佛 剎 微 塵 數 菩 薩 共 集  隨 位 增 倍 寄 成 諸 位  令 諸 人 天 凡 夫 得 此 法 門  
ZH_T36_1739_007:0765c19_10	如此會中六千比丘，明是凡夫，於文殊師利所頓明十耳十眼。	007	如 此 會 中 六 千 比 丘  明 是 凡 夫  於 文 殊 師 利 所 頓 明 十 耳 十 眼  
ZH_T36_1739_007:0765c20_8	此眾雖居在路發心，境界不離佛會。	007	此 眾 雖 居 在 路 發 心  境 界 不 離 佛 會  
ZH_T36_1739_007:0765c21_5	路上發心為表進修，非是即離其佛會。	007	路 上 發 心 為 表 進 修  非 是 即 離 其 佛 會  
ZH_T36_1739_007:0765c24_1	乃至第九會，覺城東，一萬諸龍、五百優婆塞、五百優婆夷、五百童子、五百童女，普明是凡夫同證佛位，是故今言令凡實證。	007	乃 至 第 九 會  覺 城 東  一 萬 諸 龍  五 百 優 婆 塞  五 百 優 婆 夷  五 百 童 子  五 百 童 女  普 明 是 凡 夫 同 證 佛 位  是 故 今 言 令 凡 實 證  
ZH_T36_1739_007:0765c26_10	第九會覺城東過去佛大塔廟處，文殊師利說普照法界修多羅門，無量諸龍得生人趣，一萬諸龍發菩提心。	007	第 九 會 覺 城 東 過 去 佛 大 塔 廟 處  文 殊 師 利 說 普 照 法 界 修 多 羅 門  無 量 諸 龍 得 生 人 趣  一 萬 諸 龍 發菩提心  
ZH_T36_1739_007:0765c28_1	覺城五眾俱登佛果，但舉善財一人為首，及其五百之數法皆同然。	007	覺 城 五 眾 俱 登 佛 果  但 舉 善 財 一 人 為 首  及 其 五 百 之 數 法 皆 同 然  
ZH_T36_1739_007:0765c28_9	五百者，表五位。	007	五 百 者  表 五 位  
ZH_T36_1739_007:0765c29_1	六千者，表六位，信亦在中。	007	六 千 者  表 六 位  信 亦 在 中  
ZH_T36_1739_007:0766a01_8	一萬龍者，表其萬行之門故，無有一事浪施設故，皆表法門。	007	一 萬 龍 者  表 其 萬 行 之 門 故  無 有 一 事 浪 施 設 故  皆 表 法 門  
ZH_T36_1739_007:0766a03_2	過去諸佛大塔廟處為其會者，明古佛今佛道跡不殊，還同如來會內一種。	007	過去諸佛 大 塔 廟 處 為 其 會 者  明 古 佛 今 佛 道 跡 不 殊  還 同 如 來 會 內 一 種  
ZH_T36_1739_007:0766a04_6	善財南詢諸友，還明進修，又明菩薩攝化眾生之行相。	007	善 財 南 詢 諸 友  還 明 進 修  又 明 菩 薩 攝 化 眾 生 之 行 相  
ZH_T36_1739_007:0766a07_3	第十會者，一切國剎及塵中虛空法界一切會，此十遍一切剎塵中虛空法界有情身塵毛孔之內，如是重重重重海會無盡故。	007	第 十 會 者  一 切 國 剎 及 塵 中 虛 空 法 界 一 切 會  此 十 遍 一 切 剎 塵 中 虛 空 法 界 有 情 身 塵 毛 孔 之 內  如 是 重 重 重 重 海 會 無 盡 故  
ZH_T36_1739_007:0766a10_12	如是法界佛果法門，諸有信解及初發心證入之者，猶如師子王之子初生之時，雖即未能如其師子王力勢自在，然師子相全體無異，一切諸獸皆當畏。	007	如 是 法 界 佛 果 法 門  諸 有 信 解 及 初 發 心 證 入 之 者  猶 如 師 子 王 之 子 初 生 之 時  雖 即 未 能 如 其 師 子 王 力 勢 自 在  然 師 子 相 全 體 無 異  一 切 諸 獸 皆 當 畏  
ZH_T36_1739_007:0766a13_3	如於此《華嚴經》佛果法門信解及初發證入者，亦復如是，能信自己身心性相全體同諸佛果自體恒真本大智故。	007	如 於 此  華 嚴 經  佛 果 法 門 信 解 及 初 發 證 入 者  亦復如是  能 信 自 己 身 心 性 相 全 體 同 諸 佛 果 自 體 恒 真 本 大 智 故  
ZH_T36_1739_007:0766a14_7	及證入者，同諸如來佛果之門，本無修造，自體全佛。	007	及 證 入 者  同 諸 如 來 佛 果 之 門  本 無 修 造  自 體 全 佛  
ZH_T36_1739_007:0766a15_9	以此真門備進修差別萬行，恒無始終，一真果德。	007	以 此 真 門 備 進 修 差 別 萬 行  恒 無 始 終  一 真 果 德  
ZH_T36_1739_007:0766a16_5	雖未能堪力用如佛，是則名為種佛。	007	雖 未 能 堪 力 用 如 佛  是 則 名 為 種 佛  
ZH_T36_1739_007:0766a16_17	種子在於身田，以信為始。	007	種 子 在 於 身 田  以 信 為 始  
ZH_T36_1739_007:0766a20_9	以定慧力證入之者，初發心時十住之首以入佛智慧，是則名為生在佛家為佛真子，以與佛智同故，具足如來諸善根故，便即超彼三乘，得神通菩薩九地等見。	007	以 定 慧 力 證 入 之 者  初 發 心 時 十 住 之 首 以 入 佛 智 慧  是 則 名 為 生 在 佛 家 為 佛 真 子  以 與 佛 智 同 故  具 足 如 來 諸 善 根 故  便 即 超 彼 三 乘  得 神 通 菩 薩 九 地 等 見  
ZH_T36_1739_007:0766a21_17	一切三乘人天外道智所不及，是故應當根堪之士一心奉行。	007	一 切 三 乘 人 天 外 道 智 所 不 及  是 故 應 當 根 堪 之 士 一 心 奉 行  
ZH_T36_1739_007:0766a22_100	新華嚴經論卷第七	007	新 華 嚴 經 論 卷 第 七 
