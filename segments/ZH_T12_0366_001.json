[
  {
    "segmentnr":"ZH_T12_0366_001:0346b25_0",
    "original":"佛說阿彌陀經",
    "folio":1,
    "analyzed":"佛 說 阿 彌 陀 經 "
  },
  {
    "segmentnr":"ZH_T12_0366_001:0346b27_0",
    "original":"姚秦龜茲三藏鳩摩羅什譯",
    "folio":1,
    "analyzed":"姚 秦 龜 茲 三 藏 鳩 摩 羅 什 譯 "
  },
  {
    "segmentnr":"ZH_T12_0366_001:0346b28_0",
    "original":"如是我聞：一時，佛在舍衛國祇樹給孤",
    "folio":1,
    "analyzed":"如是我聞  一 時  佛 在 舍 衛 國 祇 樹 給 孤 "
  },
  {
    "segmentnr":"ZH_T12_0366_001:0346c01_9",
    "original":"獨園，與大比丘僧千二百五十人俱，皆是大阿羅漢，眾所知識。",
    "folio":1,
    "analyzed":"獨 園  與 大 比 丘 僧 千二百五十 人 俱  皆 是 大阿羅漢  眾 所 知 識  "
  },
  {
    "segmentnr":"ZH_T12_0366_001:0346c09_3",
    "original":"長老舍利弗、摩訶目乾連、摩訶迦葉、摩訶迦栴延、摩訶拘絺羅、離婆多、周梨槃陀迦、難陀、阿難陀、羅睺羅、憍梵波提、賓頭盧頗羅墮、迦留陀夷、摩訶劫賓那、薄俱羅、阿㝹樓馱，如是等諸大弟子，并諸菩薩摩訶薩——文殊師利法王子、阿逸多菩薩、乾陀訶提菩薩、常精進菩薩——與如是等諸大菩薩，及釋提桓因等無量諸天大眾俱。",
    "folio":1,
    "analyzed":"長 老 舍 利 弗  摩 訶 目 乾 連  摩 訶 迦 葉  摩 訶 迦 栴 延  摩 訶 拘 絺 羅  離 婆 多  周 梨 槃 陀 迦  難 陀  阿 難 陀  羅 睺 羅  憍 梵 波 提  賓 頭 盧 頗 羅 墮  迦 留 陀 夷  摩 訶 劫 賓 那  薄 俱 羅  阿 㝹 樓 馱  如 是 等 諸 大 弟 子  并 諸 菩薩摩訶薩   文 殊 師 利 法 王 子  阿 逸 多 菩 薩  乾 陀 訶 提 菩 薩  常 精 進 菩 薩   與 如 是 等 諸 大 菩 薩  及 釋提桓因 等 無 量 諸 天 大 眾 俱  "
  },
  {
    "segmentnr":"ZH_T12_0366_001:0346c10_10",
    "original":"爾時，佛告長老舍利弗：",
    "folio":1,
    "analyzed":"爾 時  佛 告 長 老 舍 利 弗  "
  },
  {
    "segmentnr":"ZH_T12_0366_001:0346c11_10",
    "original":"「從是西方過十萬億佛土，有世界名曰極樂。",
    "folio":1,
    "analyzed":" 從 是 西 方 過 十 萬 億 佛 土  有 世 界 名 曰 極 樂  "
  },
  {
    "segmentnr":"ZH_T12_0366_001:0346c12_8",
    "original":"其土有佛，號阿彌陀，今現在說法。",
    "folio":1,
    "analyzed":"其 土 有 佛  號 阿 彌 陀  今 現 在 說 法  "
  },
  {
    "segmentnr":"ZH_T12_0366_001:0346c12_12",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0346c13_1",
    "original":"彼土何故名為極樂？",
    "folio":1,
    "analyzed":"彼 土 何 故 名 為 極 樂  "
  },
  {
    "segmentnr":"ZH_T12_0366_001:0346c14_1",
    "original":"其國眾生無有眾苦，但受諸樂，故名極樂。",
    "folio":1,
    "analyzed":"其 國 眾 生 無 有 眾 苦  但 受 諸 樂  故 名 極 樂  "
  },
  {
    "segmentnr":"ZH_T12_0366_001:0346c14_6",
    "original":"又舍利弗！",
    "folio":1,
    "analyzed":"又 舍 利 弗  "
  },
  {
    "segmentnr":"ZH_T12_0366_001:0346c16_4",
    "original":"極樂國土，七重欄楯、七重羅網、七重行樹，皆是四寶周匝圍繞，是故彼國名曰極樂。",
    "folio":1,
    "analyzed":"極樂國土  七 重 欄 楯  七 重 羅 網  七重行樹  皆 是 四 寶 周匝圍繞  是 故 彼 國 名 曰 極 樂  "
  },
  {
    "segmentnr":"ZH_T12_0366_001:0346c16_10",
    "original":"「又舍利弗！",
    "folio":1,
    "analyzed":" 又 舍 利 弗  "
  },
  {
    "segmentnr":"ZH_T12_0366_001:0347a01_17",
    "original":"極樂國土有七寶池，八功德水充滿其中，池底純以金沙布地。",
    "folio":1,
    "analyzed":"極樂國土 有 七 寶 池  八功德水 充 滿 其 中  池 底 純 以 金 沙 布 地  "
  },
  {
    "segmentnr":"ZH_T12_0366_001:0347a02_16",
    "original":"四邊階道，金、銀、琉璃、頗梨合成；",
    "folio":1,
    "analyzed":"四 邊 階 道  金  銀  琉 璃  頗 梨 合 成  "
  },
  {
    "segmentnr":"ZH_T12_0366_001:0347a04_3",
    "original":"上有樓閣，亦以金、銀、琉璃、頗梨、車𤦲、赤珠、馬瑙而嚴飾之。",
    "folio":1,
    "analyzed":"上 有 樓 閣  亦 以 金  銀  琉 璃  頗 梨  車 𤦲  赤 珠  馬 瑙 而 嚴 飾 之  "
  },
  {
    "segmentnr":"ZH_T12_0366_001:0347a05_18",
    "original":"池中蓮花，大如車輪，青色青光，黃色黃光，赤色赤光，白色白光，微妙香潔。",
    "folio":1,
    "analyzed":"池 中 蓮 花  大 如 車 輪  青 色 青 光  黃 色 黃 光  赤 色 赤 光  白 色 白 光  微 妙 香 潔  "
  },
  {
    "segmentnr":"ZH_T12_0366_001:0347a06_1",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347a06_14",
    "original":"極樂國土成就如是功德莊嚴。",
    "folio":1,
    "analyzed":"極樂國土 成 就 如 是 功德莊嚴  "
  },
  {
    "segmentnr":"ZH_T12_0366_001:0347a07_5",
    "original":"「又舍利弗！",
    "folio":1,
    "analyzed":" 又 舍 利 弗  "
  },
  {
    "segmentnr":"ZH_T12_0366_001:0347a08_11",
    "original":"彼佛國土，常作天樂，黃金為地，晝夜六時，天雨曼陀羅華。",
    "folio":1,
    "analyzed":"彼 佛 國 土  常 作 天 樂  黃 金 為 地  晝 夜 六 時  天 雨 曼陀羅華  "
  },
  {
    "segmentnr":"ZH_T12_0366_001:0347a10_3",
    "original":"其國眾生，常以清旦，各以衣裓盛眾妙華，供養他方十萬億佛；",
    "folio":1,
    "analyzed":"其 國 眾 生  常 以 清 旦  各 以 衣 裓 盛 眾 妙 華  供 養 他 方 十 萬 億 佛  "
  },
  {
    "segmentnr":"ZH_T12_0366_001:0347a10_18",
    "original":"即以食時，還到本國，飯食經行。",
    "folio":1,
    "analyzed":"即 以 食 時  還 到 本 國  飯 食 經 行  "
  },
  {
    "segmentnr":"ZH_T12_0366_001:0347a11_2",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347a11_15",
    "original":"極樂國土成就如是功德莊嚴。",
    "folio":1,
    "analyzed":"極樂國土 成 就 如 是 功德莊嚴  "
  },
  {
    "segmentnr":"ZH_T12_0366_001:0347a12_6",
    "original":"「復次舍利弗！",
    "folio":1,
    "analyzed":" 復 次 舍 利 弗  "
  },
  {
    "segmentnr":"ZH_T12_0366_001:0347a13_21",
    "original":"彼國常有種種奇妙雜色之鳥——白鵠、孔雀、鸚鵡、舍利、迦陵頻伽、共命之鳥。",
    "folio":1,
    "analyzed":"彼 國 常 有 種 種 奇 妙 雜 色 之 鳥   白 鵠  孔 雀  鸚 鵡  舍 利  迦陵頻伽  共 命 之 鳥  "
  },
  {
    "segmentnr":"ZH_T12_0366_001:0347a15_19",
    "original":"是諸眾鳥，晝夜六時出和雅音，其音演暢五根、五力、七菩提分、八聖道分如是等法。",
    "folio":1,
    "analyzed":"是 諸 眾 鳥  晝 夜 六 時 出 和 雅 音  其 音 演 暢 五 根  五 力  七菩提分  八 聖 道 分 如 是 等 法  "
  },
  {
    "segmentnr":"ZH_T12_0366_001:0347a16_18",
    "original":"其土眾生聞是音已，皆悉念佛、念法、念僧。",
    "folio":1,
    "analyzed":"其 土 眾 生 聞 是 音 已  皆 悉 念 佛  念 法  念 僧  "
  },
  {
    "segmentnr":"ZH_T12_0366_001:0347a17_2",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347a17_14",
    "original":"汝勿謂此鳥實是罪報所生。",
    "folio":1,
    "analyzed":"汝 勿 謂 此 鳥 實 是 罪 報 所 生  "
  },
  {
    "segmentnr":"ZH_T12_0366_001:0347a18_1",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T12_0366_001:0347a18_10",
    "original":"彼佛國土無三惡趣。",
    "folio":1,
    "analyzed":"彼 佛 國 土 無 三 惡 趣  "
  },
  {
    "segmentnr":"ZH_T12_0366_001:0347a18_14",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347a19_13",
    "original":"其佛國土尚無三惡道之名，何況有實？",
    "folio":1,
    "analyzed":"其 佛 國 土 尚 無 三 惡 道 之 名  何 況 有 實  "
  },
  {
    "segmentnr":"ZH_T12_0366_001:0347a20_17",
    "original":"是諸眾鳥，皆是阿彌陀佛欲令法音宣流，變化所作。",
    "folio":1,
    "analyzed":"是 諸 眾 鳥  皆 是 阿 彌 陀 佛 欲 令 法 音 宣 流  變 化 所 作  "
  },
  {
    "segmentnr":"ZH_T12_0366_001:0347a21_3",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347a23_19",
    "original":"彼佛國土微風吹動，諸寶行樹及寶羅網出微妙音，譬如百千種樂同時俱作，聞是音者，皆自然生念佛、念法、念僧之心。",
    "folio":1,
    "analyzed":"彼 佛 國 土 微 風 吹 動  諸 寶 行 樹 及 寶 羅 網 出 微 妙 音  譬 如 百 千 種 樂 同 時 俱 作  聞 是 音 者  皆 自 然 生 念 佛  念 法  念 僧 之 心  "
  },
  {
    "segmentnr":"ZH_T12_0366_001:0347a24_3",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347a24_16",
    "original":"其佛國土成就如是功德莊嚴。",
    "folio":1,
    "analyzed":"其 佛 國 土 成 就 如 是 功德莊嚴  "
  },
  {
    "segmentnr":"ZH_T12_0366_001:0347a25_4",
    "original":"「舍利弗！",
    "folio":1,
    "analyzed":" 舍 利 弗  "
  },
  {
    "segmentnr":"ZH_T12_0366_001:0347a25_10",
    "original":"於汝意云何？",
    "folio":1,
    "analyzed":"於汝意云何  "
  },
  {
    "segmentnr":"ZH_T12_0366_001:0347a25_19",
    "original":"彼佛何故號阿彌陀？",
    "folio":1,
    "analyzed":"彼 佛 何 故 號 阿 彌 陀  "
  },
  {
    "segmentnr":"ZH_T12_0366_001:0347a26_3",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347a27_9",
    "original":"彼佛光明無量，照十方國無所障礙，是故號為阿彌陀。",
    "folio":1,
    "analyzed":"彼 佛 光 明 無 量  照 十 方 國 無所障礙  是 故 號 為 阿 彌 陀  "
  },
  {
    "segmentnr":"ZH_T12_0366_001:0347a27_14",
    "original":"又舍利弗！",
    "folio":1,
    "analyzed":"又 舍 利 弗  "
  },
  {
    "segmentnr":"ZH_T12_0366_001:0347a29_1",
    "original":"彼佛壽命及其人民，無量無邊阿僧祇劫，故名阿彌陀。",
    "folio":1,
    "analyzed":"彼 佛 壽 命 及 其 人 民  無量無邊 阿僧祇劫  故 名 阿 彌 陀  "
  },
  {
    "segmentnr":"ZH_T12_0366_001:0347a29_5",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347a29_19",
    "original":"阿彌陀佛成佛已來，於今十劫。",
    "folio":1,
    "analyzed":"阿 彌 陀 佛 成佛已來  於 今 十 劫  "
  },
  {
    "segmentnr":"ZH_T12_0366_001:0347b01_3",
    "original":"又舍利弗！",
    "folio":1,
    "analyzed":"又 舍 利 弗  "
  },
  {
    "segmentnr":"ZH_T12_0366_001:0347b02_10",
    "original":"彼佛有無量無邊聲聞弟子，皆阿羅漢，非是算數之所能知；",
    "folio":1,
    "analyzed":"彼 佛 有 無量無邊 聲聞弟子  皆 阿 羅 漢  非 是 算 數 之 所 能 知  "
  },
  {
    "segmentnr":"ZH_T12_0366_001:0347b02_19",
    "original":"諸菩薩，亦復如是。",
    "folio":1,
    "analyzed":"諸 菩 薩  亦復如是  "
  },
  {
    "segmentnr":"ZH_T12_0366_001:0347b03_3",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347b03_16",
    "original":"彼佛國土成就如是功德莊嚴。",
    "folio":1,
    "analyzed":"彼 佛 國 土 成 就 如 是 功德莊嚴  "
  },
  {
    "segmentnr":"ZH_T12_0366_001:0347b04_5",
    "original":"「又舍利弗！",
    "folio":1,
    "analyzed":" 又 舍 利 弗  "
  },
  {
    "segmentnr":"ZH_T12_0366_001:0347b05_1",
    "original":"極樂國土眾生生者，皆是阿鞞跋致。",
    "folio":1,
    "analyzed":"極樂國土 眾 生 生 者  皆 是 阿鞞跋致  "
  },
  {
    "segmentnr":"ZH_T12_0366_001:0347b07_2",
    "original":"其中多有一生補處，其數甚多，非是算數所能知之，但可以無量無邊阿僧祇劫說。",
    "folio":1,
    "analyzed":"其 中 多 有 一生補處  其 數 甚 多  非 是 算 數 所 能 知 之  但 可 以 無量無邊 阿僧祇劫 說  "
  },
  {
    "segmentnr":"ZH_T12_0366_001:0347b07_6",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347b08_2",
    "original":"眾生聞者，應當發願，願生彼國。",
    "folio":1,
    "analyzed":"眾 生 聞 者  應 當 發 願  願 生 彼 國  "
  },
  {
    "segmentnr":"ZH_T12_0366_001:0347b08_7",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T12_0366_001:0347b09_2",
    "original":"得與如是諸上善人俱會一處。",
    "folio":1,
    "analyzed":"得 與 如 是 諸 上 善 人 俱 會 一 處  "
  },
  {
    "segmentnr":"ZH_T12_0366_001:0347b09_7",
    "original":"「舍利弗！",
    "folio":1,
    "analyzed":" 舍 利 弗  "
  },
  {
    "segmentnr":"ZH_T12_0366_001:0347b10_3",
    "original":"不可以少善根福德因緣得生彼國。",
    "folio":1,
    "analyzed":"不 可 以 少 善 根 福 德 因 緣 得 生 彼 國  "
  },
  {
    "segmentnr":"ZH_T12_0366_001:0347b10_7",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347b13_2",
    "original":"若有善男子、善女人，聞說阿彌陀佛，執持名號，若一日、若二日、若三日、若四日、若五日、若六日、若七日，一心不亂。",
    "folio":1,
    "analyzed":"若 有 善 男 子  善 女 人  聞 說 阿 彌 陀 佛  執 持 名 號  若 一 日  若 二 日  若 三 日  若 四 日  若 五 日  若 六 日  若 七 日  一心不亂  "
  },
  {
    "segmentnr":"ZH_T12_0366_001:0347b14_4",
    "original":"其人臨命終時，阿彌陀佛與諸聖眾，現在其前。",
    "folio":1,
    "analyzed":"其 人 臨命終時  阿 彌 陀 佛 與 諸 聖 眾  現 在 其 前  "
  },
  {
    "segmentnr":"ZH_T12_0366_001:0347b15_8",
    "original":"是人終時，心不顛倒，即得往生阿彌陀佛極樂國土。",
    "folio":1,
    "analyzed":"是 人 終 時  心 不 顛 倒  即 得 往 生 阿 彌 陀 佛 極樂國土  "
  },
  {
    "segmentnr":"ZH_T12_0366_001:0347b15_12",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0347b16_3",
    "original":"我見是利，故說此言。",
    "folio":1,
    "analyzed":"我 見 是 利  故 說 此 言  "
  },
  {
    "segmentnr":"ZH_T12_0366_001:0347b17_4",
    "original":"若有眾生聞是說者，應當發願生彼國土。",
    "folio":1,
    "analyzed":"若 有 眾 生 聞 是 說 者  應 當 發 願 生 彼 國 土  "
  },
  {
    "segmentnr":"ZH_T12_0366_001:0347b18_4",
    "original":"「舍利弗！",
    "folio":1,
    "analyzed":" 舍 利 弗  "
  },
  {
    "segmentnr":"ZH_T12_0366_001:0347b19_2",
    "original":"如我今者，讚歎阿彌陀佛不可思議功德；",
    "folio":1,
    "analyzed":"如 我 今 者  讚 歎 阿 彌 陀 佛 不可思議 功 德  "
  },
  {
    "segmentnr":"ZH_T12_0366_001:0347b22_7",
    "original":"東方亦有阿閦鞞佛、須彌相佛、大須彌佛、須彌光佛、妙音佛，如是等恒河沙數諸佛，各於其國出廣長舌相，遍覆三千大千世界，說誠實言：",
    "folio":1,
    "analyzed":"東 方 亦 有 阿 閦 鞞 佛  須 彌 相 佛  大 須 彌 佛  須 彌 光 佛  妙 音 佛  如 是 等 恒 河 沙 數 諸 佛  各 於 其 國 出 廣長舌相  遍 覆 三千大千世界  說 誠 實 言  "
  },
  {
    "segmentnr":"ZH_T12_0366_001:0347b23_14",
    "original":"『汝等眾生，當信是稱讚不可思議功德一切諸佛所護念經。",
    "folio":1,
    "analyzed":" 汝 等 眾 生  當 信 是 稱 讚 不可思議 功 德 一切諸佛 所 護 念 經  "
  },
  {
    "segmentnr":"ZH_T12_0366_001:0347b24_4",
    "original":"』「舍利弗！",
    "folio":1,
    "analyzed":"  舍 利 弗  "
  },
  {
    "segmentnr":"ZH_T12_0366_001:0347b27_11",
    "original":"南方世界有日月燈佛、名聞光佛、大焰肩佛、須彌燈佛、無量精進佛，如是等恒河沙數諸佛，各於其國出廣長舌相，遍覆三千大千世界，說誠實言：",
    "folio":1,
    "analyzed":"南 方 世 界 有 日 月 燈 佛  名 聞 光 佛  大 焰 肩 佛  須 彌 燈 佛  無 量 精 進 佛  如 是 等 恒 河 沙 數 諸 佛  各 於 其 國 出 廣長舌相  遍 覆 三千大千世界  說 誠 實 言  "
  },
  {
    "segmentnr":"ZH_T12_0366_001:0347b28_17",
    "original":"『汝等眾生，當信是稱讚不可思議功德一切諸佛所護念經。",
    "folio":1,
    "analyzed":" 汝 等 眾 生  當 信 是 稱 讚 不可思議 功 德 一切諸佛 所 護 念 經  "
  },
  {
    "segmentnr":"ZH_T12_0366_001:0347b29_4",
    "original":"』「舍利弗！",
    "folio":1,
    "analyzed":"  舍 利 弗  "
  },
  {
    "segmentnr":"ZH_T12_0366_001:0347c03_16",
    "original":"西方世界有無量壽佛、無量相佛、無量幢佛、大光佛、大明佛、寶相佛、淨光佛，如是等恒河沙數諸佛，各於其國出廣長舌相，遍覆三千大千世界，說誠實言：",
    "folio":1,
    "analyzed":"西 方 世 界 有 無 量 壽 佛  無 量 相 佛  無 量 幢 佛  大 光 佛  大 明 佛  寶 相 佛  淨 光 佛  如 是 等 恒 河 沙 數 諸 佛  各 於 其 國 出 廣長舌相  遍 覆 三千大千世界  說 誠 實 言  "
  },
  {
    "segmentnr":"ZH_T12_0366_001:0347c05_4",
    "original":"『汝等眾生，當信是稱讚不可思議功德一切諸佛所護念經。",
    "folio":1,
    "analyzed":" 汝 等 眾 生  當 信 是 稱 讚 不可思議 功 德 一切諸佛 所 護 念 經  "
  },
  {
    "segmentnr":"ZH_T12_0366_001:0347c06_4",
    "original":"』「舍利弗！",
    "folio":1,
    "analyzed":"  舍 利 弗  "
  },
  {
    "segmentnr":"ZH_T12_0366_001:0347c09_7",
    "original":"北方世界有焰肩佛、最勝音佛、難沮佛、日生佛、網明佛，如是等恒河沙數諸佛，各於其國出廣長舌相，遍覆三千大千世界，說誠實言：",
    "folio":1,
    "analyzed":"北 方 世 界 有 焰 肩 佛  最 勝 音 佛  難 沮 佛  日 生 佛  網 明 佛  如 是 等 恒 河 沙 數 諸 佛  各 於 其 國 出 廣長舌相  遍 覆 三千大千世界  說 誠 實 言  "
  },
  {
    "segmentnr":"ZH_T12_0366_001:0347c10_13",
    "original":"『汝等眾生，當信是稱讚不可思議功德一切諸佛所護念經。",
    "folio":1,
    "analyzed":" 汝 等 眾 生  當 信 是 稱 讚 不可思議 功 德 一切諸佛 所 護 念 經  "
  },
  {
    "segmentnr":"ZH_T12_0366_001:0347c11_4",
    "original":"』「舍利弗！",
    "folio":1,
    "analyzed":"  舍 利 弗  "
  },
  {
    "segmentnr":"ZH_T12_0366_001:0347c14_10",
    "original":"下方世界有師子佛、名聞佛、名光佛、達摩佛、法幢佛、持法佛，如是等恒河沙數諸佛，各於其國出廣長舌相，遍覆三千大千世界，說誠實言：",
    "folio":1,
    "analyzed":"下 方 世 界 有 師 子 佛  名 聞 佛  名 光 佛  達 摩 佛  法 幢 佛  持 法 佛  如 是 等 恒 河 沙 數 諸 佛  各 於 其 國 出 廣長舌相  遍 覆 三千大千世界  說 誠 實 言  "
  },
  {
    "segmentnr":"ZH_T12_0366_001:0347c15_16",
    "original":"『汝等眾生，當信是稱讚不可思議功德一切諸佛所護念經。",
    "folio":1,
    "analyzed":" 汝 等 眾 生  當 信 是 稱 讚 不可思議 功 德 一切諸佛 所 護 念 經  "
  },
  {
    "segmentnr":"ZH_T12_0366_001:0347c16_4",
    "original":"』「舍利弗！",
    "folio":1,
    "analyzed":"  舍 利 弗  "
  },
  {
    "segmentnr":"ZH_T12_0366_001:0348a04_16",
    "original":"上方世界有梵音佛、宿王佛、香上佛、香光佛、大焰肩佛、雜色寶華嚴身佛、娑羅樹王佛、寶華德佛、見一切義佛、如須彌山佛，如是等恒河沙數諸佛，各於其國出廣長舌相，遍覆三千大千世界，說誠實言：",
    "folio":1,
    "analyzed":"上 方 世 界 有 梵 音 佛  宿 王 佛  香 上 佛  香 光 佛  大 焰 肩 佛  雜 色 寶 華 嚴 身 佛  娑 羅 樹 王 佛  寶 華 德 佛  見 一 切 義 佛  如須彌山 佛  如 是 等 恒 河 沙 數 諸 佛  各 於 其 國 出 廣長舌相  遍 覆 三千大千世界  說 誠 實 言  "
  },
  {
    "segmentnr":"ZH_T12_0366_001:0348a06_4",
    "original":"『汝等眾生，當信是稱讚不可思議功德一切諸佛所護念經。",
    "folio":1,
    "analyzed":" 汝 等 眾 生  當 信 是 稱 讚 不可思議 功 德 一切諸佛 所 護 念 經  "
  },
  {
    "segmentnr":"ZH_T12_0366_001:0348a07_4",
    "original":"』「舍利弗！",
    "folio":1,
    "analyzed":"  舍 利 弗  "
  },
  {
    "segmentnr":"ZH_T12_0366_001:0348a07_10",
    "original":"於汝意云何？",
    "folio":1,
    "analyzed":"於汝意云何  "
  },
  {
    "segmentnr":"ZH_T12_0366_001:0348a08_5",
    "original":"何故名為『一切諸佛所護念經』？",
    "folio":1,
    "analyzed":"何 故 名 為  一切諸佛 所 護 念 經   "
  },
  {
    "segmentnr":"ZH_T12_0366_001:0348a08_9",
    "original":"舍利弗！",
    "folio":1,
    "analyzed":"舍 利 弗  "
  },
  {
    "segmentnr":"ZH_T12_0366_001:0348a09_12",
    "original":"若有善男子、善女人，聞是經受持者，及聞諸佛名者；",
    "folio":1,
    "analyzed":"若 有 善 男 子  善 女 人  聞 是 經 受 持 者  及 聞 諸 佛 名 者  "
  },
  {
    "segmentnr":"ZH_T12_0366_001:0348a11_12",
    "original":"是諸善男子、善女人，皆為一切諸佛共所護念，皆得不退轉於阿耨多羅三藐三菩提。",
    "folio":1,
    "analyzed":"是 諸 善 男 子  善 女 人  皆 為 一切諸佛 共 所 護 念  皆 得不退轉 於 阿耨多羅三藐三菩提  "
  },
  {
    "segmentnr":"ZH_T12_0366_001:0348a11_18",
    "original":"是故舍利弗！",
    "folio":1,
    "analyzed":"是 故 舍 利 弗  "
  },
  {
    "segmentnr":"ZH_T12_0366_001:0348a12_13",
    "original":"汝等皆當信受我語及諸佛所說。",
    "folio":1,
    "analyzed":"汝 等 皆 當 信 受 我 語 及 諸佛所說  "
  },
  {
    "segmentnr":"ZH_T12_0366_001:0348a13_4",
    "original":"「舍利弗！",
    "folio":1,
    "analyzed":" 舍 利 弗  "
  },
  {
    "segmentnr":"ZH_T12_0366_001:0348a14_7",
    "original":"若有人已發願、今發願、當發願，欲生阿彌陀佛國者；",
    "folio":1,
    "analyzed":"若 有 人 已 發 願  今 發 願  當 發 願  欲 生 阿 彌 陀 佛 國 者  "
  },
  {
    "segmentnr":"ZH_T12_0366_001:0348a16_7",
    "original":"是諸人等，皆得不退轉於阿耨多羅三藐三菩提，於彼國土若已生、若今生、若當生。",
    "folio":1,
    "analyzed":"是 諸 人 等  皆 得不退轉 於 阿耨多羅三藐三菩提  於 彼 國 土 若 已 生  若 今 生  若 當 生  "
  },
  {
    "segmentnr":"ZH_T12_0366_001:0348a16_13",
    "original":"是故舍利弗！",
    "folio":1,
    "analyzed":"是 故 舍 利 弗  "
  },
  {
    "segmentnr":"ZH_T12_0366_001:0348a17_14",
    "original":"諸善男子、善女人若有信者，應當發願生彼國土。",
    "folio":1,
    "analyzed":"諸 善 男 子  善 女 人 若 有 信 者  應 當 發 願 生 彼 國 土  "
  },
  {
    "segmentnr":"ZH_T12_0366_001:0348a18_4",
    "original":"「舍利弗！",
    "folio":1,
    "analyzed":" 舍 利 弗  "
  },
  {
    "segmentnr":"ZH_T12_0366_001:0348a18_20",
    "original":"如我今者，稱讚諸佛不可思議功德；",
    "folio":1,
    "analyzed":"如 我 今 者  稱 讚 諸 佛 不可思議 功 德  "
  },
  {
    "segmentnr":"ZH_T12_0366_001:0348a20_2",
    "original":"彼諸佛等，亦稱說我不可思議功德，而作是言：",
    "folio":1,
    "analyzed":"彼 諸 佛 等  亦 稱 說 我 不可思議 功 德  而 作 是 言  "
  },
  {
    "segmentnr":"ZH_T12_0366_001:0348a23_14",
    "original":"『釋迦牟尼佛能為甚難希有之事，能於娑婆國土五濁惡世，劫濁、見濁、煩惱濁、眾生濁、命濁中，得阿耨多羅三藐三菩提，為諸眾生說是一切世間難信之法。",
    "folio":1,
    "analyzed":" 釋 迦 牟 尼 佛 能 為 甚 難 希 有 之 事  能 於 娑 婆 國 土 五濁惡世  劫 濁  見 濁  煩 惱 濁  眾 生 濁  命 濁 中  得阿耨多羅三藐三菩提  為 諸 眾 生 說 是 一切世間 難 信 之 法  "
  },
  {
    "segmentnr":"ZH_T12_0366_001:0348a23_19",
    "original":"』舍利弗！",
    "folio":1,
    "analyzed":" 舍 利 弗  "
  },
  {
    "segmentnr":"ZH_T12_0366_001:0348a26_6",
    "original":"當知我於五濁惡世行此難事，得阿耨多羅三藐三菩提，為一切世間說此難信之法，是為甚難！",
    "folio":1,
    "analyzed":"當 知 我 於 五濁惡世 行 此 難 事  得阿耨多羅三藐三菩提  為 一切世間 說 此 難 信 之 法  是 為 甚 難  "
  },
  {
    "segmentnr":"ZH_T12_0366_001:0348a28_7",
    "original":"」佛說此經已，舍利弗及諸比丘，一切世間天、人、阿修羅等，聞佛所說，歡喜信受，作禮而去。",
    "folio":1,
    "analyzed":" 佛 說 此 經 已  舍 利 弗 及 諸 比 丘  一切世間 天  人  阿 修 羅 等  聞 佛 所 說  歡喜信受  作 禮 而 去  "
  },
  {
    "segmentnr":"ZH_T12_0366_001:0348b02_11",
    "original":"佛說阿彌陀經無量壽佛　說往生淨土呪：",
    "folio":1,
    "analyzed":"佛 說 阿 彌 陀 經 無 量 壽 佛  說 往 生 淨 土 呪  "
  },
  {
    "segmentnr":"ZH_T12_0366_001:0348b08_3",
    "original":"南無阿彌多婆夜　哆他伽哆夜　哆地夜他　阿彌唎上聲都婆毘　阿彌唎哆　悉耽婆毘　阿彌唎哆　毘迦蘭哆　伽彌膩　伽伽那　抧多迦隸　莎婆訶誦此呪者，阿彌陀佛常住其頂，命終之後任運往生。",
    "folio":1,
    "analyzed":"南 無 阿 彌 多 婆 夜  哆 他 伽 哆 夜  哆 地 夜 他  阿 彌 唎 上 聲 都 婆 毘  阿 彌 唎 哆  悉 耽 婆 毘  阿 彌 唎 哆  毘 迦 蘭 哆  伽 彌 膩  伽 伽 那  抧 多 迦 隸  莎 婆 訶 誦 此 呪 者  阿 彌 陀 佛 常 住 其 頂  命終之後 任 運 往 生  "
  },
  {
    "segmentnr":"ZH_T12_0366_001:0348b09_13",
    "original":"龍樹菩薩願生安養，夢感此呪。",
    "folio":1,
    "analyzed":"龍 樹 菩 薩 願 生 安 養  夢 感 此 呪  "
  },
  {
    "segmentnr":"ZH_T12_0366_001:0348b11_6",
    "original":"耶舍三藏誦此呪，天平寺銹法師從耶舍三藏口受此呪。",
    "folio":1,
    "analyzed":"耶 舍 三 藏 誦 此 呪  天 平 寺 銹 法 師 從 耶 舍 三 藏 口 受 此 呪  "
  },
  {
    "segmentnr":"ZH_T12_0366_001:0348b11_10",
    "original":"其人云：",
    "folio":1,
    "analyzed":"其 人 云  "
  },
  {
    "segmentnr":"ZH_T12_0366_001:0348b11_18",
    "original":"「經本外國不來。",
    "folio":1,
    "analyzed":" 經 本 外 國 不 來  "
  },
  {
    "segmentnr":"ZH_T12_0366_001:0348b12_12",
    "original":"受持呪法，日夜六時各誦三七遍；",
    "folio":1,
    "analyzed":"受 持 呪 法  日 夜 六 時 各 誦 三 七 遍  "
  },
  {
    "segmentnr":"ZH_T12_0366_001:0348b13_18",
    "original":"晨夜澡漱，嚼楊枝，然香火，於形象前跪，合掌誦三七遍。",
    "folio":1,
    "analyzed":"晨 夜 澡 漱  嚼 楊 枝  然 香 火  於 形 象 前 跪  合 掌 誦 三 七 遍  "
  },
  {
    "segmentnr":"ZH_T12_0366_001:0348b15_1",
    "original":"日日恒爾，即滅四重、五逆、十惡，謗方等罪悉得除滅。",
    "folio":1,
    "analyzed":"日 日 恒 爾  即 滅 四 重  五 逆  十 惡  謗 方 等 罪 悉 得 除 滅  "
  },
  {
    "segmentnr":"ZH_T12_0366_001:0348b16_10",
    "original":"現在不為一切諸邪鬼神之所惱亂，命終之後任運往生阿彌陀國。",
    "folio":1,
    "analyzed":"現 在 不 為 一 切 諸 邪 鬼 神 之 所 惱 亂  命終之後 任 運 往 生 阿 彌 陀 國  "
  },
  {
    "segmentnr":"ZH_T12_0366_001:0348b17_7",
    "original":"何況晝夜受持誦讀功德不可思議！",
    "folio":1,
    "analyzed":"何 況 晝 夜 受 持 誦 讀 功 德 不可思議  "
  },
  {
    "segmentnr":"ZH_T12_0366_001:0348b18_100",
    "original":"」佛說阿彌陀經卷第一",
    "folio":1,
    "analyzed":" 佛 說 阿 彌 陀 經 卷 第 一 "
  }
]