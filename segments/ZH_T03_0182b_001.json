[
  {
    "segmentnr":"ZH_T03_0182b_001:0455a16_0",
    "original":"佛說鹿母經",
    "folio":1,
    "analyzed":"佛 說 鹿 母 經 "
  },
  {
    "segmentnr":"ZH_T03_0182b_001:0455a18_0",
    "original":"西晉三藏法師竺法護譯",
    "folio":1,
    "analyzed":"西 晉 三藏法師 竺 法 護 譯 "
  },
  {
    "segmentnr":"ZH_T03_0182b_001:0455a19_0",
    "original":"佛言：「昔者，有鹿數百為群，隨逐水草，侵近人",
    "folio":1,
    "analyzed":"佛 言   昔 者  有 鹿 數 百 為 群  隨 逐 水 草  侵 近 人 "
  },
  {
    "segmentnr":"ZH_T03_0182b_001:0455a20_11",
    "original":"邑，國王出獵，遂各分迸。",
    "folio":1,
    "analyzed":"邑  國 王 出 獵  遂 各 分 迸  "
  },
  {
    "segmentnr":"ZH_T03_0182b_001:0455a21_11",
    "original":"有一母鹿懷妊獨逝，被逐飢疲，失侶悵怏。",
    "folio":1,
    "analyzed":"有 一 母 鹿 懷 妊 獨 逝  被 逐 飢 疲  失 侶 悵 怏  "
  },
  {
    "segmentnr":"ZH_T03_0182b_001:0455a23_2",
    "original":"時，生二子，捨行求食，煢悸失錯，誤墮獵者弶中，悲鳴欲出，不能得脫。",
    "folio":1,
    "analyzed":"時  生 二 子  捨 行 求 食  煢 悸 失 錯  誤 墮 獵 者 弶 中  悲 鳴 欲 出  不 能 得 脫  "
  },
  {
    "segmentnr":"ZH_T03_0182b_001:0455a24_1",
    "original":"獵師聞聲，便往視之，見鹿心喜，適前欲殺。",
    "folio":1,
    "analyzed":"獵 師 聞 聲  便 往 視 之  見 鹿 心 喜  適 前 欲 殺  "
  },
  {
    "segmentnr":"ZH_T03_0182b_001:0455a24_11",
    "original":"鹿乃叩頭，求哀自陳：",
    "folio":1,
    "analyzed":"鹿 乃 叩 頭  求 哀 自 陳  "
  },
  {
    "segmentnr":"ZH_T03_0182b_001:0455a25_9",
    "original":"『向生二子，尚小無知，始自蒙蒙，未曉東西。",
    "folio":1,
    "analyzed":" 向 生 二 子  尚 小 無 知  始 自 蒙 蒙  未 曉 東 西  "
  },
  {
    "segmentnr":"ZH_T03_0182b_001:0455a26_18",
    "original":"乞假須臾，暫還視子，將示水草，使得生活，并與二子，盡哀死別。",
    "folio":1,
    "analyzed":"乞 假 須 臾  暫 還 視 子  將 示 水 草  使 得 生 活  并 與 二 子  盡 哀 死 別  "
  },
  {
    "segmentnr":"ZH_T03_0182b_001:0455a27_2",
    "original":"長短命矣！",
    "folio":1,
    "analyzed":"長 短 命 矣  "
  },
  {
    "segmentnr":"ZH_T03_0182b_001:0455a27_12",
    "original":"願垂恕恩，愍及有識。",
    "folio":1,
    "analyzed":"願 垂 恕 恩  愍 及 有 識  "
  },
  {
    "segmentnr":"ZH_T03_0182b_001:0455a28_11",
    "original":"若蒙哀遣得見子者，誠非鹿獸所能報謝；",
    "folio":1,
    "analyzed":"若 蒙 哀 遣 得 見 子 者  誠 非 鹿 獸 所 能 報 謝  "
  },
  {
    "segmentnr":"ZH_T03_0182b_001:0455a29_1",
    "original":"天祐有德，福注罔極。",
    "folio":1,
    "analyzed":"天 祐 有 德  福 注 罔 極  "
  },
  {
    "segmentnr":"ZH_T03_0182b_001:0455a29_21",
    "original":"見遣之期，不違信誓，旋則就死，獸意無恨。",
    "folio":1,
    "analyzed":"見 遣 之 期  不 違 信 誓  旋 則 就 死  獸 意 無 恨  "
  },
  {
    "segmentnr":"ZH_T03_0182b_001:0455b02_14",
    "original":"』「是時，獵者聞鹿所言，且驚且怪，衣毛為竪，其奇能言，識出人情，即問鹿曰：",
    "folio":1,
    "analyzed":"  是 時  獵 者 聞 鹿 所 言  且 驚 且 怪  衣 毛 為 竪  其 奇 能 言  識 出 人 情  即 問 鹿 曰  "
  },
  {
    "segmentnr":"ZH_T03_0182b_001:0455b03_4",
    "original":"『汝為鬼魅，山林樹神？",
    "folio":1,
    "analyzed":" 汝 為 鬼 魅  山 林 樹 神  "
  },
  {
    "segmentnr":"ZH_T03_0182b_001:0455b03_14",
    "original":"得無變惑，假借其形。",
    "folio":1,
    "analyzed":"得 無 變 惑  假 借 其 形  "
  },
  {
    "segmentnr":"ZH_T03_0182b_001:0455b04_6",
    "original":"以實告我，令明其故。",
    "folio":1,
    "analyzed":"以 實 告 我  令 明 其 故  "
  },
  {
    "segmentnr":"ZH_T03_0182b_001:0455b04_12",
    "original":"』鹿即答曰：",
    "folio":1,
    "analyzed":" 鹿 即 答 曰  "
  },
  {
    "segmentnr":"ZH_T03_0182b_001:0455b05_6",
    "original":"『吾以先世貪殘之罪，稟受鹿身。",
    "folio":1,
    "analyzed":" 吾 以 先 世 貪 殘 之 罪  稟 受 鹿 身  "
  },
  {
    "segmentnr":"ZH_T03_0182b_001:0455b06_18",
    "original":"至心念子，故發口能言，非為鬼魅，唯見識憐，生放死還，甘心所全。",
    "folio":1,
    "analyzed":"至 心 念 子  故 發 口 能 言  非 為 鬼 魅  唯 見 識 憐  生 放 死 還  甘 心 所 全  "
  },
  {
    "segmentnr":"ZH_T03_0182b_001:0455b08_3",
    "original":"』「獵者聞之，信加其言，心懷貪欲，意不肯聽，即告鹿曰：",
    "folio":1,
    "analyzed":"  獵 者 聞 之  信 加 其 言  心 懷 貪 欲  意 不 肯 聽  即 告 鹿 曰  "
  },
  {
    "segmentnr":"ZH_T03_0182b_001:0455b08_19",
    "original":"『世人一切，尚無志誠，況汝鹿畜？",
    "folio":1,
    "analyzed":" 世 人 一 切  尚 無 志 誠  況 汝 鹿 畜  "
  },
  {
    "segmentnr":"ZH_T03_0182b_001:0455b09_19",
    "original":"憐子惜身，尚全求生，從死得去，豈有還期？",
    "folio":1,
    "analyzed":"憐 子 惜 身  尚 全 求 生  從 死 得 去  豈 有 還 期  "
  },
  {
    "segmentnr":"ZH_T03_0182b_001:0455b10_19",
    "original":"王命急切，恐必知之，罪吾失鹿，更受重責。",
    "folio":1,
    "analyzed":"王 命 急 切  恐 必 知 之  罪 吾 失 鹿  更 受 重 責  "
  },
  {
    "segmentnr":"ZH_T03_0182b_001:0455b11_14",
    "original":"雖心不忍，事不獲已，終不相放。",
    "folio":1,
    "analyzed":"雖 心 不 忍  事 不 獲 已  終 不 相 放  "
  },
  {
    "segmentnr":"ZH_T03_0182b_001:0455b12_4",
    "original":"』鹿時惶怖，苦言報曰：",
    "folio":1,
    "analyzed":" 鹿 時 惶 怖  苦 言 報 曰  "
  },
  {
    "segmentnr":"ZH_T03_0182b_001:0455b13_4",
    "original":"『鹿雖賤畜，甘死不恨，求期則返，豈敢違命？",
    "folio":1,
    "analyzed":" 鹿 雖 賤 畜  甘 死 不 恨  求 期 則 返  豈 敢 違 命  "
  },
  {
    "segmentnr":"ZH_T03_0182b_001:0455b13_19",
    "original":"人受罪舋，唯乞假祚，為福所種。",
    "folio":1,
    "analyzed":"人 受 罪 舋  唯 乞 假 祚  為 福 所 種  "
  },
  {
    "segmentnr":"ZH_T03_0182b_001:0455b14_19",
    "original":"去則子存，留則子亡，聽往時還，神信我言。",
    "folio":1,
    "analyzed":"去 則 子 存  留 則 子 亡  聽 往 時 還  神 信 我 言  "
  },
  {
    "segmentnr":"ZH_T03_0182b_001:0455b15_10",
    "original":"夫死何足惜，而違心信？",
    "folio":1,
    "analyzed":"夫 死 何 足 惜  而 違 心 信  "
  },
  {
    "segmentnr":"ZH_T03_0182b_001:0455b16_1",
    "original":"顧念二子，是以懇懇。",
    "folio":1,
    "analyzed":"顧 念 二 子  是 以 懇 懇  "
  },
  {
    "segmentnr":"ZH_T03_0182b_001:0455b17_1",
    "original":"生不識母，各當沒命，分死全子，滅三痛劇。",
    "folio":1,
    "analyzed":"生 不 識 母  各 當 沒 命  分 死 全 子  滅 三 痛 劇  "
  },
  {
    "segmentnr":"ZH_T03_0182b_001:0455b17_15",
    "original":"』「鹿母低頭鳴噭，口說偈言：",
    "folio":1,
    "analyzed":"  鹿 母 低 頭 鳴 噭  口 說 偈 言  "
  },
  {
    "segmentnr":"ZH_T03_0182b_001:0455b18_0",
    "original":"「『我身為鹿獸，　　遊食於林藪，",
    "folio":1,
    "analyzed":"  我 身 為 鹿 獸    遊 食 於 林 藪  "
  },
  {
    "segmentnr":"ZH_T03_0182b_001:0455b19_13",
    "original":"賤生貪軀命，　　不能故送死。",
    "folio":1,
    "analyzed":"賤 生 貪 軀 命    不 能 故 送 死  "
  },
  {
    "segmentnr":"ZH_T03_0182b_001:0455b20_0",
    "original":"今來入君弶，　　自分受刀机，",
    "folio":1,
    "analyzed":"今 來 入 君 弶    自 分 受 刀 机  "
  },
  {
    "segmentnr":"ZH_T03_0182b_001:0455b21_13",
    "original":"不惜腥臊身，　　但憐二子耳。",
    "folio":1,
    "analyzed":"不 惜 腥 臊 身    但 憐 二 子 耳  "
  },
  {
    "segmentnr":"ZH_T03_0182b_001:0455b22_0",
    "original":"唯我前世時，　　暴虐不至誠，",
    "folio":1,
    "analyzed":"唯 我 前 世 時    暴 虐 不 至 誠  "
  },
  {
    "segmentnr":"ZH_T03_0182b_001:0455b23_13",
    "original":"不信生死苦，　　罪福之分明。",
    "folio":1,
    "analyzed":"不 信 生 死 苦    罪 福 之 分 明  "
  },
  {
    "segmentnr":"ZH_T03_0182b_001:0455b24_0",
    "original":"行惡自招罪，　　今受畜獸形，",
    "folio":1,
    "analyzed":"行 惡 自 招 罪    今 受 畜 獸 形  "
  },
  {
    "segmentnr":"ZH_T03_0182b_001:0455b25_13",
    "original":"若蒙須臾命，　　終不違信盟。",
    "folio":1,
    "analyzed":"若 蒙 須 臾 命    終 不 違 信 盟  "
  },
  {
    "segmentnr":"ZH_T03_0182b_001:0455b26_17",
    "original":"』「於是，獵者聞鹿言訴之聲，甚歎其奇！",
    "folio":1,
    "analyzed":"  於 是  獵 者 聞 鹿 言 訴 之 聲  甚 歎 其 奇  "
  },
  {
    "segmentnr":"ZH_T03_0182b_001:0455b27_17",
    "original":"貪利成事，不欲放遣，即告於鹿，責數之曰：",
    "folio":1,
    "analyzed":"貪 利 成 事  不 欲 放 遣  即 告 於 鹿  責 數 之 曰  "
  },
  {
    "segmentnr":"ZH_T03_0182b_001:0455b29_18",
    "original":"『夫巧偽無實，姦詐難信，虛華萬端，狡猾非一，侵暴生種，犯人稼穡，以罪投身，入于吾弶。",
    "folio":1,
    "analyzed":" 夫 巧 偽 無 實  姦 詐 難 信  虛 華 萬 端  狡 猾 非 一  侵 暴 生 種  犯 人 稼 穡  以 罪 投 身  入 于 吾 弶  "
  },
  {
    "segmentnr":"ZH_T03_0182b_001:0455c02_7",
    "original":"今當殺送供王厨食，不須妄語欺吾求脫，重身畏死誰能効命？",
    "folio":1,
    "analyzed":"今 當 殺 送 供 王 厨 食  不 須 妄 語 欺 吾 求 脫  重 身 畏 死 誰 能 効 命  "
  },
  {
    "segmentnr":"ZH_T03_0182b_001:0455c03_3",
    "original":"人之無食，猶難為期，而況畜獸？",
    "folio":1,
    "analyzed":"人 之 無 食  猶 難 為 期  而 況 畜 獸  "
  },
  {
    "segmentnr":"ZH_T03_0182b_001:0455c03_13",
    "original":"全命免死，豈有還期？",
    "folio":1,
    "analyzed":"全 命 免 死  豈 有 還 期  "
  },
  {
    "segmentnr":"ZH_T03_0182b_001:0455c04_3",
    "original":"但當就死，終不相放。",
    "folio":1,
    "analyzed":"但 當 就 死  終 不 相 放  "
  },
  {
    "segmentnr":"ZH_T03_0182b_001:0455c05_11",
    "original":"』「鹿時憶子恐據，前跪兩膝，低頭涕淚，悲訴鳴吟，重說偈言：",
    "folio":1,
    "analyzed":"  鹿 時 憶 子 恐 據  前 跪 兩 膝  低 頭 涕 淚  悲 訴 鳴 吟  重 說 偈 言  "
  },
  {
    "segmentnr":"ZH_T03_0182b_001:0455c06_0",
    "original":"「『雖身為鹿畜，　　不識仁義方，",
    "folio":1,
    "analyzed":"  雖 身 為 鹿 畜    不 識 仁 義 方  "
  },
  {
    "segmentnr":"ZH_T03_0182b_001:0455c07_13",
    "original":"奈何受慈恩，　　得去不復還。",
    "folio":1,
    "analyzed":"奈 何 受 慈 恩    得 去 不 復 還  "
  },
  {
    "segmentnr":"ZH_T03_0182b_001:0455c08_0",
    "original":"寧受分裂痛，　　無為虛偽存，",
    "folio":1,
    "analyzed":"寧 受 分 裂 痛    無 為 虛 偽 存  "
  },
  {
    "segmentnr":"ZH_T03_0182b_001:0455c09_13",
    "original":"哀傷二子窮，　　乞假須臾間。",
    "folio":1,
    "analyzed":"哀 傷 二 子 窮    乞 假 須 臾 間  "
  },
  {
    "segmentnr":"ZH_T03_0182b_001:0455c10_0",
    "original":"宿世罪自然，　　故受畜生體，",
    "folio":1,
    "analyzed":"宿 世 罪 自 然    故 受 畜 生 體  "
  },
  {
    "segmentnr":"ZH_T03_0182b_001:0455c11_13",
    "original":"為人所不信，　　殃禍自應爾。",
    "folio":1,
    "analyzed":"為 人 所 不 信    殃 禍 自 應 爾  "
  },
  {
    "segmentnr":"ZH_T03_0182b_001:0455c12_0",
    "original":"猶是招當來，　　欲脫畜生形，",
    "folio":1,
    "analyzed":"猶 是 招 當 來    欲 脫 畜 生 形  "
  },
  {
    "segmentnr":"ZH_T03_0182b_001:0455c13_13",
    "original":"披肝露誠信，　　願聽重誓言。",
    "folio":1,
    "analyzed":"披 肝 露 誠 信    願 聽 重 誓 言  "
  },
  {
    "segmentnr":"ZH_T03_0182b_001:0455c14_0",
    "original":"若世有惡人，　　鬪亂比丘僧，",
    "folio":1,
    "analyzed":"若 世 有 惡 人    鬪 亂 比 丘 僧  "
  },
  {
    "segmentnr":"ZH_T03_0182b_001:0455c15_0",
    "original":"破塔壞佛寺，　　及殺持戒人，",
    "folio":1,
    "analyzed":"破 塔 壞 佛 寺    及 殺 持 戒 人  "
  },
  {
    "segmentnr":"ZH_T03_0182b_001:0455c16_13",
    "original":"反逆害父母、　　兄弟與妻子；",
    "folio":1,
    "analyzed":"反 逆 害 父 母    兄 弟 與 妻 子  "
  },
  {
    "segmentnr":"ZH_T03_0182b_001:0455c17_13",
    "original":"設我不來還，　　罪大過於是。",
    "folio":1,
    "analyzed":"設 我 不 來 還    罪 大 過 於 是  "
  },
  {
    "segmentnr":"ZH_T03_0182b_001:0455c18_0",
    "original":"普世之極罪，　　劫盡殃不已，",
    "folio":1,
    "analyzed":"普 世 之 極 罪    劫 盡 殃 不 已  "
  },
  {
    "segmentnr":"ZH_T03_0182b_001:0455c19_13",
    "original":"宛轉更燒煑，　　之彼復到此。",
    "folio":1,
    "analyzed":"宛 轉 更 燒 煑    之 彼 復 到 此  "
  },
  {
    "segmentnr":"ZH_T03_0182b_001:0455c20_0",
    "original":"可思之深重，　　受痛無終始，",
    "folio":1,
    "analyzed":"可 思 之 深 重    受 痛 無 終 始  "
  },
  {
    "segmentnr":"ZH_T03_0182b_001:0455c21_13",
    "original":"設我不來還，　　罪大過於是。",
    "folio":1,
    "analyzed":"設 我 不 來 還    罪 大 過 於 是  "
  },
  {
    "segmentnr":"ZH_T03_0182b_001:0455c22_20",
    "original":"』「爾時，獵者重聞鹿言，心益竦然，乃却歎曰：",
    "folio":1,
    "analyzed":"  爾 時  獵 者 重 聞 鹿 言  心 益 竦 然  乃 却 歎 曰  "
  },
  {
    "segmentnr":"ZH_T03_0182b_001:0455c25_19",
    "original":"『唯覩世間一切人民，稟受宿福，得生為人，愚惑癡冥，背恩薄義，不忠不孝，不信不仁，貪殘無道，欺偽苟全，不知非常、識別三尊。",
    "folio":1,
    "analyzed":" 唯 覩 世 間 一 切 人 民  稟 受 宿 福  得 生 為 人  愚 惑 癡 冥  背 恩 薄 義  不 忠 不 孝  不 信 不 仁  貪 殘 無 道  欺 偽 苟 全  不 知 非 常  識 別 三 尊  "
  },
  {
    "segmentnr":"ZH_T03_0182b_001:0455c27_19",
    "original":"鹿但畜生，懇懇辭言，信誓叩叩，有殊於人，情露丹誠，似如分明，識覩其驗，以察其心。",
    "folio":1,
    "analyzed":"鹿 但 畜 生  懇 懇 辭 言  信 誓 叩 叩  有 殊 於 人  情 露 丹 誠  似 如 分 明  識 覩 其 驗  以 察 其 心  "
  },
  {
    "segmentnr":"ZH_T03_0182b_001:0455c28_9",
    "original":"』便前解弶，放遣假之。",
    "folio":1,
    "analyzed":" 便 前 解 弶  放 遣 假 之  "
  },
  {
    "segmentnr":"ZH_T03_0182b_001:0456a01_19",
    "original":"「於是，鹿母出弶得去，且顧且馳，到其子所，低頭嗅子，舐其身體，一喜一悲，踟蹰徘徊，嘆息啼吟，並說偈言：",
    "folio":1,
    "analyzed":" 於 是  鹿 母 出 弶 得 去  且 顧 且 馳  到 其 子 所  低 頭 嗅 子  舐 其 身 體  一 喜 一 悲  踟 蹰 徘 徊  嘆 息 啼 吟  並 說 偈 言  "
  },
  {
    "segmentnr":"ZH_T03_0182b_001:0456a02_0",
    "original":"「『一切恩愛會，　　皆由因緣合，",
    "folio":1,
    "analyzed":"  一 切 恩 愛 會    皆 由 因 緣 合  "
  },
  {
    "segmentnr":"ZH_T03_0182b_001:0456a03_13",
    "original":"合會有別離，　　無常難得久。",
    "folio":1,
    "analyzed":"合 會 有 別 離    無 常 難 得 久  "
  },
  {
    "segmentnr":"ZH_T03_0182b_001:0456a04_0",
    "original":"今我為爾母，　　恒恐不自保，",
    "folio":1,
    "analyzed":"今 我 為 爾 母    恒 恐 不 自 保  "
  },
  {
    "segmentnr":"ZH_T03_0182b_001:0456a05_13",
    "original":"生世多畏懼，　　命如露著草。",
    "folio":1,
    "analyzed":"生 世 多 畏 懼    命 如 露 著 草  "
  },
  {
    "segmentnr":"ZH_T03_0182b_001:0456a07_19",
    "original":"』「於是，鹿母說此偈已，便將二子入于林藪，為別食稼，示好水草，誡勅叮寧，教生活道。",
    "folio":1,
    "analyzed":"  於 是  鹿 母 說 此 偈 已  便 將 二 子 入 于 林 藪  為 別 食 稼  示 好 水 草  誡 勅 叮 寧  教 生 活 道  "
  },
  {
    "segmentnr":"ZH_T03_0182b_001:0456a08_19",
    "original":"念別子孤，淚下如雨，悲鳴摧傷，說偈別言：",
    "folio":1,
    "analyzed":"念 別 子 孤  淚 下 如 雨  悲 鳴 摧 傷  說 偈 別 言  "
  },
  {
    "segmentnr":"ZH_T03_0182b_001:0456a09_0",
    "original":"「『前世行欺詐，　　負債著恩愛，",
    "folio":1,
    "analyzed":"  前 世 行 欺 詐    負 債 著 恩 愛  "
  },
  {
    "segmentnr":"ZH_T03_0182b_001:0456a10_13",
    "original":"殘暴眾生命，　　自盜教彼殺。",
    "folio":1,
    "analyzed":"殘 暴 眾 生 命    自 盜 教 彼 殺  "
  },
  {
    "segmentnr":"ZH_T03_0182b_001:0456a11_0",
    "original":"身作如影隨，　　今日當受之，",
    "folio":1,
    "analyzed":"身 作 如 影 隨    今 日 當 受 之  "
  },
  {
    "segmentnr":"ZH_T03_0182b_001:0456a12_13",
    "original":"畢故不造新，　　當還赴彼期。",
    "folio":1,
    "analyzed":"畢 故 不 造 新    當 還 赴 彼 期  "
  },
  {
    "segmentnr":"ZH_T03_0182b_001:0456a13_0",
    "original":"違佛不信法，　　背戾師父誡，",
    "folio":1,
    "analyzed":"違 佛 不 信 法    背 戾 師 父 誡  "
  },
  {
    "segmentnr":"ZH_T03_0182b_001:0456a14_13",
    "original":"自用貪無厭，　　放情恣癡意。",
    "folio":1,
    "analyzed":"自 用 貪 無 厭    放 情 恣 癡 意  "
  },
  {
    "segmentnr":"ZH_T03_0182b_001:0456a15_0",
    "original":"罪報為畜生，　　當為人作飼，",
    "folio":1,
    "analyzed":"罪 報 為 畜 生    當 為 人 作 飼  "
  },
  {
    "segmentnr":"ZH_T03_0182b_001:0456a16_13",
    "original":"自分不敢怨，　　畢命不復欺。",
    "folio":1,
    "analyzed":"自 分 不 敢 怨    畢 命 不 復 欺  "
  },
  {
    "segmentnr":"ZH_T03_0182b_001:0456a17_0",
    "original":"貪求取非道，　　殺盜於前世，",
    "folio":1,
    "analyzed":"貪 求 取 非 道    殺 盜 於 前 世  "
  },
  {
    "segmentnr":"ZH_T03_0182b_001:0456a18_13",
    "original":"每生為畜獸，　　宿命所追逮。",
    "folio":1,
    "analyzed":"每 生 為 畜 獸    宿 命 所 追 逮  "
  },
  {
    "segmentnr":"ZH_T03_0182b_001:0456a19_0",
    "original":"結縛當就死，　　恐怖無生氣，",
    "folio":1,
    "analyzed":"結 縛 當 就 死    恐 怖 無 生 氣  "
  },
  {
    "segmentnr":"ZH_T03_0182b_001:0456a20_13",
    "original":"用識三尊言，　　見遣盡恩愛。",
    "folio":1,
    "analyzed":"用 識 三 尊 言    見 遣 盡 恩 愛  "
  },
  {
    "segmentnr":"ZH_T03_0182b_001:0456a21_0",
    "original":"吾朝行不遇，　　誤墮獵者弶，",
    "folio":1,
    "analyzed":"吾 朝 行 不 遇    誤 墮 獵 者 弶  "
  },
  {
    "segmentnr":"ZH_T03_0182b_001:0456a22_13",
    "original":"即當就屠割，　　破碎受宿殃。",
    "folio":1,
    "analyzed":"即 當 就 屠 割    破 碎 受 宿 殃  "
  },
  {
    "segmentnr":"ZH_T03_0182b_001:0456a23_0",
    "original":"念汝求哀來，　　今當還就死，",
    "folio":1,
    "analyzed":"念 汝 求 哀 來    今 當 還 就 死  "
  },
  {
    "segmentnr":"ZH_T03_0182b_001:0456a24_13",
    "original":"憐汝小雙孤，　　努力自活已。",
    "folio":1,
    "analyzed":"憐 汝 小 雙 孤    努 力 自 活 已  "
  },
  {
    "segmentnr":"ZH_T03_0182b_001:0456a25_0",
    "original":"行當依群類，　　止當依眾裏，",
    "folio":1,
    "analyzed":"行 當 依 群 類    止 當 依 眾 裏  "
  },
  {
    "segmentnr":"ZH_T03_0182b_001:0456a26_13",
    "original":"食當隨侶進，　　臥當驚覺起。",
    "folio":1,
    "analyzed":"食 當 隨 侶 進    臥 當 驚 覺 起  "
  },
  {
    "segmentnr":"ZH_T03_0182b_001:0456a27_0",
    "original":"慎勿子獨遊，　　食走於道邊，",
    "folio":1,
    "analyzed":"慎 勿 子 獨 遊    食 走 於 道 邊  "
  },
  {
    "segmentnr":"ZH_T03_0182b_001:0456a28_13",
    "original":"言竟便長別，　　就死不復還。",
    "folio":1,
    "analyzed":"言 竟 便 長 別    就 死 不 復 還  "
  },
  {
    "segmentnr":"ZH_T03_0182b_001:0456b01_14",
    "original":"』「是時，鹿母說此偈已，與子死別，遲迴再三，低頭俛仰，唱聲感哀，委背而去。",
    "folio":1,
    "analyzed":"  是 時  鹿 母 說 此 偈 已  與 子 死 別  遲 迴 再 三  低 頭 俛 仰  唱 聲 感 哀  委 背 而 去  "
  },
  {
    "segmentnr":"ZH_T03_0182b_001:0456b03_6",
    "original":"二子鳴啼，悲泣戀慕，從後追尋，頓弊復起，悲喚叫叫，說訴偈言：",
    "folio":1,
    "analyzed":"二 子 鳴 啼  悲 泣 戀 慕  從 後 追 尋  頓 弊 復 起  悲 喚 叫 叫  說 訴 偈 言  "
  },
  {
    "segmentnr":"ZH_T03_0182b_001:0456b04_0",
    "original":"「『貪欲慕恩愛，　　生為母作子，",
    "folio":1,
    "analyzed":"  貪 欲 慕 恩 愛    生 為 母 作 子  "
  },
  {
    "segmentnr":"ZH_T03_0182b_001:0456b05_13",
    "original":"始來受身形，　　受命賤畜體。",
    "folio":1,
    "analyzed":"始 來 受 身 形    受 命 賤 畜 體  "
  },
  {
    "segmentnr":"ZH_T03_0182b_001:0456b06_0",
    "original":"如何見孤背，　　斷命沒終此，",
    "folio":1,
    "analyzed":"如 何 見 孤 背    斷 命 沒 終 此  "
  },
  {
    "segmentnr":"ZH_T03_0182b_001:0456b07_13",
    "original":"慕母情痛絕，　　乞得并就死。",
    "folio":1,
    "analyzed":"慕 母 情 痛 絕    乞 得 并 就 死  "
  },
  {
    "segmentnr":"ZH_T03_0182b_001:0456b08_0",
    "original":"自念我生來，　　未識東與西，",
    "folio":1,
    "analyzed":"自 念 我 生 來    未 識 東 與 西  "
  },
  {
    "segmentnr":"ZH_T03_0182b_001:0456b09_13",
    "original":"念母憐我等，　　當報乳養恩。",
    "folio":1,
    "analyzed":"念 母 憐 我 等    當 報 乳 養 恩  "
  },
  {
    "segmentnr":"ZH_T03_0182b_001:0456b10_0",
    "original":"何忍長生別，　　永世不復存，",
    "folio":1,
    "analyzed":"何 忍 長 生 別    永 世 不 復 存  "
  },
  {
    "segmentnr":"ZH_T03_0182b_001:0456b11_13",
    "original":"念母為我苦，　　不聊獨生全。",
    "folio":1,
    "analyzed":"念 母 為 我 苦    不 聊 獨 生 全  "
  },
  {
    "segmentnr":"ZH_T03_0182b_001:0456b12_0",
    "original":"無福受畜形，　　薄祐禍害至，",
    "folio":1,
    "analyzed":"無 福 受 畜 形    薄 祐 禍 害 至  "
  },
  {
    "segmentnr":"ZH_T03_0182b_001:0456b13_13",
    "original":"始生於迷惑，　　當早見孤棄。",
    "folio":1,
    "analyzed":"始 生 於 迷 惑    當 早 見 孤 棄  "
  },
  {
    "segmentnr":"ZH_T03_0182b_001:0456b14_0",
    "original":"凡生皆有死，　　早晚當就之，",
    "folio":1,
    "analyzed":"凡 生 皆 有 死    早 晚 當 就 之  "
  },
  {
    "segmentnr":"ZH_T03_0182b_001:0456b15_13",
    "original":"今日之困窮，　　當與母同時。",
    "folio":1,
    "analyzed":"今 日 之 困 窮    當 與 母 同 時  "
  },
  {
    "segmentnr":"ZH_T03_0182b_001:0456b17_19",
    "original":"』「於是，鹿子說此偈已，其母悲感，低頭號泣，哀悼怨歎，迴頭還顧，抗聲悲鳴，告其子言：",
    "folio":1,
    "analyzed":"  於 是  鹿 子 說 此 偈 已  其 母 悲 感  低 頭 號 泣  哀 悼 怨 歎  迴 頭 還 顧  抗 聲 悲 鳴  告 其 子 言  "
  },
  {
    "segmentnr":"ZH_T03_0182b_001:0456b18_5",
    "original":"『爾還勿來！",
    "folio":1,
    "analyzed":" 爾 還 勿 來  "
  },
  {
    "segmentnr":"ZH_T03_0182b_001:0456b18_15",
    "original":"吾自畢故，以壽當之；",
    "folio":1,
    "analyzed":"吾 自 畢 故  以 壽 當 之  "
  },
  {
    "segmentnr":"ZH_T03_0182b_001:0456b19_4",
    "original":"無得母子，夭橫併命。",
    "folio":1,
    "analyzed":"無 得 母 子  夭 橫 併 命  "
  },
  {
    "segmentnr":"ZH_T03_0182b_001:0456b20_4",
    "original":"吾死甘心，傷爾未識，世間無常，皆當別離。",
    "folio":1,
    "analyzed":"吾 死 甘 心  傷 爾 未 識  世 間 無 常  皆 當 別 離  "
  },
  {
    "segmentnr":"ZH_T03_0182b_001:0456b21_4",
    "original":"吾自薄命，爾生無祐，何為悲哀，徒益憂患？",
    "folio":1,
    "analyzed":"吾 自 薄 命  爾 生 無 祐  何 為 悲 哀  徒 益 憂 患  "
  },
  {
    "segmentnr":"ZH_T03_0182b_001:0456b21_14",
    "original":"但當速行，畢債於今。",
    "folio":1,
    "analyzed":"但 當 速 行  畢 債 於 今  "
  },
  {
    "segmentnr":"ZH_T03_0182b_001:0456b22_7",
    "original":"』鹿母復鳴，為子說偈言：",
    "folio":1,
    "analyzed":" 鹿 母 復 鳴  為 子 說 偈 言  "
  },
  {
    "segmentnr":"ZH_T03_0182b_001:0456b23_0",
    "original":"「『吾前坐貪愛，　　今受弊畜身，",
    "folio":1,
    "analyzed":"  吾 前 坐 貪 愛    今 受 弊 畜 身  "
  },
  {
    "segmentnr":"ZH_T03_0182b_001:0456b24_13",
    "original":"世生皆有死，　　無脫不終患。",
    "folio":1,
    "analyzed":"世 生 皆 有 死    無 脫 不 終 患  "
  },
  {
    "segmentnr":"ZH_T03_0182b_001:0456b25_0",
    "original":"制意一離貪，　　然後乃大安，",
    "folio":1,
    "analyzed":"制 意 一 離 貪    然 後 乃 大 安  "
  },
  {
    "segmentnr":"ZH_T03_0182b_001:0456b26_13",
    "original":"寧就至誠死，　　終不欺殆生。",
    "folio":1,
    "analyzed":"寧 就 至 誠 死    終 不 欺 殆 生  "
  },
  {
    "segmentnr":"ZH_T03_0182b_001:0456b29_1",
    "original":"』「於是，鹿子聞母偈音，益更悲戀，鳴涕相尋，至于弶所，東西求索，乃見獵者，臥於樹下。",
    "folio":1,
    "analyzed":"  於 是  鹿 子 聞 母 偈 音  益 更 悲 戀  鳴 涕 相 尋  至 于 弶 所  東 西 求 索  乃 見 獵 者  臥 於 樹 下  "
  },
  {
    "segmentnr":"ZH_T03_0182b_001:0456c01_4",
    "original":"鹿母徑就其邊，低頭大聲，以覺獵者，而說偈言：",
    "folio":1,
    "analyzed":"鹿 母 徑 就 其 邊  低 頭 大 聲  以 覺 獵 者  而 說 偈 言  "
  },
  {
    "segmentnr":"ZH_T03_0182b_001:0456c02_0",
    "original":"「『投分全中實，　　畢壽於畜生，",
    "folio":1,
    "analyzed":"  投 分 全 中 實    畢 壽 於 畜 生  "
  },
  {
    "segmentnr":"ZH_T03_0182b_001:0456c03_13",
    "original":"見放不敢稽，　　還就刀几刑。",
    "folio":1,
    "analyzed":"見 放 不 敢 稽    還 就 刀 几 刑  "
  },
  {
    "segmentnr":"ZH_T03_0182b_001:0456c04_0",
    "original":"向所可放鹿，　　今來還就死，",
    "folio":1,
    "analyzed":"向 所 可 放 鹿    今 來 還 就 死  "
  },
  {
    "segmentnr":"ZH_T03_0182b_001:0456c05_13",
    "original":"恩慈於賤畜，　　得見辭二子。",
    "folio":1,
    "analyzed":"恩 慈 於 賤 畜    得 見 辭 二 子  "
  },
  {
    "segmentnr":"ZH_T03_0182b_001:0456c06_0",
    "original":"將行示水草，　　為說非常苦，",
    "folio":1,
    "analyzed":"將 行 示 水 草    為 說 非 常 苦  "
  },
  {
    "segmentnr":"ZH_T03_0182b_001:0456c07_13",
    "original":"萬沒無餘恨，　　念恩不敢負。",
    "folio":1,
    "analyzed":"萬 沒 無 餘 恨    念 恩 不 敢 負  "
  },
  {
    "segmentnr":"ZH_T03_0182b_001:0456c09_16",
    "original":"』「爾時，獵者聞鹿鳴聲說誠信之言，驚覺即起，心動竦然，慈心發中，口未得宣。",
    "folio":1,
    "analyzed":"  爾 時  獵 者 聞 鹿 鳴 聲 說 誠 信 之 言  驚 覺 即 起  心 動 竦 然  慈 心 發 中  口 未 得 宣  "
  },
  {
    "segmentnr":"ZH_T03_0182b_001:0456c11_1",
    "original":"鹿便低頭，前跪兩膝，重向獵者，喜自陳說，以偈謝言：",
    "folio":1,
    "analyzed":"鹿 便 低 頭  前 跪 兩 膝  重 向 獵 者  喜 自 陳 說  以 偈 謝 言  "
  },
  {
    "segmentnr":"ZH_T03_0182b_001:0456c12_0",
    "original":"「『仁前見放遣，　　德厚過天地，",
    "folio":1,
    "analyzed":"  仁 前 見 放 遣    德 厚 過 天 地  "
  },
  {
    "segmentnr":"ZH_T03_0182b_001:0456c13_13",
    "original":"賤畜被慈育，　　悲意不自勝。",
    "folio":1,
    "analyzed":"賤 畜 被 慈 育    悲 意 不 自 勝  "
  },
  {
    "segmentnr":"ZH_T03_0182b_001:0456c14_0",
    "original":"一切悉無常，　　忻然副信死，",
    "folio":1,
    "analyzed":"一 切 悉 無 常    忻 然 副 信 死  "
  },
  {
    "segmentnr":"ZH_T03_0182b_001:0456c15_13",
    "original":"滅對畢因緣，　　怨盡從斯已。",
    "folio":1,
    "analyzed":"滅 對 畢 因 緣    怨 盡 從 斯 已  "
  },
  {
    "segmentnr":"ZH_T03_0182b_001:0456c16_0",
    "original":"仁惠恩難忘，　　感受豈敢違，",
    "folio":1,
    "analyzed":"仁 惠 恩 難 忘    感 受 豈 敢 違  "
  },
  {
    "segmentnr":"ZH_T03_0182b_001:0456c17_13",
    "original":"雖謝千萬辭，　　不足報慈恩。",
    "folio":1,
    "analyzed":"雖 謝 千 萬 辭    不 足 報 慈 恩  "
  },
  {
    "segmentnr":"ZH_T03_0182b_001:0456c18_0",
    "original":"唯夫誡精誠，　　受福歸自然，",
    "folio":1,
    "analyzed":"唯 夫 誡 精 誠    受 福 歸 自 然  "
  },
  {
    "segmentnr":"ZH_T03_0182b_001:0456c19_13",
    "original":"今日甘心死，　　以子屬仁君。",
    "folio":1,
    "analyzed":"今 日 甘 心 死    以 子 屬 仁 君  "
  },
  {
    "segmentnr":"ZH_T03_0182b_001:0456c21_18",
    "original":"』「於是，獵者感誠即寐，又重聞鹿說偈，皆微妙之聲，加其篤信，捨生就死，以副盟誓。",
    "folio":1,
    "analyzed":"  於 是  獵 者 感 誠 即 寐  又 重 聞 鹿 說 偈  皆 微 妙 之 聲  加 其 篤 信  捨 生 就 死  以 副 盟 誓  "
  },
  {
    "segmentnr":"ZH_T03_0182b_001:0456c22_8",
    "original":"子母悲啼，相尋而至。",
    "folio":1,
    "analyzed":"子 母 悲 啼  相 尋 而 至  "
  },
  {
    "segmentnr":"ZH_T03_0182b_001:0456c23_8",
    "original":"『斯鹿之身，必非凡庸，吾覩世士，未能比倫。",
    "folio":1,
    "analyzed":" 斯 鹿 之 身  必 非 凡 庸  吾 覩 世 士  未 能 比 倫  "
  },
  {
    "segmentnr":"ZH_T03_0182b_001:0456c23_18",
    "original":"雖復獸體，心若神靈。",
    "folio":1,
    "analyzed":"雖 復 獸 體  心 若 神 靈  "
  },
  {
    "segmentnr":"ZH_T03_0182b_001:0456c24_8",
    "original":"吾之無良，殘暴來久。",
    "folio":1,
    "analyzed":"吾 之 無 良  殘 暴 來 久  "
  },
  {
    "segmentnr":"ZH_T03_0182b_001:0456c25_8",
    "original":"鹿乃立義，言信不負，可為明教，稽首稟受；",
    "folio":1,
    "analyzed":"鹿 乃 立 義  言 信 不 負  可 為 明 教  稽 首 稟 受  "
  },
  {
    "segmentnr":"ZH_T03_0182b_001:0456c25_18",
    "original":"豈復當敢，生犯害心？",
    "folio":1,
    "analyzed":"豈 復 當 敢  生 犯 害 心  "
  },
  {
    "segmentnr":"ZH_T03_0182b_001:0456c26_18",
    "original":"』即時獵者，加肅謙敬，辭謝遣鹿，而說偈言：",
    "folio":1,
    "analyzed":" 即 時 獵 者  加 肅 謙 敬  辭 謝 遣 鹿  而 說 偈 言  "
  },
  {
    "segmentnr":"ZH_T03_0182b_001:0456c27_0",
    "original":"「『神鹿信若天，　　言誓志願大，",
    "folio":1,
    "analyzed":"  神 鹿 信 若 天    言 誓 志 願 大  "
  },
  {
    "segmentnr":"ZH_T03_0182b_001:0456c28_13",
    "original":"今我心竦懼，　　豈敢加逆害？",
    "folio":1,
    "analyzed":"今 我 心 竦 懼    豈 敢 加 逆 害  "
  },
  {
    "segmentnr":"ZH_T03_0182b_001:0456c29_0",
    "original":"寧自殺鄙身，　　妻子寸寸分，",
    "folio":1,
    "analyzed":"寧 自 殺 鄙 身    妻 子 寸 寸 分  "
  },
  {
    "segmentnr":"ZH_T03_0182b_001:0457a01_13",
    "original":"何忍向天種，　　有想害靈神？",
    "folio":1,
    "analyzed":"何 忍 向 天 種    有 想 害 靈 神  "
  },
  {
    "segmentnr":"ZH_T03_0182b_001:0457a03_4",
    "original":"』「獵者說此偈已，即以慈心遣鹿，重復辭謝，悔心自責。",
    "folio":1,
    "analyzed":"  獵 者 說 此 偈 已  即 以 慈 心 遣 鹿  重 復 辭 謝  悔 心 自 責  "
  },
  {
    "segmentnr":"ZH_T03_0182b_001:0457a04_14",
    "original":"鹿見遣去，出就其子，子望見母，得生出還，強馳走趣，跳𨄈悲鳴。",
    "folio":1,
    "analyzed":"鹿 見 遣 去  出 就 其 子  子 望 見 母  得 生 出 還  強 馳 走 趣  跳 𨄈 悲 鳴  "
  },
  {
    "segmentnr":"ZH_T03_0182b_001:0457a06_16",
    "original":"子母相得，俱懽俱喜，一俛一仰，鳴聲呦呦，悲感受活，生蒙大恩，即仰頭謝獵者，而說偈言：",
    "folio":1,
    "analyzed":"子 母 相 得  俱 懽 俱 喜  一 俛 一 仰  鳴 聲 呦 呦  悲 感 受 活  生 蒙 大 恩  即 仰 頭 謝 獵 者  而 說 偈 言  "
  },
  {
    "segmentnr":"ZH_T03_0182b_001:0457a07_0",
    "original":"「『賤畜生處世，　　當應充厨宰，",
    "folio":1,
    "analyzed":"  賤 畜 生 處 世    當 應 充 厨 宰  "
  },
  {
    "segmentnr":"ZH_T03_0182b_001:0457a08_13",
    "original":"即時分烹爼，　　寬假辭二子。",
    "folio":1,
    "analyzed":"即 時 分 烹 爼    寬 假 辭 二 子  "
  },
  {
    "segmentnr":"ZH_T03_0182b_001:0457a09_0",
    "original":"天人重愛物，　　復蒙放赦原，",
    "folio":1,
    "analyzed":"天 人 重 愛 物    復 蒙 放 赦 原  "
  },
  {
    "segmentnr":"ZH_T03_0182b_001:0457a10_13",
    "original":"德祐積無量，　　非口所能陳。",
    "folio":1,
    "analyzed":"德 祐 積 無 量    非 口 所 能 陳  "
  },
  {
    "segmentnr":"ZH_T03_0182b_001:0457a13_1",
    "original":"』「爾時，鹿母說此偈謝已，將率二子還于深林，鳴群嘯侶，以遊以集，安身草澤，以寧峻山。",
    "folio":1,
    "analyzed":"  爾 時  鹿 母 說 此 偈 謝 已  將 率 二 子 還 于 深 林  鳴 群 嘯 侶  以 遊 以 集  安 身 草 澤  以 寧 峻 山  "
  },
  {
    "segmentnr":"ZH_T03_0182b_001:0457a13_11",
    "original":"獵者於後，深自惟言：",
    "folio":1,
    "analyzed":"獵 者 於 後  深 自 惟 言  "
  },
  {
    "segmentnr":"ZH_T03_0182b_001:0457a14_11",
    "original":"『鹿但畜生，信義祐身，既免即濟，見者加稱。",
    "folio":1,
    "analyzed":" 鹿 但 畜 生  信 義 祐 身  既 免 即 濟  見 者 加 稱  "
  },
  {
    "segmentnr":"ZH_T03_0182b_001:0457a15_1",
    "original":"我之為暴，何廣於心？",
    "folio":1,
    "analyzed":"我 之 為 暴  何 廣 於 心  "
  },
  {
    "segmentnr":"ZH_T03_0182b_001:0457a16_2",
    "original":"』即時啟寐，散意歸仁，放弩壞弶無復殺心。",
    "folio":1,
    "analyzed":" 即 時 啟 寐  散 意 歸 仁  放 弩 壞 弶 無 復 殺 心  "
  },
  {
    "segmentnr":"ZH_T03_0182b_001:0457a17_12",
    "original":"詣于廟寺請稟沙門，稽首顙面，自歸自陳，奉順慈義，畢志正真。",
    "folio":1,
    "analyzed":"詣 于 廟 寺 請 稟 沙 門  稽 首 顙 面  自 歸 自 陳  奉 順 慈 義  畢 志 正 真  "
  },
  {
    "segmentnr":"ZH_T03_0182b_001:0457a18_2",
    "original":"便往白王，具說鹿言。",
    "folio":1,
    "analyzed":"便 往 白 王  具 說 鹿 言  "
  },
  {
    "segmentnr":"ZH_T03_0182b_001:0457a18_12",
    "original":"王聞其說，心喜驚歎：",
    "folio":1,
    "analyzed":"王 聞 其 說  心 喜 驚 歎  "
  },
  {
    "segmentnr":"ZH_T03_0182b_001:0457a19_2",
    "original":"『鹿獸有義，我更貪殘。",
    "folio":1,
    "analyzed":" 鹿 獸 有 義  我 更 貪 殘  "
  },
  {
    "segmentnr":"ZH_T03_0182b_001:0457a19_16",
    "original":"又此鹿慧深達言教，知仰三尊；",
    "folio":1,
    "analyzed":"又 此 鹿 慧 深 達 言 教  知 仰 三 尊  "
  },
  {
    "segmentnr":"ZH_T03_0182b_001:0457a20_8",
    "original":"我國弊冥，事彼妖言。",
    "folio":1,
    "analyzed":"我 國 弊 冥  事 彼 妖 言  "
  },
  {
    "segmentnr":"ZH_T03_0182b_001:0457a20_18",
    "original":"誠可捨棄，以保永全。",
    "folio":1,
    "analyzed":"誠 可 捨 棄  以 保 永 全  "
  },
  {
    "segmentnr":"ZH_T03_0182b_001:0457a22_7",
    "original":"』普國人民，無不聞知畜獸行義，現獲信證，大道之化無隱不彰。",
    "folio":1,
    "analyzed":" 普 國 人 民  無 不 聞 知 畜 獸 行 義  現 獲 信 證  大 道 之 化 無 隱 不 彰  "
  },
  {
    "segmentnr":"ZH_T03_0182b_001:0457a23_4",
    "original":"於是，國王即請會群臣，宣令國民：",
    "folio":1,
    "analyzed":"於 是  國 王 即 請 會 群 臣  宣 令 國 民  "
  },
  {
    "segmentnr":"ZH_T03_0182b_001:0457a24_14",
    "original":"『吾之為闇不別真偽，啟受邪師，言畏偽神，妖祭無道，殘暴眾生；",
    "folio":1,
    "analyzed":" 吾 之 為 闇 不 別 真 偽  啟 受 邪 師  言 畏 偽 神  妖 祭 無 道  殘 暴 眾 生  "
  },
  {
    "segmentnr":"ZH_T03_0182b_001:0457a25_4",
    "original":"不如鹿畜，明識三尊。",
    "folio":1,
    "analyzed":"不 如 鹿 畜  明 識 三 尊  "
  },
  {
    "segmentnr":"ZH_T03_0182b_001:0457a26_4",
    "original":"自今已後，普國率民，廢彼邪宗，皆歸正真。",
    "folio":1,
    "analyzed":"自 今 已 後  普 國 率 民  廢 彼 邪 宗  皆 歸 正 真  "
  },
  {
    "segmentnr":"ZH_T03_0182b_001:0457a27_4",
    "original":"』詣于佛寺請受聖眾，冀以後世長獲其福。",
    "folio":1,
    "analyzed":" 詣 于 佛 寺 請 受 聖 眾  冀 以 後 世 長 獲 其 福  "
  },
  {
    "segmentnr":"ZH_T03_0182b_001:0457a28_5",
    "original":"臣下群僚、國民大小，皆信三尊，奉五戒十善。",
    "folio":1,
    "analyzed":"臣 下 群 僚  國 民 大 小  皆 信 三 尊  奉 五 戒 十 善  "
  },
  {
    "segmentnr":"ZH_T03_0182b_001:0457a29_6",
    "original":"為期三年，國豐太平，民皆壽樂，鹿之祐矣。",
    "folio":1,
    "analyzed":"為 期 三 年  國 豐 太 平  民 皆 壽 樂  鹿 之 祐 矣  "
  },
  {
    "segmentnr":"ZH_T03_0182b_001:0457a29_14",
    "original":"」佛語賢者阿難：",
    "folio":1,
    "analyzed":" 佛 語 賢 者 阿 難  "
  },
  {
    "segmentnr":"ZH_T03_0182b_001:0457b01_12",
    "original":"「唯吾善權，累劫行恩，恩救眾生其信如是。",
    "folio":1,
    "analyzed":" 唯 吾 善 權  累 劫 行 恩  恩 救 眾 生 其 信 如 是  "
  },
  {
    "segmentnr":"ZH_T03_0182b_001:0457b02_4",
    "original":"爾時，鹿母者，我身是也；",
    "folio":1,
    "analyzed":"爾 時  鹿 母 者  我 身 是 也  "
  },
  {
    "segmentnr":"ZH_T03_0182b_001:0457b02_17",
    "original":"二子者，羅云及朱離母𧵛是；",
    "folio":1,
    "analyzed":"二 子 者  羅 云 及 朱 離 母 𧵛 是  "
  },
  {
    "segmentnr":"ZH_T03_0182b_001:0457b03_7",
    "original":"國王者，舍利弗是；",
    "folio":1,
    "analyzed":"國 王 者  舍 利 弗 是  "
  },
  {
    "segmentnr":"ZH_T03_0182b_001:0457b03_14",
    "original":"獵者，阿難是；",
    "folio":1,
    "analyzed":"獵 者  阿 難 是  "
  },
  {
    "segmentnr":"ZH_T03_0182b_001:0457b04_6",
    "original":"界上民走白王者，調達是。",
    "folio":1,
    "analyzed":"界 上 民 走 白 王 者  調 達 是  "
  },
  {
    "segmentnr":"ZH_T03_0182b_001:0457b05_18",
    "original":"」佛時說已，於鹿腨腸放大光明，遍照東西南北、四隅、十方各千佛剎。",
    "folio":1,
    "analyzed":" 佛 時 說 已  於 鹿 腨 腸 放大光明  遍 照 東 西 南 北  四 隅  十 方 各 千 佛 剎  "
  },
  {
    "segmentnr":"ZH_T03_0182b_001:0457b09_14",
    "original":"吾其光明所之，各有化導師子座及寶蓮華，或為法師比丘現肉體者，或為帝王及長者子者，或凡人黎庶現卑賤者，或人群生為畜獸者，各各以光明導御說法。",
    "folio":1,
    "analyzed":"吾 其 光 明 所 之  各 有 化 導 師 子 座 及 寶 蓮 華  或 為 法 師 比 丘 現 肉 體 者  或 為 帝 王 及 長 者 子 者  或 凡 人 黎 庶 現 卑 賤 者  或 人 群 生 為 畜 獸 者  各 各 以 光 明 導 御 說 法  "
  },
  {
    "segmentnr":"ZH_T03_0182b_001:0457b11_14",
    "original":"爾時，所說鹿母信誓功德，以為法訓，法音入心，莫不信受其者，皆歸無上正真之道。",
    "folio":1,
    "analyzed":"爾 時  所 說 鹿 母 信 誓 功 德  以 為 法 訓  法 音 入 心  莫 不 信 受 其 者  皆 歸 無 上 正 真 之 道  "
  },
  {
    "segmentnr":"ZH_T03_0182b_001:0457b13_5",
    "original":"佛即迴光，等接遍照閻浮提內，悉令普徹，其蒙光者逮安隱想。",
    "folio":1,
    "analyzed":"佛 即 迴 光  等 接 遍 照 閻 浮 提 內  悉 令 普 徹  其 蒙 光 者 逮 安 隱 想  "
  },
  {
    "segmentnr":"ZH_T03_0182b_001:0457b16_3",
    "original":"爾時，眾中有八百比丘，意志四道以證道迹，聞說鹿母於畜生之中發起大意，以信成道，感悟變化即時反悔，前白佛言：",
    "folio":1,
    "analyzed":"爾 時  眾 中 有 八 百 比 丘  意 志 四 道 以 證 道 迹  聞 說 鹿 母 於 畜 生 之 中 發 起 大 意  以 信 成 道  感 悟 變 化 即 時 反 悔  前 白 佛 言  "
  },
  {
    "segmentnr":"ZH_T03_0182b_001:0457b18_16",
    "original":"「願立信誓為菩薩道，唯佛加哀助利我等，當以建行荷負眾生，救濟一切至死不離，即時逮得僧那僧涅弘誓之鎧。",
    "folio":1,
    "analyzed":" 願 立 信 誓 為 菩 薩 道  唯 佛 加 哀 助 利 我 等  當 以 建 行 荷 負 眾 生  救 濟 一 切 至 死 不 離  即 時 逮 得 僧那僧涅 弘 誓 之 鎧  "
  },
  {
    "segmentnr":"ZH_T03_0182b_001:0457b19_13",
    "original":"」爾時，阿難整服長跪，白世尊言：",
    "folio":1,
    "analyzed":" 爾 時  阿 難 整 服 長 跪  白 世 尊 言  "
  },
  {
    "segmentnr":"ZH_T03_0182b_001:0457b21_7",
    "original":"「此諸比丘網惑大乘不受正諦，如今開悟逮得法證，離淵越壍何其疾也！",
    "folio":1,
    "analyzed":" 此 諸 比 丘 網 惑 大 乘 不 受 正 諦  如 今 開 悟 逮 得 法 證  離 淵 越 壍 何 其 疾 也  "
  },
  {
    "segmentnr":"ZH_T03_0182b_001:0457b21_16",
    "original":"誠非小道所能信明。",
    "folio":1,
    "analyzed":"誠 非 小 道 所 能 信 明  "
  },
  {
    "segmentnr":"ZH_T03_0182b_001:0457b22_17",
    "original":"大會有疑，唯願世尊說其緣由，以釋將來！",
    "folio":1,
    "analyzed":"大 會 有 疑  唯 願 世 尊 說 其 緣 由  以 釋 將 來  "
  },
  {
    "segmentnr":"ZH_T03_0182b_001:0457b23_2",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T03_0182b_001:0457b23_6",
    "original":"「善哉！",
    "folio":1,
    "analyzed":" 善 哉  "
  },
  {
    "segmentnr":"ZH_T03_0182b_001:0457b23_9",
    "original":"阿難！",
    "folio":1,
    "analyzed":"阿 難  "
  },
  {
    "segmentnr":"ZH_T03_0182b_001:0457b23_14",
    "original":"汝問快也。",
    "folio":1,
    "analyzed":"汝 問 快 也  "
  },
  {
    "segmentnr":"ZH_T03_0182b_001:0457b24_3",
    "original":"斯承先識，非今所造。",
    "folio":1,
    "analyzed":"斯 承 先 識  非 今 所 造  "
  },
  {
    "segmentnr":"ZH_T03_0182b_001:0457b25_18",
    "original":"是諸比丘迺昔鹿遊國民，信受王命奉順三寶，加鹿即感，皆願無上正真意。",
    "folio":1,
    "analyzed":"是 諸 比 丘 迺 昔 鹿 遊 國 民  信 受 王 命 奉 順 三 寶  加 鹿 即 感  皆 願 無 上 正 真 意  "
  },
  {
    "segmentnr":"ZH_T03_0182b_001:0457b27_8",
    "original":"中間癡闇，不復習行，雖以遇我得作沙門，忽棄本願迷於大乘。",
    "folio":1,
    "analyzed":"中 間 癡 闇  不 復 習 行  雖 以 遇 我 得 作 沙 門  忽 棄 本 願 迷 於 大 乘  "
  },
  {
    "segmentnr":"ZH_T03_0182b_001:0457b29_1",
    "original":"今聞我說前世本末，閉結疑解，得無想安隱，是其宿命識神使然。",
    "folio":1,
    "analyzed":"今 聞 我 說 前 世 本 末  閉 結 疑 解  得 無 想 安 隱  是 其 宿 命 識 神 使 然  "
  },
  {
    "segmentnr":"ZH_T03_0182b_001:0457b29_18",
    "original":"」佛說是時，八百比丘皆得阿惟越致；",
    "folio":1,
    "analyzed":" 佛 說 是 時  八 百 比 丘 皆 得 阿惟越致  "
  },
  {
    "segmentnr":"ZH_T03_0182b_001:0457c03_5",
    "original":"力士聚中有八千人，見證心解，除放逸行，皆發無上正真之道，逮得入信聲尋獲安隱無想之定；",
    "folio":1,
    "analyzed":"力 士 聚 中 有 八 千 人  見 證 心 解  除 放 逸 行  皆 發 無 上 正 真 之 道  逮 得 入 信 聲 尋 獲 安 隱 無 想 之 定  "
  },
  {
    "segmentnr":"ZH_T03_0182b_001:0457c04_5",
    "original":"天、龍、世人七億二千，皆發無上正真道意。",
    "folio":1,
    "analyzed":"天  龍  世 人 七 億 二 千  皆 發 無 上 正 真 道 意  "
  },
  {
    "segmentnr":"ZH_T03_0182b_001:0457c04_10",
    "original":"佛語阿難：",
    "folio":1,
    "analyzed":"佛 語 阿 難  "
  },
  {
    "segmentnr":"ZH_T03_0182b_001:0457c06_10",
    "original":"「我作畜生之時，以不忘菩薩弘濟之心，應行導利逮于今者，但為眾生勤苦無極；",
    "folio":1,
    "analyzed":" 我 作 畜 生 之 時  以 不 忘 菩 薩 弘 濟 之 心  應 行 導 利 逮 于 今 者  但 為 眾 生 勤 苦 無 極  "
  },
  {
    "segmentnr":"ZH_T03_0182b_001:0457c07_10",
    "original":"假使一人亡本沒流未拯拔者，終不捨放。",
    "folio":1,
    "analyzed":"假 使 一 人 亡 本 沒 流 未 拯 拔 者  終 不 捨 放  "
  },
  {
    "segmentnr":"ZH_T03_0182b_001:0457c09_3",
    "original":"諸欲求安逮是功德疾成佛者，皆當盡心中誠，歸信三尊，世世不廢。",
    "folio":1,
    "analyzed":"諸 欲 求 安 逮 是 功 德 疾 成 佛 者  皆 當 盡 心 中 誠  歸 信 三 尊  世 世 不 廢  "
  },
  {
    "segmentnr":"ZH_T03_0182b_001:0457c09_18",
    "original":"如我今日現般泥洹，誠信所致也。",
    "folio":1,
    "analyzed":"如 我 今 日 現 般 泥 洹  誠 信 所 致 也  "
  },
  {
    "segmentnr":"ZH_T03_0182b_001:0457c10_2",
    "original":"阿難！",
    "folio":1,
    "analyzed":"阿 難  "
  },
  {
    "segmentnr":"ZH_T03_0182b_001:0457c10_16",
    "original":"汝當受持，廣宣此經無令滅絕。",
    "folio":1,
    "analyzed":"汝 當 受 持  廣 宣 此 經 無 令 滅 絕  "
  },
  {
    "segmentnr":"ZH_T03_0182b_001:0457c11_11",
    "original":"」阿難即前稽首作禮，受持諷誦。",
    "folio":1,
    "analyzed":" 阿 難 即 前 稽 首 作 禮  受 持 諷 誦  "
  },
  {
    "segmentnr":"ZH_T03_0182b_001:0457c12_100",
    "original":"佛說鹿母經",
    "folio":1,
    "analyzed":"佛 說 鹿 母 經 "
  }
]