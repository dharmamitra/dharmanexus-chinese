[
  {
    "segmentnr":"ZH_T17_0811_001:0770a24_0",
    "original":"佛說決定總持經",
    "folio":1,
    "analyzed":"佛 說 決 定 總 持 經 "
  },
  {
    "segmentnr":"ZH_T17_0811_001:0770a26_0",
    "original":"西晉月氏三藏竺法護譯",
    "folio":1,
    "analyzed":"西 晉 月 氏 三 藏 竺 法 護 譯 "
  },
  {
    "segmentnr":"ZH_T17_0811_001:0770a27_0",
    "original":"聞如是：一時，佛在羅閱祇耆闍崛山中，與大",
    "folio":1,
    "analyzed":"聞 如 是  一 時  佛 在 羅 閱 祇 耆 闍 崛 山 中  與 大 "
  },
  {
    "segmentnr":"ZH_T17_0811_001:0770a28_16",
    "original":"比丘俱，比丘千二百五十，菩薩八萬。",
    "folio":1,
    "analyzed":"比 丘 俱  比 丘 千二百五十  菩 薩 八 萬  "
  },
  {
    "segmentnr":"ZH_T17_0811_001:0770b01_14",
    "original":"一切大聖神通已達，皆不退轉究竟諸法，已逮總持辯才微妙，曉了善權方便之宜。",
    "folio":1,
    "analyzed":"一 切 大 聖 神 通 已 達  皆 不 退 轉 究 竟 諸 法  已 逮 總 持 辯 才 微 妙  曉 了 善權方便 之 宜  "
  },
  {
    "segmentnr":"ZH_T17_0811_001:0770b03_13",
    "original":"善學無數菩薩禁誡，入于深要，體解十二緣起合會，行無所造，空無想願不起不生。",
    "folio":1,
    "analyzed":"善 學 無 數 菩 薩 禁 誡  入 于 深 要  體 解 十二緣起 合 會  行 無 所 造  空 無 想 願 不 起 不 生  "
  },
  {
    "segmentnr":"ZH_T17_0811_001:0770b05_15",
    "original":"一切諸法使入一道，諸通慧海攬攝法藏，其意廣普聖覺無際，明識眾義分別美辭章句之趣。",
    "folio":1,
    "analyzed":"一切諸法 使 入 一 道  諸 通 慧 海 攬 攝 法 藏  其 意 廣 普 聖 覺 無 際  明 識 眾 義 分 別 美 辭 章 句 之 趣  "
  },
  {
    "segmentnr":"ZH_T17_0811_001:0770b08_3",
    "original":"所問則答靡不通暢，得眾生意解諸結縛，心等如空無有憎愛，離於眾垢寂然永安，達無瑕疵成大乘場。",
    "folio":1,
    "analyzed":"所 問 則 答 靡 不 通 暢  得 眾 生 意 解 諸 結 縛  心 等 如 空 無 有 憎 愛  離 於 眾 垢 寂 然 永 安  達 無 瑕 疵 成 大 乘 場  "
  },
  {
    "segmentnr":"ZH_T17_0811_001:0770b10_9",
    "original":"演智慧光降伏外學，猶如日明消螢火耀，及摩尼珠火電之暉，絕去放逸，棄諸顛倒所計有常斷滅之觀。",
    "folio":1,
    "analyzed":"演 智 慧 光 降 伏 外 學  猶 如 日 明 消 螢 火 耀  及 摩 尼 珠 火 電 之 暉  絕 去 放 逸  棄 諸 顛 倒 所 計 有 常 斷 滅 之 觀  "
  },
  {
    "segmentnr":"ZH_T17_0811_001:0770b11_13",
    "original":"了知無我、無壽、無命、無人、無養，寂然觀察諸所興起。",
    "folio":1,
    "analyzed":"了 知 無 我  無 壽  無 命  無 人  無 養  寂 然 觀 察 諸 所 興 起  "
  },
  {
    "segmentnr":"ZH_T17_0811_001:0770b13_1",
    "original":"無央數劫行菩薩道，被正德鎧，開化一切六度無極，修四恩。",
    "folio":1,
    "analyzed":"無央數劫 行菩薩道  被 正 德 鎧  開 化 一 切 六 度 無 極  修 四 恩  "
  },
  {
    "segmentnr":"ZH_T17_0811_001:0770b15_7",
    "original":"從權方便出生死道，以斯開導迷惑之眾，示于禍福救拔苦惱，令不復造生死根栽，皆得進趣至三昧門。",
    "folio":1,
    "analyzed":"從 權 方 便 出 生 死 道  以 斯 開 導 迷 惑 之 眾  示 于 禍 福 救 拔 苦 惱  令 不 復 造 生 死 根 栽  皆 得 進 趣 至 三 昧 門  "
  },
  {
    "segmentnr":"ZH_T17_0811_001:0770b15_11",
    "original":"其名曰：",
    "folio":1,
    "analyzed":"其 名 曰  "
  },
  {
    "segmentnr":"ZH_T17_0811_001:0770b20_14",
    "original":"無憂首菩薩、師子樂菩薩、光英王菩薩、梵音響如雷雨菩薩、無量德寶菩薩、雜花菩薩、若干瓔珞莊嚴菩薩、石磨王菩薩、法雨菩薩、蓮華首藏王菩薩、壞虛厭意見菩薩、大智光明菩薩、辯演若干種王菩薩，如是等類菩薩八萬。",
    "folio":1,
    "analyzed":"無 憂 首 菩 薩  師 子 樂 菩 薩  光 英 王 菩 薩  梵 音 響 如 雷 雨 菩 薩  無 量 德 寶 菩 薩  雜 花 菩 薩  若 干 瓔 珞 莊 嚴 菩 薩  石 磨 王 菩 薩  法 雨 菩 薩  蓮 華 首 藏 王 菩 薩  壞 虛 厭 意 見 菩 薩  大 智 光 明 菩 薩  辯 演 若 干 種 王 菩 薩  如是等類 菩 薩 八 萬  "
  },
  {
    "segmentnr":"ZH_T17_0811_001:0770b22_7",
    "original":"爾時，世尊與無央數百千之眾眷屬圍遶而為說經，其法名曰決總持門。",
    "folio":1,
    "analyzed":"爾 時  世 尊 與 無 央 數 百 千 之 眾 眷 屬 圍 遶 而 為 說 經  其 法 名 曰 決 總 持 門  "
  },
  {
    "segmentnr":"ZH_T17_0811_001:0770b28_5",
    "original":"彼時會中有族姓子等輩十人，咸共聽受，聞如來宣決總持門，欣然踊躍善心生焉，棄捐睡眠樂處閑居，修止足德專志經行，夙夜精進無敢懈怠，離於放逸貪欲之想，如是慇懃不廢精誦至于七年，終竟七載其心馳騁，不得須臾定息一時，何況乃當逮總持門！",
    "folio":1,
    "analyzed":"彼 時 會 中 有 族 姓 子 等 輩 十 人  咸 共 聽 受  聞 如 來 宣 決 總 持 門  欣 然 踊 躍 善 心 生 焉  棄 捐 睡 眠 樂 處 閑 居  修 止 足 德 專 志 經 行  夙 夜 精 進 無 敢 懈 怠  離 於 放 逸 貪 欲 之 想  如 是 慇 懃 不 廢 精 誦 至 于 七 年  終 竟 七 載 其 心 馳 騁  不 得 須 臾 定 息 一 時  何 況 乃 當 逮 總 持 門  "
  },
  {
    "segmentnr":"ZH_T17_0811_001:0770c01_7",
    "original":"不得所願，其意患厭節德閑居，樂於睡眠廢於精進，不復經行捨欲之事，不復修學總持之門。",
    "folio":1,
    "analyzed":"不 得 所 願  其 意 患 厭 節 德 閑 居  樂 於 睡 眠 廢 於 精 進  不 復 經 行 捨 欲 之 事  不 復 修 學 總 持 之 門  "
  },
  {
    "segmentnr":"ZH_T17_0811_001:0770c02_15",
    "original":"釋沙門服捨戒就賤，迷惑志性求聖教短，皆歸居家還習五業。",
    "folio":1,
    "analyzed":"釋 沙 門 服 捨 戒 就 賤  迷 惑 志 性 求 聖 教 短  皆 歸 居 家 還 習 五 業  "
  },
  {
    "segmentnr":"ZH_T17_0811_001:0770c04_8",
    "original":"於時，世尊為王阿闍貰決虛妄疑已除猶豫，七日寂然則演聖威。",
    "folio":1,
    "analyzed":"於 時  世 尊 為 王 阿 闍 貰 決 虛 妄 疑 已 除 猶 豫  七 日 寂 然 則 演 聖 威  "
  },
  {
    "segmentnr":"ZH_T17_0811_001:0770c05_16",
    "original":"因令其王不為放逸心懷諍訟，解散王結一切調戲諸所見縛。",
    "folio":1,
    "analyzed":"因 令 其 王 不 為 放 逸 心 懷 諍 訟  解 散 王 結 一 切 調 戲 諸 所 見 縛  "
  },
  {
    "segmentnr":"ZH_T17_0811_001:0770c06_16",
    "original":"竟七日已，與七億人往詣佛所，欲啟受法；",
    "folio":1,
    "analyzed":"竟 七 日 已  與 七 億 人 往 詣 佛 所  欲 啟 受 法  "
  },
  {
    "segmentnr":"ZH_T17_0811_001:0770c07_14",
    "original":"十族姓子求聖短者，亦侍從王在於大眾。",
    "folio":1,
    "analyzed":"十 族 姓 子 求 聖 短 者  亦 侍 從 王 在 於 大 眾  "
  },
  {
    "segmentnr":"ZH_T17_0811_001:0770c12_12",
    "original":"是時座中，有一菩薩名無怯行，致得總持，從無數劫成就法忍，逮無從生無有顛倒，辯才無量入一切智，正慧道力分別隨順，度無極行，曉無思議總持門品，普見一切眾生志性根無所趣，應可化者而為說法不失其本。",
    "folio":1,
    "analyzed":"是 時 座 中  有 一 菩 薩 名 無 怯 行  致 得 總 持  從 無 數 劫 成 就 法 忍  逮 無 從 生 無 有 顛 倒  辯 才 無 量 入 一 切 智  正 慧 道 力 分 別 隨 順  度 無 極 行  曉 無 思 議 總 持 門 品  普 見 一 切 眾 生 志 性 根 無 所 趣  應 可 化 者 而 為 說 法 不 失 其 本  "
  },
  {
    "segmentnr":"ZH_T17_0811_001:0770c13_13",
    "original":"即從座起偏露右肩，右膝著地，叉手白佛：",
    "folio":1,
    "analyzed":"即 從 座 起 偏露右肩  右膝著地  叉 手 白 佛  "
  },
  {
    "segmentnr":"ZH_T17_0811_001:0770c13_20",
    "original":"「惟，天中天！",
    "folio":1,
    "analyzed":" 惟  天 中 天  "
  },
  {
    "segmentnr":"ZH_T17_0811_001:0770c16_8",
    "original":"此族姓子等類十人出家修道，夙夜精進七歲不懈，欲求總持所願不獲，失其本志捨沙門服，還家居業察聖教短。",
    "folio":1,
    "analyzed":"此 族 姓 子 等 類 十 人 出 家 修 道  夙 夜 精 進 七 歲 不 懈  欲 求 總 持 所 願 不 獲  失 其 本 志 捨 沙 門 服  還 家 居 業 察 聖 教 短  "
  },
  {
    "segmentnr":"ZH_T17_0811_001:0770c18_6",
    "original":"惟願世尊，演說法義，以權方便如應開化，令族姓子改往修來，當自歸命無上大道。",
    "folio":1,
    "analyzed":"惟 願 世 尊  演 說 法 義  以 權 方 便 如 應 開 化  令 族 姓 子 改 往 修 來  當 自 歸 命 無 上 大 道  "
  },
  {
    "segmentnr":"ZH_T17_0811_001:0770c19_7",
    "original":"」佛告無怯行菩薩：",
    "folio":1,
    "analyzed":" 佛 告 無 怯 行 菩 薩  "
  },
  {
    "segmentnr":"ZH_T17_0811_001:0770c21_15",
    "original":"「斯族姓子，乃往過去久遠世時，謗毀佛法不肯聽受，以用謗毀越佛法故，由是所致，不得疾獲無上大道。",
    "folio":1,
    "analyzed":" 斯 族 姓 子  乃往過去 久 遠 世 時  謗 毀 佛 法 不 肯 聽 受  以 用 謗 毀 越 佛 法 故  由 是 所 致  不 得 疾 獲 無 上 大 道  "
  },
  {
    "segmentnr":"ZH_T17_0811_001:0770c22_8",
    "original":"」無怯行菩薩，則以頌問佛曰：",
    "folio":1,
    "analyzed":" 無 怯 行 菩 薩  則 以 頌 問 佛 曰  "
  },
  {
    "segmentnr":"ZH_T17_0811_001:0770c23_0",
    "original":"「我聞人中尊，　　法王演光明，",
    "folio":1,
    "analyzed":" 我 聞 人 中 尊    法 王 演 光 明  "
  },
  {
    "segmentnr":"ZH_T17_0811_001:0770c24_0",
    "original":"諸菩薩所行，　　得消除央罪，",
    "folio":1,
    "analyzed":"諸 菩薩所行    得 消 除 央 罪  "
  },
  {
    "segmentnr":"ZH_T17_0811_001:0770c25_13",
    "original":"功勳慧遠布，　　無能越度者。",
    "folio":1,
    "analyzed":"功 勳 慧 遠 布    無 能 越 度 者  "
  },
  {
    "segmentnr":"ZH_T17_0811_001:0770c26_0",
    "original":"十力無等倫，　　聖智無罣礙，",
    "folio":1,
    "analyzed":"十 力 無 等 倫    聖 智 無 罣 礙  "
  },
  {
    "segmentnr":"ZH_T17_0811_001:0770c27_0",
    "original":"已脫於三處，　　則不為放逸，",
    "folio":1,
    "analyzed":"已 脫 於 三 處    則 不 為 放 逸  "
  },
  {
    "segmentnr":"ZH_T17_0811_001:0770c28_13",
    "original":"惟為說其行，　　使淨斯道業。",
    "folio":1,
    "analyzed":"惟 為 說 其 行    使 淨 斯 道 業  "
  },
  {
    "segmentnr":"ZH_T17_0811_001:0770c29_0",
    "original":"今啟於無量，　　執懷甘露慧，",
    "folio":1,
    "analyzed":"今 啟 於 無 量    執 懷 甘 露 慧  "
  },
  {
    "segmentnr":"ZH_T17_0811_001:0771a01_0",
    "original":"當為分別說，　　猶豫意結網，",
    "folio":1,
    "analyzed":"當 為 分 別 說    猶 豫 意 結 網  "
  },
  {
    "segmentnr":"ZH_T17_0811_001:0771a02_13",
    "original":"今質於如來，　　世尊惟為決。",
    "folio":1,
    "analyzed":"今 質 於 如 來    世 尊 惟 為 決  "
  },
  {
    "segmentnr":"ZH_T17_0811_001:0771a03_0",
    "original":"何謂諸菩薩，　　修行於大乘，",
    "folio":1,
    "analyzed":"何 謂 諸 菩 薩    修 行 於 大 乘  "
  },
  {
    "segmentnr":"ZH_T17_0811_001:0771a04_0",
    "original":"日日常精進，　　最勝行無懈，",
    "folio":1,
    "analyzed":"日 日 常 精 進    最 勝 行 無 懈  "
  },
  {
    "segmentnr":"ZH_T17_0811_001:0771a05_0",
    "original":"降伏魔官屬，　　燒盡眾塵穢，",
    "folio":1,
    "analyzed":"降 伏 魔 官 屬    燒 盡 眾 塵 穢  "
  },
  {
    "segmentnr":"ZH_T17_0811_001:0771a06_13",
    "original":"曉了一切行，　　顯示於眾生？",
    "folio":1,
    "analyzed":"曉 了 一 切 行    顯 示 於 眾 生  "
  },
  {
    "segmentnr":"ZH_T17_0811_001:0771a07_0",
    "original":"惟為分別說，　　道行之本業，",
    "folio":1,
    "analyzed":"惟 為 分 別 說    道 行 之 本 業  "
  },
  {
    "segmentnr":"ZH_T17_0811_001:0771a08_0",
    "original":"言辭甚微妙，　　和顏為人說，",
    "folio":1,
    "analyzed":"言 辭 甚 微 妙    和 顏 為 人 說  "
  },
  {
    "segmentnr":"ZH_T17_0811_001:0771a09_13",
    "original":"在於生死處，　　樂度終始患。",
    "folio":1,
    "analyzed":"在 於 生 死 處    樂 度 終 始 患  "
  },
  {
    "segmentnr":"ZH_T17_0811_001:0771a10_0",
    "original":"諦聽所歎訓，　　解決眾狐疑，",
    "folio":1,
    "analyzed":"諦 聽 所 歎 訓    解 決 眾 狐 疑  "
  },
  {
    "segmentnr":"ZH_T17_0811_001:0771a11_0",
    "original":"最稱願為演，　　如應修道行，",
    "folio":1,
    "analyzed":"最 稱 願 為 演    如 應 修 道 行  "
  },
  {
    "segmentnr":"ZH_T17_0811_001:0771a12_0",
    "original":"善修德清淨，　　本行滅生死，",
    "folio":1,
    "analyzed":"善 修 德 清 淨    本 行 滅 生 死  "
  },
  {
    "segmentnr":"ZH_T17_0811_001:0771a13_13",
    "original":"愍哀施安隱，　　以濟眾生意。",
    "folio":1,
    "analyzed":"愍 哀 施 安 隱    以 濟 眾 生 意  "
  },
  {
    "segmentnr":"ZH_T17_0811_001:0771a14_0",
    "original":"捐棄用捨處，　　惠寶及車乘，",
    "folio":1,
    "analyzed":"捐 棄 用 捨 處    惠 寶 及 車 乘  "
  },
  {
    "segmentnr":"ZH_T17_0811_001:0771a15_0",
    "original":"頭目施與人，　　妻子亦如是，",
    "folio":1,
    "analyzed":"頭 目 施 與 人    妻 子 亦 如 是  "
  },
  {
    "segmentnr":"ZH_T17_0811_001:0771a16_13",
    "original":"欽敬行忍辱，　　好於禁戒德。",
    "folio":1,
    "analyzed":"欽 敬 行 忍 辱    好 於 禁 戒 德  "
  },
  {
    "segmentnr":"ZH_T17_0811_001:0771a17_0",
    "original":"精進修寂願，　　曉了堅固志，",
    "folio":1,
    "analyzed":"精 進 修 寂 願    曉 了 堅 固 志  "
  },
  {
    "segmentnr":"ZH_T17_0811_001:0771a18_13",
    "original":"眾會以此德，　　能忍百千患。",
    "folio":1,
    "analyzed":"眾 會 以 此 德    能 忍 百 千 患  "
  },
  {
    "segmentnr":"ZH_T17_0811_001:0771a19_0",
    "original":"仁尊所遊步，　　勝通便無礙，",
    "folio":1,
    "analyzed":"仁 尊 所 遊 步    勝 通 便 無 礙  "
  },
  {
    "segmentnr":"ZH_T17_0811_001:0771a20_0",
    "original":"明識所當行，　　如節無猶豫，",
    "folio":1,
    "analyzed":"明 識 所 當 行    如 節 無 猶 豫  "
  },
  {
    "segmentnr":"ZH_T17_0811_001:0771a21_13",
    "original":"滅除三垢穢，　　所致無能極。",
    "folio":1,
    "analyzed":"滅 除 三 垢 穢    所 致 無 能 極  "
  },
  {
    "segmentnr":"ZH_T17_0811_001:0771a22_0",
    "original":"分別出家業，　　開化於五趣，",
    "folio":1,
    "analyzed":"分 別 出 家 業    開 化 於 五 趣  "
  },
  {
    "segmentnr":"ZH_T17_0811_001:0771a23_13",
    "original":"安住惟為說，　　如應當行道。",
    "folio":1,
    "analyzed":"安 住 惟 為 說    如 應 當 行 道  "
  },
  {
    "segmentnr":"ZH_T17_0811_001:0771a24_7",
    "original":"」佛告無怯行菩薩：",
    "folio":1,
    "analyzed":" 佛 告 無 怯 行 菩 薩  "
  },
  {
    "segmentnr":"ZH_T17_0811_001:0771a25_12",
    "original":"「此族姓子等類十人，過去世時，違犯諸佛、誹謗經典。",
    "folio":1,
    "analyzed":" 此 族 姓 子 等 類 十 人  過去世時  違 犯 諸 佛  誹 謗 經 典  "
  },
  {
    "segmentnr":"ZH_T17_0811_001:0771a26_1",
    "original":"何謂違犯諸佛之法？",
    "folio":1,
    "analyzed":"何 謂 違 犯 諸 佛 之 法  "
  },
  {
    "segmentnr":"ZH_T17_0811_001:0771a29_2",
    "original":"乃往過去久遠世時，更歷三十二劫焰棄世界，有佛名曰光世音如來、至真、等正覺、明行成為、善逝、世間解、無上士、道法御、天人師，為佛、世尊。",
    "folio":1,
    "analyzed":"乃往過去 久 遠 世 時  更 歷 三 十 二 劫 焰 棄 世 界  有 佛 名 曰 光 世 音 如 來  至 真  等 正 覺  明 行 成 為  善 逝  世 間 解  無 上 士  道 法 御  天 人 師  為 佛  世 尊  "
  },
  {
    "segmentnr":"ZH_T17_0811_001:0771b01_5",
    "original":"是族姓子等類十人，在於彼世為大豪貴長者作子。",
    "folio":1,
    "analyzed":"是 族 姓 子 等 類 十 人  在 於 彼 世 為 大 豪 貴 長 者 作 子  "
  },
  {
    "segmentnr":"ZH_T17_0811_001:0771b04_11",
    "original":"佛滅度後處於末學，為其世尊興立功德，五百塔寺講堂精舍，以若干種供養之具，而用給足諸比丘僧，一一塔寺所有精舍，百千比丘遊居其中。",
    "folio":1,
    "analyzed":"佛 滅 度 後 處 於 末 學  為 其 世 尊 興 立 功 德  五 百 塔 寺 講 堂 精 舍  以 若 干 種 供養之具  而 用 給 足 諸 比 丘 僧  一 一 塔 寺 所 有 精 舍  百 千 比 丘 遊 居 其 中  "
  },
  {
    "segmentnr":"ZH_T17_0811_001:0771b06_13",
    "original":"「於彼世時有一菩薩，名曰辯積，逮得總持執權方便，進退隨宜開化一切，而為說法適處高座。",
    "folio":1,
    "analyzed":" 於 彼 世 時 有 一 菩 薩  名 曰 辯 積  逮 得 總 持 執 權 方 便  進 退 隨 宜 開 化 一 切  而 為 說 法 適 處 高 座  "
  },
  {
    "segmentnr":"ZH_T17_0811_001:0771b10_16",
    "original":"五百諸佛教授辯才，八十億天子在於虛空，淨除眾穢莊嚴校飾，化作講堂竪諸幢幡供養法師，愍逮一切而為說經，七萬人眾逮不退轉，當成無上正真之道，又一萬人得須陀洹果。",
    "folio":1,
    "analyzed":"五 百 諸 佛 教 授 辯 才  八 十 億 天 子 在 於 虛 空  淨 除 眾 穢 莊 嚴 校 飾  化 作 講 堂 竪 諸 幢 幡 供 養 法 師  愍 逮 一 切 而 為 說 經  七 萬 人 眾 逮 不 退 轉  當 成 無 上 正 真 之 道  又 一 萬 人 得 須陀洹果  "
  },
  {
    "segmentnr":"ZH_T17_0811_001:0771b12_4",
    "original":"「時彼世界有國王，名曰月施，愛樂道法渴仰經義以法自娛。",
    "folio":1,
    "analyzed":" 時 彼 世 界 有 國 王  名 曰 月 施  愛 樂 道 法 渴 仰 經 義 以 法 自 娛  "
  },
  {
    "segmentnr":"ZH_T17_0811_001:0771b17_16",
    "original":"于時國王供養法師辯積菩薩，與其中宮貴人婇女五百之眾，大作伎樂以寶為華而散其上，和栴檀香用塗其體，以五百蓋而覆其上，五百細妙衣服供養，晝夜七日住不敢坐，奉以所安隨其所宜不失時節，其敬法師最為無上，巍巍之尊福無過者。",
    "folio":1,
    "analyzed":"于 時 國 王 供 養 法 師 辯 積 菩 薩  與 其 中 宮 貴 人 婇 女 五 百 之 眾  大 作 伎 樂 以 寶 為 華 而 散 其 上  和 栴 檀 香 用 塗 其 體  以 五 百 蓋 而 覆 其 上  五 百 細 妙 衣 服 供 養  晝 夜 七 日 住 不 敢 坐  奉 以 所 安 隨 其 所 宜 不 失 時 節  其 敬 法 師 最 為 無 上  巍 巍 之 尊 福 無 過 者  "
  },
  {
    "segmentnr":"ZH_T17_0811_001:0771b19_7",
    "original":"「時大豪貴長者之子，誹謗橫枉辯積菩薩法師，言毀法戒不隨禁業。",
    "folio":1,
    "analyzed":" 時 大 豪 貴 長 者 之 子  誹 謗 橫 枉 辯 積 菩 薩 法 師  言 毀 法 戒 不 隨 禁 業  "
  },
  {
    "segmentnr":"ZH_T17_0811_001:0771b20_2",
    "original":"以是罪故墮於地獄滿九萬歲；",
    "folio":1,
    "analyzed":"以 是 罪 故 墮 於 地 獄 滿 九 萬 歲  "
  },
  {
    "segmentnr":"ZH_T17_0811_001:0771b21_10",
    "original":"生於人間，五萬世中墮在邊地夷狄之中，迷惑邪見罪蓋覆蔽；",
    "folio":1,
    "analyzed":"生 於 人 間  五 萬 世 中 墮 在 邊 地 夷 狄 之 中  迷 惑 邪 見 罪 蓋 覆 蔽  "
  },
  {
    "segmentnr":"ZH_T17_0811_001:0771b22_8",
    "original":"六百世中常當生盲，喑啞無舌不能言語；",
    "folio":1,
    "analyzed":"六 百 世 中 常 當 生 盲  喑 啞 無 舌 不 能 言 語  "
  },
  {
    "segmentnr":"ZH_T17_0811_001:0771b23_15",
    "original":"出家為道作沙門來，七百世慇懃精修，不惜身命不得總持。",
    "folio":1,
    "analyzed":"出 家 為 道 作 沙 門 來  七 百 世 慇 懃 精 修  不惜身命 不 得 總 持  "
  },
  {
    "segmentnr":"ZH_T17_0811_001:0771b24_14",
    "original":"今復來生於我之世，意數數亂不能專定。",
    "folio":1,
    "analyzed":"今 復 來 生 於 我 之 世  意 數 數 亂 不 能 專 定  "
  },
  {
    "segmentnr":"ZH_T17_0811_001:0771b26_2",
    "original":"以是之故，宿命餘殃罪蓋所蔽，而今此輩諸族姓子不得總持。",
    "folio":1,
    "analyzed":"以 是 之 故  宿 命 餘 殃 罪 蓋 所 蔽  而 今 此 輩 諸 族 姓 子 不 得 總 持  "
  },
  {
    "segmentnr":"ZH_T17_0811_001:0771b28_13",
    "original":"是故賢者囑累汝等，鄭重告勅，聞是經典面見法師，為人班宣咸共供養，不當愁憂心懷毒害，況復遙聞生惡心耶！",
    "folio":1,
    "analyzed":"是 故 賢 者 囑 累 汝 等  鄭 重 告 勅  聞 是 經 典 面 見 法 師  為 人 班 宣 咸 共 供 養  不 當 愁 憂 心 懷 毒 害  況 復 遙 聞 生 惡 心 耶  "
  },
  {
    "segmentnr":"ZH_T17_0811_001:0771b28_17",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T17_0811_001:0771b28_22",
    "original":"「族姓子！",
    "folio":1,
    "analyzed":" 族 姓 子  "
  },
  {
    "segmentnr":"ZH_T17_0811_001:0771c01_7",
    "original":"假使有人皆取眾生挑其兩眼，斯罪雖重尚可堪任劫數盡竟。",
    "folio":1,
    "analyzed":"假 使 有 人 皆 取 眾 生 挑 其 兩 眼  斯 罪 雖 重 尚 可 堪 任 劫 數 盡 竟  "
  },
  {
    "segmentnr":"ZH_T17_0811_001:0771c02_6",
    "original":"若有害意向於法師，罪之劫數復過於彼。",
    "folio":1,
    "analyzed":"若 有 害 意 向 於 法 師  罪 之 劫 數 復 過 於 彼  "
  },
  {
    "segmentnr":"ZH_T17_0811_001:0771c03_10",
    "original":"假使有人皆取眾生好鬪諍者，和諧別離廣令安隱；",
    "folio":1,
    "analyzed":"假 使 有 人 皆 取 眾 生 好 鬪 諍 者  和 諧 別 離 廣 令 安 隱  "
  },
  {
    "segmentnr":"ZH_T17_0811_001:0771c06_2",
    "original":"若見法師一心住前，是諸功德過於和合眾生鬪諍令得安隱，百倍、千倍、萬倍、億倍、巨億萬倍，不及悅顏住菩薩前。",
    "folio":1,
    "analyzed":"若 見 法 師 一 心 住 前  是 諸 功 德 過 於 和 合 眾 生 鬪 諍 令 得 安 隱  百 倍  千 倍  萬 倍  億 倍  巨 億 萬 倍  不 及 悅 顏 住 菩 薩 前  "
  },
  {
    "segmentnr":"ZH_T17_0811_001:0771c06_7",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T17_0811_001:0771c07_1",
    "original":"其有誹謗法師者，則謗如來。",
    "folio":1,
    "analyzed":"其 有 誹 謗 法 師 者  則 謗 如 來  "
  },
  {
    "segmentnr":"ZH_T17_0811_001:0771c08_13",
    "original":"欲得供養於如來者當奉法師，欲敬如來當順法師，欲禮如來當禮法師。",
    "folio":1,
    "analyzed":"欲 得 供 養 於 如 來 者 當 奉 法 師  欲 敬 如 來 當 順 法 師  欲 禮 如 來 當 禮 法 師  "
  },
  {
    "segmentnr":"ZH_T17_0811_001:0771c08_18",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T17_0811_001:0771c10_6",
    "original":"諸菩薩等皆從法生，從諸菩薩成一切智，因一切智成佛世尊。",
    "folio":1,
    "analyzed":"諸 菩 薩 等 皆 從 法 生  從 諸 菩 薩 成 一 切 智  因 一 切 智 成 佛 世 尊  "
  },
  {
    "segmentnr":"ZH_T17_0811_001:0771c13_4",
    "original":"菩薩所起因興道心，不以住欲在於塵勞得稽首禮，由無所生則無所住，淨修梵行見稽首禮，不以無色三昧正受禮於無色也。",
    "folio":1,
    "analyzed":"菩 薩 所 起 因 興 道 心  不 以 住 欲 在 於 塵 勞 得 稽 首 禮  由 無 所 生 則 無 所 住  淨 修 梵 行 見 稽 首 禮  不 以 無 色 三 昧 正 受 禮 於 無 色 也  "
  },
  {
    "segmentnr":"ZH_T17_0811_001:0771c14_7",
    "original":"不以餘殃而就所生，所願自在，因其所願而往生矣。",
    "folio":1,
    "analyzed":"不 以 餘 殃 而 就 所 生  所 願 自 在  因 其 所 願 而 往 生 矣  "
  },
  {
    "segmentnr":"ZH_T17_0811_001:0771c16_1",
    "original":"已得解脫一切愚冥凡夫之行，欲令菩薩有餘殃者，猶使虛空有其色像。",
    "folio":1,
    "analyzed":"已 得 解 脫 一 切 愚 冥 凡 夫 之 行  欲 令 菩 薩 有 餘 殃 者  猶 使 虛 空 有 其 色 像  "
  },
  {
    "segmentnr":"ZH_T17_0811_001:0771c16_8",
    "original":"譬如，族姓子！",
    "folio":1,
    "analyzed":"譬 如  族 姓 子  "
  },
  {
    "segmentnr":"ZH_T17_0811_001:0771c18_10",
    "original":"阿耨達龍王欲見諸龍遊戲之時，教告一切諸龍眷屬，皆依龍王而得安隱，常脫三痛能為無患。",
    "folio":1,
    "analyzed":"阿 耨 達 龍 王 欲 見 諸 龍 遊 戲 之 時  教 告 一 切 諸 龍 眷 屬  皆 依 龍 王 而 得 安 隱  常 脫 三 痛 能 為 無 患  "
  },
  {
    "segmentnr":"ZH_T17_0811_001:0771c20_5",
    "original":"菩薩如是，捨一切樂、斷三處罪，滅蓋塵勞壞眾苦惱，爾乃為安度脫眾生。",
    "folio":1,
    "analyzed":"菩 薩 如 是  捨 一 切 樂  斷 三 處 罪  滅 蓋 塵 勞 壞 眾 苦 惱  爾 乃 為 安 度 脫 眾 生  "
  },
  {
    "segmentnr":"ZH_T17_0811_001:0771c20_18",
    "original":"譬如蛟龍遊於水中而無所畏；",
    "folio":1,
    "analyzed":"譬 如 蛟 龍 遊 於 水 中 而 無 所 畏  "
  },
  {
    "segmentnr":"ZH_T17_0811_001:0771c21_13",
    "original":"菩薩如是，遊於三界亦無所懼。",
    "folio":1,
    "analyzed":"菩 薩 如 是  遊 於 三 界 亦 無 所 懼  "
  },
  {
    "segmentnr":"ZH_T17_0811_001:0771c23_2",
    "original":"譬如蛟龍行於深水，見中所有恣意所欲，而不為水之所惱害；",
    "folio":1,
    "analyzed":"譬 如 蛟 龍 行 於 深 水  見 中 所 有 恣 意 所 欲  而 不 為 水 之 所 惱 害  "
  },
  {
    "segmentnr":"ZH_T17_0811_001:0771c25_10",
    "original":"菩薩如是，遊於盲冥凡夫之眾，住其所行，惟覩慧議不違道行，不與愚人而俱同塵，不為三處所見沒溺。",
    "folio":1,
    "analyzed":"菩 薩 如 是  遊 於 盲 冥 凡 夫 之 眾  住 其 所 行  惟 覩 慧 議 不 違 道 行  不 與 愚 人 而 俱 同 塵  不 為 三 處 所 見 沒 溺  "
  },
  {
    "segmentnr":"ZH_T17_0811_001:0771c26_13",
    "original":"是故行者，常當將護奉法安詳，此為菩薩之所修業。",
    "folio":1,
    "analyzed":"是 故 行 者  常 當 將 護 奉 法 安 詳  此 為 菩 薩 之 所 修 業  "
  },
  {
    "segmentnr":"ZH_T17_0811_001:0771c26_19",
    "original":"」佛時頌曰：",
    "folio":1,
    "analyzed":" 佛 時 頌 曰  "
  },
  {
    "segmentnr":"ZH_T17_0811_001:0771c27_0",
    "original":"「其欲歸命佛，　　敬承無量聖，",
    "folio":1,
    "analyzed":" 其 欲 歸 命 佛    敬 承 無 量 聖  "
  },
  {
    "segmentnr":"ZH_T17_0811_001:0771c28_13",
    "original":"常供養菩薩，　　欽奉於導師。",
    "folio":1,
    "analyzed":"常 供 養 菩 薩    欽 奉 於 導 師  "
  },
  {
    "segmentnr":"ZH_T17_0811_001:0771c29_0",
    "original":"吾今所衣鉢，　　床榻諸坐具，",
    "folio":1,
    "analyzed":"吾 今 所 衣 鉢    床 榻 諸 坐 具  "
  },
  {
    "segmentnr":"ZH_T17_0811_001:0772a01_13",
    "original":"佛皆以此供，　　聽施志道者。",
    "folio":1,
    "analyzed":"佛 皆 以 此 供    聽 施 志 道 者  "
  },
  {
    "segmentnr":"ZH_T17_0811_001:0772a02_0",
    "original":"所上佛燈火，　　以是燈給之，",
    "folio":1,
    "analyzed":"所 上 佛 燈 火    以 是 燈 給 之  "
  },
  {
    "segmentnr":"ZH_T17_0811_001:0772a03_13",
    "original":"如是成正覺，　　諸聖中最上。",
    "folio":1,
    "analyzed":"如 是 成 正 覺    諸 聖 中 最 上  "
  },
  {
    "segmentnr":"ZH_T17_0811_001:0772a04_0",
    "original":"飲食車乘施，　　斯等諸慧士，",
    "folio":1,
    "analyzed":"飲 食 車 乘 施    斯 等 諸 慧 士  "
  },
  {
    "segmentnr":"ZH_T17_0811_001:0772a05_13",
    "original":"為愚之導者，　　將至甘露方。",
    "folio":1,
    "analyzed":"為 愚 之 導 者    將 至 甘 露 方  "
  },
  {
    "segmentnr":"ZH_T17_0811_001:0772a06_0",
    "original":"一切眾生類，　　施天人間安，",
    "folio":1,
    "analyzed":"一 切 眾 生 類    施 天 人 間 安  "
  },
  {
    "segmentnr":"ZH_T17_0811_001:0772a07_13",
    "original":"以順初發意，　　不能報其恩。",
    "folio":1,
    "analyzed":"以 順 初 發 意    不 能 報 其 恩  "
  },
  {
    "segmentnr":"ZH_T17_0811_001:0772a08_9",
    "original":"」無怯行菩薩復白佛言：",
    "folio":1,
    "analyzed":" 無 怯 行 菩 薩 復 白 佛 言  "
  },
  {
    "segmentnr":"ZH_T17_0811_001:0772a08_15",
    "original":"「惟天中天！",
    "folio":1,
    "analyzed":" 惟 天 中 天  "
  },
  {
    "segmentnr":"ZH_T17_0811_001:0772a09_17",
    "original":"寧有方便，使此十人族姓子等，消除罪殃得至道乎？",
    "folio":1,
    "analyzed":"寧 有 方 便  使 此 十 人 族 姓 子 等  消 除 罪 殃 得 至 道 乎  "
  },
  {
    "segmentnr":"ZH_T17_0811_001:0772a10_1",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T17_0811_001:0772a11_18",
    "original":"「設此十人一心受學佛所頒宣，修是法律復為沙門，勤諷誦斯總持章句，可成道耳。",
    "folio":1,
    "analyzed":" 設 此 十 人 一 心 受 學 佛 所 頒 宣  修 是 法 律 復 為 沙 門  勤 諷 誦 斯 總 持 章 句  可 成 道 耳  "
  },
  {
    "segmentnr":"ZH_T17_0811_001:0772a12_5",
    "original":"何謂總持章句？",
    "folio":1,
    "analyzed":"何 謂 總 持 章 句  "
  },
  {
    "segmentnr":"ZH_T17_0811_001:0772a13_0",
    "original":"「『修清澄，　　鮮潔句，　　清且涼，　　無所授，",
    "folio":1,
    "analyzed":"  修 清 澄    鮮 潔 句    清 且 涼    無 所 授  "
  },
  {
    "segmentnr":"ZH_T17_0811_001:0772a14_21",
    "original":"亦無造，　　無所得，　　遵速疾，　　取新生。",
    "folio":1,
    "analyzed":"亦 無 造    無 所 得    遵 速 疾    取 新 生  "
  },
  {
    "segmentnr":"ZH_T17_0811_001:0772a15_0",
    "original":"奉精進，　　禮行步，　　勤修行，　　智曉了，",
    "folio":1,
    "analyzed":"奉 精 進    禮 行 步    勤 修 行    智 曉 了  "
  },
  {
    "segmentnr":"ZH_T17_0811_001:0772a16_21",
    "original":"主觀察，　　無所起，　　去患難，　　遊慕便。",
    "folio":1,
    "analyzed":"主 觀 察    無 所 起    去 患 難    遊 慕 便  "
  },
  {
    "segmentnr":"ZH_T17_0811_001:0772a17_15",
    "original":"舉輕便，　　普清淨，　　無不淨。",
    "folio":1,
    "analyzed":"舉 輕 便    普 清 淨    無 不 淨  "
  },
  {
    "segmentnr":"ZH_T17_0811_001:0772a18_7",
    "original":"』」佛告無怯行菩薩：",
    "folio":1,
    "analyzed":"  佛 告 無 怯 行 菩 薩  "
  },
  {
    "segmentnr":"ZH_T17_0811_001:0772a21_12",
    "original":"「此等十人以諷誦是總持章句，而於七日修恩德無所下使無色，不懷瞋恚，安詳不久遊無所作，無瑕穢心平等捨所有，離五陰釋不淨意念佛。",
    "folio":1,
    "analyzed":" 此 等 十 人 以 諷 誦 是 總 持 章 句  而 於 七 日 修 恩 德 無 所 下 使 無 色  不 懷 瞋 恚  安 詳 不 久 遊 無 所 作  無 瑕 穢 心 平 等 捨 所 有  離 五 陰 釋 不 淨 意 念 佛  "
  },
  {
    "segmentnr":"ZH_T17_0811_001:0772a21_17",
    "original":"諸族姓子！",
    "folio":1,
    "analyzed":"諸 族 姓 子  "
  },
  {
    "segmentnr":"ZH_T17_0811_001:0772a24_4",
    "original":"設能如是奉遵道教，十方世界各有千佛，示現其前令自見之，剋心自責歸命聖尊，罪殃可除逮成道慧。",
    "folio":1,
    "analyzed":"設 能 如 是 奉 遵 道 教  十方世界 各 有 千 佛  示 現 其 前 令 自 見 之  剋 心 自 責 歸 命 聖 尊  罪 殃 可 除 逮 成 道 慧  "
  },
  {
    "segmentnr":"ZH_T17_0811_001:0772a24_9",
    "original":"諸族姓子！",
    "folio":1,
    "analyzed":"諸 族 姓 子  "
  },
  {
    "segmentnr":"ZH_T17_0811_001:0772a27_14",
    "original":"時聞佛教等順法律，即捨家業出為沙門，諷誦此總持章句，如聖所誨，晝夜七日精進奉行，竟七日已，輒見十方各有千佛，分別為說消罪之業。",
    "folio":1,
    "analyzed":"時 聞 佛 教 等 順 法 律  即 捨 家 業 出 為 沙 門  諷 誦 此 總 持 章 句  如 聖 所 誨  晝 夜 七 日 精 進 奉 行  竟 七 日 已  輒 見 十 方 各 有 千 佛  分 別 為 說 消 罪 之 業  "
  },
  {
    "segmentnr":"ZH_T17_0811_001:0772a29_13",
    "original":"應時皆得修普智行總持之門，超三十六劫生死之難，逮不退轉，當成無上正真之道。",
    "folio":1,
    "analyzed":"應 時 皆 得 修 普 智 行 總 持 之 門  超 三 十 六 劫 生 死 之 難  逮 不 退 轉  當 成 無 上 正 真 之 道  "
  },
  {
    "segmentnr":"ZH_T17_0811_001:0772b01_2",
    "original":"」佛告無怯行菩薩：",
    "folio":1,
    "analyzed":" 佛 告 無 怯 行 菩 薩  "
  },
  {
    "segmentnr":"ZH_T17_0811_001:0772b01_19",
    "original":"「爾時，月施國王者，今現阿彌陀是；",
    "folio":1,
    "analyzed":" 爾 時  月 施 國 王 者  今 現 阿 彌 陀 是  "
  },
  {
    "segmentnr":"ZH_T17_0811_001:0772b02_9",
    "original":"其辯積者，阿閦如來是；",
    "folio":1,
    "analyzed":"其 辯 積 者  阿 閦 如 來 是  "
  },
  {
    "segmentnr":"ZH_T17_0811_001:0772b03_4",
    "original":"十長者子，今此十人族姓子是也。",
    "folio":1,
    "analyzed":"十 長 者 子  今 此 十 人 族 姓 子 是 也  "
  },
  {
    "segmentnr":"ZH_T17_0811_001:0772b03_10",
    "original":"故，無怯行！",
    "folio":1,
    "analyzed":"故  無 怯 行  "
  },
  {
    "segmentnr":"ZH_T17_0811_001:0772b05_7",
    "original":"其有志學菩薩乘者，慇懃奉修如佛所教，住于正法捨其無明，慎無伺求他人之短也。",
    "folio":1,
    "analyzed":"其 有 志 學 菩 薩 乘 者  慇 懃 奉 修 如 佛 所 教  住 于 正 法 捨 其 無 明  慎 無 伺 求 他 人 之 短 也  "
  },
  {
    "segmentnr":"ZH_T17_0811_001:0772b06_7",
    "original":"」佛告無怯行菩薩：",
    "folio":1,
    "analyzed":" 佛 告 無 怯 行 菩 薩  "
  },
  {
    "segmentnr":"ZH_T17_0811_001:0772b07_2",
    "original":"「有四事行，能遵修者，嚴淨佛道。",
    "folio":1,
    "analyzed":" 有 四 事 行  能 遵 修 者  嚴 淨 佛 道  "
  },
  {
    "segmentnr":"ZH_T17_0811_001:0772b07_7",
    "original":"何等為四？",
    "folio":1,
    "analyzed":"何 等 為 四  "
  },
  {
    "segmentnr":"ZH_T17_0811_001:0772b08_3",
    "original":"一曰、奉行空事，常有慈心，無害眾生；",
    "folio":1,
    "analyzed":"一 曰  奉 行 空 事  常 有 慈 心  無 害 眾 生  "
  },
  {
    "segmentnr":"ZH_T17_0811_001:0772b08_18",
    "original":"二曰、菩薩愍敬同學，不為輕慢；",
    "folio":1,
    "analyzed":"二 曰  菩 薩 愍 敬 同 學  不 為 輕 慢  "
  },
  {
    "segmentnr":"ZH_T17_0811_001:0772b09_13",
    "original":"三曰、為人說法以輕惠施，無所悕望；",
    "folio":1,
    "analyzed":"三 曰  為 人 說 法 以 輕 惠 施  無 所 悕 望  "
  },
  {
    "segmentnr":"ZH_T17_0811_001:0772b10_10",
    "original":"四曰、志常專一，不懷供養衣食之心。",
    "folio":1,
    "analyzed":"四 曰  志 常 專 一  不 懷 供 養 衣 食 之 心  "
  },
  {
    "segmentnr":"ZH_T17_0811_001:0772b10_14",
    "original":"是為四。",
    "folio":1,
    "analyzed":"是 為 四  "
  },
  {
    "segmentnr":"ZH_T17_0811_001:0772b10_20",
    "original":"」佛時頌曰：",
    "folio":1,
    "analyzed":" 佛 時 頌 曰  "
  },
  {
    "segmentnr":"ZH_T17_0811_001:0772b11_0",
    "original":"「其志常樂篤信空無，　　修治清淨最勝之道，",
    "folio":1,
    "analyzed":" 其 志 常 樂 篤 信 空 無    修 治 清 淨 最 勝 之 道  "
  },
  {
    "segmentnr":"ZH_T17_0811_001:0772b12_19",
    "original":"猶如日光隨時宣明，　　已得佛道所照過彼。",
    "folio":1,
    "analyzed":"猶 如 日 光 隨 時 宣 明    已 得 佛 道 所 照 過 彼  "
  },
  {
    "segmentnr":"ZH_T17_0811_001:0772b13_0",
    "original":"未曾有人知其瑕闕，　　為人聖德普忍一切，",
    "folio":1,
    "analyzed":"未 曾 有 人 知 其 瑕 闕    為 人 聖 德 普 忍 一 切  "
  },
  {
    "segmentnr":"ZH_T17_0811_001:0772b14_19",
    "original":"如是清淨柔順之場，　　棄捐貢高堪任無量。",
    "folio":1,
    "analyzed":"如 是 清 淨 柔 順 之 場    棄 捐 貢 高 堪 任 無 量  "
  },
  {
    "segmentnr":"ZH_T17_0811_001:0772b15_0",
    "original":"一切所有上妙衣服，　　常當以施志佛道者，",
    "folio":1,
    "analyzed":"一 切 所 有 上 妙 衣 服    常 當 以 施 志 佛 道 者  "
  },
  {
    "segmentnr":"ZH_T17_0811_001:0772b16_19",
    "original":"亦不從人悕望供養，　　是為佛道清淨之品。",
    "folio":1,
    "analyzed":"亦 不 從 人 悕 望 供 養    是 為 佛 道 清 淨 之 品  "
  },
  {
    "segmentnr":"ZH_T17_0811_001:0772b17_0",
    "original":"以不悕冀施無量法，　　恒修愍哀念於眾生，",
    "folio":1,
    "analyzed":"以 不 悕 冀 施 無 量 法    恒 修 愍 哀 念 於 眾 生  "
  },
  {
    "segmentnr":"ZH_T17_0811_001:0772b18_19",
    "original":"志性常懷恩德之義，　　是為嚴淨諸佛之道。",
    "folio":1,
    "analyzed":"志 性 常 懷 恩 德 之 義    是 為 嚴 淨 諸 佛 之 道  "
  },
  {
    "segmentnr":"ZH_T17_0811_001:0772b19_0",
    "original":"假使樂奉一切諸聖，　　若欲供養無欲經典，",
    "folio":1,
    "analyzed":"假 使 樂 奉 一 切 諸 聖    若 欲 供 養 無 欲 經 典  "
  },
  {
    "segmentnr":"ZH_T17_0811_001:0772b20_19",
    "original":"常當承事無極佛道，　　斯三寶者皆由中生。",
    "folio":1,
    "analyzed":"常 當 承 事 無 極 佛 道    斯 三 寶 者 皆 由 中 生  "
  },
  {
    "segmentnr":"ZH_T17_0811_001:0772b21_7",
    "original":"」佛告無怯行菩薩：",
    "folio":1,
    "analyzed":" 佛 告 無 怯 行 菩 薩  "
  },
  {
    "segmentnr":"ZH_T17_0811_001:0772b21_17",
    "original":"「復有四事疾得佛道。",
    "folio":1,
    "analyzed":" 復 有 四 事 疾 得 佛 道  "
  },
  {
    "segmentnr":"ZH_T17_0811_001:0772b22_2",
    "original":"何謂為四：",
    "folio":1,
    "analyzed":"何 謂 為 四  "
  },
  {
    "segmentnr":"ZH_T17_0811_001:0772b22_14",
    "original":"一曰、愛樂明經好於大乘；",
    "folio":1,
    "analyzed":"一 曰  愛 樂 明 經 好 於 大 乘  "
  },
  {
    "segmentnr":"ZH_T17_0811_001:0772b23_5",
    "original":"二曰、遠離愛欲不習放逸；",
    "folio":1,
    "analyzed":"二 曰  遠 離 愛 欲 不 習 放 逸  "
  },
  {
    "segmentnr":"ZH_T17_0811_001:0772b23_18",
    "original":"三曰、常修濟貧匱供以所乏；",
    "folio":1,
    "analyzed":"三 曰  常 修 濟 貧 匱 供 以 所 乏  "
  },
  {
    "segmentnr":"ZH_T17_0811_001:0772b24_11",
    "original":"四曰、能興法財七業施人。",
    "folio":1,
    "analyzed":"四 曰  能 興 法 財 七 業 施 人  "
  },
  {
    "segmentnr":"ZH_T17_0811_001:0772b24_15",
    "original":"是為四。",
    "folio":1,
    "analyzed":"是 為 四  "
  },
  {
    "segmentnr":"ZH_T17_0811_001:0772b24_21",
    "original":"」佛時頌曰：",
    "folio":1,
    "analyzed":" 佛 時 頌 曰  "
  },
  {
    "segmentnr":"ZH_T17_0811_001:0772b25_0",
    "original":"「愛樂法師，　　志慕大乘，　　遠離愛欲，",
    "folio":1,
    "analyzed":" 愛 樂 法 師    志 慕 大 乘    遠 離 愛 欲  "
  },
  {
    "segmentnr":"ZH_T17_0811_001:0772b26_0",
    "original":"修清淨行，　　愍傷厄貧，　　濟諸危難，",
    "folio":1,
    "analyzed":"修 清 淨 行    愍 傷 厄 貧    濟 諸 危 難  "
  },
  {
    "segmentnr":"ZH_T17_0811_001:0772b27_11",
    "original":"常以七財，　　施不懈道。",
    "folio":1,
    "analyzed":"常 以 七 財    施 不 懈 道  "
  },
  {
    "segmentnr":"ZH_T17_0811_001:0772b28_7",
    "original":"」佛告無怯行菩薩：",
    "folio":1,
    "analyzed":" 佛 告 無 怯 行 菩 薩  "
  },
  {
    "segmentnr":"ZH_T17_0811_001:0772b28_17",
    "original":"「復有四事疾得佛道。",
    "folio":1,
    "analyzed":" 復 有 四 事 疾 得 佛 道  "
  },
  {
    "segmentnr":"ZH_T17_0811_001:0772b29_2",
    "original":"何謂為四：",
    "folio":1,
    "analyzed":"何 謂 為 四  "
  },
  {
    "segmentnr":"ZH_T17_0811_001:0772b29_15",
    "original":"一曰、常行大慈，哀諸群生；",
    "folio":1,
    "analyzed":"一 曰  常 行 大 慈  哀 諸 群 生  "
  },
  {
    "segmentnr":"ZH_T17_0811_001:0772c01_6",
    "original":"二曰、常行大哀，為之雨淚；",
    "folio":1,
    "analyzed":"二 曰  常 行 大 哀  為 之 雨 淚  "
  },
  {
    "segmentnr":"ZH_T17_0811_001:0772c02_2",
    "original":"三曰、常行大喜，和顏悅人視於眾生；",
    "folio":1,
    "analyzed":"三 曰  常 行 大 喜  和 顏 悅 人 視 於 眾 生  "
  },
  {
    "segmentnr":"ZH_T17_0811_001:0772c02_19",
    "original":"四曰、常行大護，救度三界生死之患。",
    "folio":1,
    "analyzed":"四 曰  常 行 大 護  救 度 三 界 生 死 之 患  "
  },
  {
    "segmentnr":"ZH_T17_0811_001:0772c03_2",
    "original":"是為四。",
    "folio":1,
    "analyzed":"是 為 四  "
  },
  {
    "segmentnr":"ZH_T17_0811_001:0772c03_8",
    "original":"」佛時頌曰：",
    "folio":1,
    "analyzed":" 佛 時 頌 曰  "
  },
  {
    "segmentnr":"ZH_T17_0811_001:0772c04_0",
    "original":"「常行於大慈，　　愍傷眾生類，",
    "folio":1,
    "analyzed":" 常 行 於 大 慈    愍 傷 眾 生 類  "
  },
  {
    "segmentnr":"ZH_T17_0811_001:0772c05_13",
    "original":"念欲成就之，　　如母育其子。",
    "folio":1,
    "analyzed":"念 欲 成 就 之    如 母 育 其 子  "
  },
  {
    "segmentnr":"ZH_T17_0811_001:0772c06_13",
    "original":"大哀遊終始，　　不畏諸患難。",
    "folio":1,
    "analyzed":"大 哀 遊 終 始    不 畏 諸 患 難  "
  },
  {
    "segmentnr":"ZH_T17_0811_001:0772c07_13",
    "original":"五趣如泡沫，　　愍之為雨淚。",
    "folio":1,
    "analyzed":"五 趣 如 泡 沫    愍 之 為 雨 淚  "
  },
  {
    "segmentnr":"ZH_T17_0811_001:0772c08_0",
    "original":"和顏察眾生，　　以法而樂之，",
    "folio":1,
    "analyzed":"和 顏 察 眾 生    以 法 而 樂 之  "
  },
  {
    "segmentnr":"ZH_T17_0811_001:0772c09_13",
    "original":"示以離眾苦，　　無痛長安隱。",
    "folio":1,
    "analyzed":"示 以 離 眾 苦    無 痛 長 安 隱  "
  },
  {
    "segmentnr":"ZH_T17_0811_001:0772c10_0",
    "original":"委靡隨五趣，　　方便示所宜，",
    "folio":1,
    "analyzed":"委 靡 隨 五 趣    方 便 示 所 宜  "
  },
  {
    "segmentnr":"ZH_T17_0811_001:0772c11_13",
    "original":"使度三界惱，　　獲致無上道。",
    "folio":1,
    "analyzed":"使 度 三 界 惱    獲 致 無 上 道  "
  },
  {
    "segmentnr":"ZH_T17_0811_001:0772c12_7",
    "original":"」佛告無怯行菩薩：",
    "folio":1,
    "analyzed":" 佛 告 無 怯 行 菩 薩  "
  },
  {
    "segmentnr":"ZH_T17_0811_001:0772c15_12",
    "original":"「若有勤求此總持者，當習閑居數詣法會，等行清淨著淨衣服，復遵修四事威儀禮節之正，志不懈廢，以若干種諸所供具，奉養法師篤信三寶。",
    "folio":1,
    "analyzed":" 若 有 勤 求 此 總 持 者  當 習 閑 居 數 詣 法 會  等 行 清 淨 著 淨 衣 服  復 遵 修 四 事 威 儀 禮 節 之 正  志 不 懈 廢  以 若 干 種 諸 所 供 具  奉 養 法 師 篤 信 三 寶  "
  },
  {
    "segmentnr":"ZH_T17_0811_001:0772c17_10",
    "original":"常懷恭敬謙遜卑順，未曾懈厭常行精進，無有諛諂邪行之業，心之所念常不離佛。",
    "folio":1,
    "analyzed":"常 懷 恭 敬 謙 遜 卑 順  未 曾 懈 厭 常 行 精 進  無 有 諛 諂 邪 行 之 業  心 之 所 念 常 不 離 佛  "
  },
  {
    "segmentnr":"ZH_T17_0811_001:0772c20_15",
    "original":"意所遵修解無所有，已無所有無所想念，皆能曉了眾生性行，勤自謹勅心口相應，愛樂諸佛請問諮受，誨過守節勸助德本，威儀禮節不違道教。",
    "folio":1,
    "analyzed":"意 所 遵 修 解 無 所 有  已 無 所 有 無 所 想 念  皆 能 曉 了 眾 生 性 行  勤 自 謹 勅 心 口 相 應  愛 樂 諸 佛 請 問 諮 受  誨 過 守 節 勸 助 德 本  威 儀 禮 節 不 違 道 教  "
  },
  {
    "segmentnr":"ZH_T17_0811_001:0772c22_12",
    "original":"無應不應，聞非人聲不以恐怖，不畏蛇蚖毒螫之蟲，奉敬師長修此經典未曾懈惓。",
    "folio":1,
    "analyzed":"無 應 不 應  聞 非 人 聲 不 以 恐 怖  不 畏 蛇 蚖 毒 螫 之 蟲  奉 敬 師 長 修 此 經 典 未 曾 懈 惓  "
  },
  {
    "segmentnr":"ZH_T17_0811_001:0772c24_3",
    "original":"」佛說是經時，三萬人從本已來未興道心，今皆發起無上正真道意；",
    "folio":1,
    "analyzed":" 佛 說 是 經 時  三 萬 人 從 本 已 來 未 興 道 心  今 皆 發 起 無 上 正 真 道 意  "
  },
  {
    "segmentnr":"ZH_T17_0811_001:0772c24_15",
    "original":"五千人遠塵離垢諸法眼淨；",
    "folio":1,
    "analyzed":"五 千 人 遠塵離垢 諸 法 眼 淨  "
  },
  {
    "segmentnr":"ZH_T17_0811_001:0772c25_9",
    "original":"三萬菩薩逮得無所從生法忍。",
    "folio":1,
    "analyzed":"三 萬 菩 薩 逮 得 無 所 從 生 法 忍  "
  },
  {
    "segmentnr":"ZH_T17_0811_001:0772c25_12",
    "original":"佛言：",
    "folio":1,
    "analyzed":"佛 言  "
  },
  {
    "segmentnr":"ZH_T17_0811_001:0772c26_16",
    "original":"「若有菩薩，聞說是經法，皆得具足一切功勳無量辯才。",
    "folio":1,
    "analyzed":" 若 有 菩 薩  聞 說 是 經 法  皆 得 具 足 一 切 功 勳 無 量 辯 才  "
  },
  {
    "segmentnr":"ZH_T17_0811_001:0772c28_13",
    "original":"若族姓子、族姓女學菩薩道，皆以七寶滿于三千大千世界，恒邊沙劫奉進三寶。",
    "folio":1,
    "analyzed":"若 族 姓 子  族 姓 女 學 菩 薩 道  皆 以 七 寶 滿 于 三千大千世界  恒 邊 沙 劫 奉 進 三 寶  "
  },
  {
    "segmentnr":"ZH_T17_0811_001:0772c29_6",
    "original":"有人聞此經典，福尊過彼。",
    "folio":1,
    "analyzed":"有 人 聞 此 經 典  福 尊 過 彼  "
  },
  {
    "segmentnr":"ZH_T17_0811_001:0773a02_3",
    "original":"若菩薩於百千劫奉五度無極，而無大智無善權者，不如聞此經典之要，福尊過彼。",
    "folio":1,
    "analyzed":"若 菩 薩 於 百 千 劫 奉 五 度 無 極  而 無 大 智 無 善 權 者  不 如 聞 此 經 典 之 要  福 尊 過 彼  "
  },
  {
    "segmentnr":"ZH_T17_0811_001:0773a02_10",
    "original":"是故，族姓子！",
    "folio":1,
    "analyzed":"是 故  族 姓 子  "
  },
  {
    "segmentnr":"ZH_T17_0811_001:0773a04_15",
    "original":"囑累汝等此經相付，慇懃勸助，隨時將護令不忘失，莫使增減長存在世，持諷誦讀廣分別義為他人說。",
    "folio":1,
    "analyzed":"囑 累 汝 等 此 經 相 付  慇 懃 勸 助  隨 時 將 護 令 不 忘 失  莫 使 增 減 長 存 在 世  持 諷 誦 讀 廣分別義 為 他 人 說  "
  },
  {
    "segmentnr":"ZH_T17_0811_001:0773a06_1",
    "original":"假使遭厄殞歿身命故，當將慎於此經典，勿使忘失。",
    "folio":1,
    "analyzed":"假 使 遭 厄 殞 歿 身 命 故  當 將 慎 於 此 經 典  勿 使 忘 失  "
  },
  {
    "segmentnr":"ZH_T17_0811_001:0773a06_6",
    "original":"是佛之教。",
    "folio":1,
    "analyzed":"是 佛 之 教  "
  },
  {
    "segmentnr":"ZH_T17_0811_001:0773a08_12",
    "original":"」佛說如是，無怯行菩薩、十族姓子、諸大聲聞，一切眾會天、龍、鬼神、阿須倫、世間人，聞經歡喜，作禮而去。",
    "folio":1,
    "analyzed":" 佛 說 如 是  無 怯 行 菩 薩  十 族 姓 子  諸 大 聲 聞  一 切 眾 會 天  龍  鬼 神  阿 須 倫  世 間 人  聞 經 歡 喜  作 禮 而 去  "
  },
  {
    "segmentnr":"ZH_T17_0811_001:0773a09_100",
    "original":"佛說決定總持經",
    "folio":1,
    "analyzed":"佛 說 決 定 總 持 經 "
  }
]