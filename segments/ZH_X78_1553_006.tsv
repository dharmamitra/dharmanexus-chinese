segmentnr	original	folio	analyzed
ZH_X78_1553_006:0439b04	天聖廣燈錄卷第六　　　〔宋實〕	006	天 聖 廣 燈 錄 卷 第 六     宋 實  
ZH_X78_1553_006:0439b06	第二十八祖菩提達磨者南天竺國香至王第三子	006	第 二 十 八 祖 菩 提 達 磨 者 南 天 竺 國 香 至 王 第 三 子 
ZH_X78_1553_006:0439b07	也。姓剎利帝。本名菩提多羅。遇二十七祖般若多羅	006	也  姓 剎 利 帝  本 名 菩 提 多 羅  遇 二 十 七 祖 般 若 多 羅 
ZH_X78_1553_006:0439b08	至本國受王供養。因試令與兄辨所施寶珠。發明心	006	至 本 國 受 王 供 養  因 試 令 與 兄 辨 所 施 寶 珠  發 明 心 
ZH_X78_1553_006:0439b09	地。既而尊者謂曰。汝於諸法已得通量。夫達磨者。通	006	地  既 而 尊 者 謂 曰  汝 於 諸 法 已 得 通 量  夫 達 磨 者  通 
ZH_X78_1553_006:0439b10	大之義也。宜名達磨。因改號菩提達磨。乃告尊者曰。	006	大 之 義 也  宜 名 達 磨  因 改 號 菩 提 達 磨  乃 告 尊 者 曰  
ZH_X78_1553_006:0439b11	我當行何國。願垂開示。尊者曰。未可遠遊。且止南天。	006	我 當 行 何 國  願 垂 開 示  尊 者 曰  未 可 遠 遊  且 止 南 天  
ZH_X78_1553_006:0439b12	六十七載。當往震旦。慎勿速行。哀於日下。達磨曰。彼	006	六 十 七 載  當 往 震 旦  慎 勿 速 行  哀 於 日 下  達 磨 曰  彼 
ZH_X78_1553_006:0439b13	有大士。堪為法器否。千歲之內。有留難否。尊者曰。吾	006	有 大 士  堪 為 法 器 否  千 歲 之 內  有 留 難 否  尊 者 曰  吾 
ZH_X78_1553_006:0439b14	滅後六十餘年。彼國有難。水中文布。自善降之。汝往	006	滅 後 六 十 餘 年  彼 國 有 難  水 中 文 布  自 善 降 之  汝 往 
ZH_X78_1553_006:0439b15	南方勿住。為彼唯好有為功業。不明佛理。汝縱至彼。	006	南 方 勿 住  為 彼 唯 好 有 為 功 業  不 明 佛 理  汝 縱 至 彼  
ZH_X78_1553_006:0439b16	亦不可久留。聽吾讖曰。	006	亦 不 可 久 留  聽 吾 讖 曰  
ZH_X78_1553_006:0439b17	　路行跨水復逢羊　　獨自栖栖暗渡江	006	 路 行 跨 水 復 逢 羊   獨 自 栖 栖 暗 渡 江 
ZH_X78_1553_006:0439b18	　日下可怜雙象馬　　二株嫰桂久昌昌	006	 日 下 可 怜 雙 象 馬   二 株 嫰 桂 久 昌 昌 
ZH_X78_1553_006:0439b19	又問曰。此後更有何事。尊者曰。從是已去一百五十	006	又 問 曰  此 後 更 有 何 事  尊 者 曰  從 是 已 去 一 百 五 十 
ZH_X78_1553_006:0439b20	年而有小難。聽吾讖曰。	006	年 而 有 小 難  聽 吾 讖 曰  
ZH_X78_1553_006:0439b21	　心中雖吉外頭凶　　川下僧房名不中	006	 心 中 雖 吉 外 頭 凶   川 下 僧 房 名 不 中 
ZH_X78_1553_006:0439b22	　為遇毒龍生武子　　忽逢小鼠寂無窮	006	 為 遇 毒 龍 生 武 子   忽 逢 小 鼠 寂 無 窮 
ZH_X78_1553_006:0439b23	又問曰。此後更有何事。尊者曰。從是已去一百六十	006	又 問 曰  此 後 更 有 何 事  尊 者 曰  從 是 已 去 一 百 六 十 
ZH_X78_1553_006:0439b24	年末有一小難。子父相繼。亦當不久。作一二三五歲。	006	年 末 有 一 小 難  子 父 相 繼  亦 當 不 久  作 一 二 三 五 歲  
ZH_X78_1553_006:0439c01	當此過已。有見其意。聽吾讖曰。	006	當 此 過 已  有 見 其 意  聽 吾 讖 曰  
ZH_X78_1553_006:0439c02	　路上忽逢深處水　　等閑見虎又逢猪	006	 路 上 忽 逢 深 處 水   等 閑 見 虎 又 逢 猪 
ZH_X78_1553_006:0439c03	　小小牛兒雖有角　　清溪龍出總須輸	006	 小 小 牛 兒 雖 有 角   清 溪 龍 出 總 須 輸 
ZH_X78_1553_006:0439c04	又問。此後如何。曰。却後二百二十年。林下見一人。當	006	又 問  此 後 如 何  曰  却 後 二 百 二 十 年  林 下 見 一 人  當 
ZH_X78_1553_006:0439c05	得道果。聽吾讖曰。	006	得 道 果  聽 吾 讖 曰  
ZH_X78_1553_006:0439c06	　震旦雖闊無別路　　要假姪孫脚上行	006	 震 旦 雖 闊 無 別 路   要 假 姪 孫 脚 上 行 
ZH_X78_1553_006:0439c07	　金鷄解銜一顆米　　供養十方羅漢僧	006	 金 鷄 解 銜 一 顆 米   供 養 十 方 羅 漢 僧 
ZH_X78_1553_006:0439c08	又問。於此後更有何事。曰。却後三百八十年。有一比	006	又 問  於 此 後 更 有 何 事  曰  却 後 三 百 八 十 年  有 一 比 
ZH_X78_1553_006:0439c09	丘暗學明用。吾以三讖。而當誌之。	006	丘 暗 學 明 用  吾 以 三 讖  而 當 誌 之  
ZH_X78_1553_006:0439c10	　八月商尊飛有聲　　巨福來祥鳥不驚	006	 八 月 商 尊 飛 有 聲   巨 福 來 祥 鳥 不 驚 
ZH_X78_1553_006:0439c11	　懷抱一鷄重起會　　手把龍蛇在兩楹	006	 懷 抱 一 鷄 重 起 會   手 把 龍 蛇 在 兩 楹 
ZH_X78_1553_006:0439c12	　寄公席帽權時脫　　蚊子之蟲足去形	006	 寄 公 席 帽 權 時 脫   蚊 子 之 蟲 足 去 形 
ZH_X78_1553_006:0439c13	　東海象歸披石脹　　二處蒙恩總不輕	006	 東 海 象 歸 披 石 脹   二 處 蒙 恩 總 不 輕 
ZH_X78_1553_006:0439c14	　日月並行若不動　　即無冠子上山行	006	 日 月 並 行 若 不 動   即 無 冠 子 上 山 行 
ZH_X78_1553_006:0439c15	　更惠一峰添翠岫　　玉教人識知始名	006	 更 惠 一 峰 添 翠 岫   玉 教 人 識 知 始 名 
ZH_X78_1553_006:0439c16	尊者曰。大器當現。逢雲即登。吾道無淪。汝心有寄。達	006	尊 者 曰  大 器 當 現  逢 雲 即 登  吾 道 無 淪  汝 心 有 寄  達 
ZH_X78_1553_006:0439c17	磨又問。此後如何。曰。却後四百六十年。遇一無衣人。	006	磨 又 問  此 後 如 何  曰  却 後 四 百 六 十 年  遇 一 無 衣 人  
ZH_X78_1553_006:0439c18	欲作魔難。聽吾讖曰。	006	欲 作 魔 難  聽 吾 讖 曰  
ZH_X78_1553_006:0439c19	　高嶺無人又脫衣　　小蛇雖毒不能為	006	 高 嶺 無 人 又 脫 衣   小 蛇 雖 毒 不 能 為 
ZH_X78_1553_006:0439c20	　可中井底着天近　　小小沙彌善大機	006	 可 中 井 底 着 天 近   小 小 沙 彌 善 大 機 
ZH_X78_1553_006:0439c21	尊者曰。此之小難。黑衣童子而釋之。又問。此後如何。	006	尊 者 曰  此 之 小 難  黑 衣 童 子 而 釋 之  又 問  此 後 如 何  
ZH_X78_1553_006:0439c22	曰。却後六百年。不生之樹。為作障難。雖作其難。二人	006	曰  却 後 六 百 年  不 生 之 樹  為 作 障 難  雖 作 其 難  二 人 
ZH_X78_1553_006:0439c23	出現。當自寧靜。聽吾讖曰。	006	出 現  當 自 寧 靜  聽 吾 讖 曰  
ZH_X78_1553_006:0439c24	　大浪雖高不足知　　百年凡木長乾枝	006	 大 浪 雖 高 不 足 知   百 年 凡 木 長 乾 枝 
ZH_X78_1553_006:0440a01	　一鳥南飛却歸北　　二人東往復還西	006	 一 鳥 南 飛 却 歸 北   二 人 東 往 復 還 西 
ZH_X78_1553_006:0440a02	尊者曰。白衣和尚說法無量。若解此記。皈而不向。又	006	尊 者 曰  白 衣 和 尚 說 法 無 量  若 解 此 記  皈 而 不 向  又 
ZH_X78_1553_006:0440a03	問。此後如何。曰。却後八百年。當有四龍共作一難。聽	006	問  此 後 如 何  曰  却 後 八 百 年  當 有 四 龍 共 作 一 難  聽 
ZH_X78_1553_006:0440a04	吾讖曰。	006	吾 讖 曰  
ZH_X78_1553_006:0440a05	　可憐明月獨當天　　四箇龍兒各自迁	006	 可 憐 明 月 獨 當 天   四 箇 龍 兒 各 自 迁 
ZH_X78_1553_006:0440a06	　東西南北奔波去　　日頭平上照無邊	006	 東 西 南 北 奔 波 去   日 頭 平 上 照 無 邊 
ZH_X78_1553_006:0440a07	尊者曰。	006	尊 者 曰  
ZH_X78_1553_006:0440a08	　吾此記詞　　腰長脚短　　合掌向天　　迴頭失伴	006	 吾 此 記 詞   腰 長 脚 短   合 掌 向 天   迴 頭 失 伴 
ZH_X78_1553_006:0440a09	　身著紅衣　　又如素絹　　立在目前　　還如不見	006	 身 著 紅 衣   又 如 素 絹   立 在 目 前   還 如 不 見 
ZH_X78_1553_006:0440a10	　好好思量　　水清月現	006	 好 好 思 量   水 清 月 現 
ZH_X78_1553_006:0440a11	又問。此後如何。曰。却後三千歲間。總有一十三難。其	006	又 問  此 後 如 何  曰  却 後 三 千 歲 間  總 有 一 十 三 難  其 
ZH_X78_1553_006:0440a12	中大難有九。餘四小難。聽吾讖曰。	006	中 大 難 有 九  餘 四 小 難  聽 吾 讖 曰  
ZH_X78_1553_006:0440a13	　鳥來上高堂欲驚　　白雲入地色還青	006	 鳥 來 上 高 堂 欲 驚   白 雲 入 地 色 還 青 
ZH_X78_1553_006:0440a14	　天上金龍日月明　　東陽海水清不清	006	 天 上 金 龍 日 月 明   東 陽 海 水 清 不 清 
ZH_X78_1553_006:0440a15	　手捧珠輪重復輕　　雖無心眼轉醒醒	006	 手 捧 珠 輪 重 復 輕   雖 無 心 眼 轉 醒 醒 
ZH_X78_1553_006:0440a16	　不具耳目善觀聽　　身體元無空有形	006	 不 具 耳 目 善 觀 聽   身 體 元 無 空 有 形 
ZH_X78_1553_006:0440a17	　不說姓字但籤名　　意尋書卷錯看經	006	 不 說 姓 字 但 籤 名   意 尋 書 卷 錯 看 經 
ZH_X78_1553_006:0440a18	　口說恩幸心無情　　或去或來身不停	006	 口 說 恩 幸 心 無 情   或 去 或 來 身 不 停 
ZH_X78_1553_006:0440a19	尊者曰。却後多難悉在此一十句中。我雖廣印。汝亦	006	尊 者 曰  却 後 多 難 悉 在 此 一 十 句 中  我 雖 廣 印  汝 亦 
ZH_X78_1553_006:0440a20	不見。師恭稟教諭。服勤左右。垂四十年。迨尊者須世。	006	不 見  師 恭 稟 教 諭  服 勤 左 右  垂 四 十 年  迨 尊 者 須 世  
ZH_X78_1553_006:0440a21	有跋陀三藏。達磨亦甞致訊。跋陀有弟子郍連邪舍	006	有 跋 陀 三 藏  達 磨 亦 甞 致 訊  跋 陀 有 弟 子 郍 連 邪 舍 
ZH_X78_1553_006:0440a22	者。與優婆塞萬天懿多談教典。懿因問邪舍曰。西域	006	者  與 優 婆 塞 萬 天 懿 多 談 教 典  懿 因 問 邪 舍 曰  西 域 
ZH_X78_1553_006:0440a23	聖眾弘揚次第。可得聞乎。耶舍曰。諸祖師自迦葉宜	006	聖 眾 弘 揚 次 第  可 得 聞 乎  耶 舍 曰  諸 祖 師 自 迦 葉 宜 
ZH_X78_1553_006:0440a24	傳。其二十七祖般若多羅弟子達磨。當魏明帝朝至	006	傳  其 二 十 七 祖 般 若 多 羅 弟 子 達 磨  當 魏 明 帝 朝 至 
ZH_X78_1553_006:0440b01	雒陽。止少林寺。懿曰。北師滅後。何人繼嗣。耶舍答曰。	006	雒 陽  止 少 林 寺  懿 曰  北 師 滅 後  何 人 繼 嗣  耶 舍 答 曰  
ZH_X78_1553_006:0440b02	　尊勝今藏古　　無肱又有肱　　龍來方授寶	006	 尊 勝 今 藏 古   無 肱 又 有 肱   龍 來 方 授 寶 
ZH_X78_1553_006:0440b03	　奉物伏嫌名	006	 奉 物 伏 嫌 名 
ZH_X78_1553_006:0440b04	懿曰。於此師後。踵襲者誰。耶舍曰。	006	懿 曰  於 此 師 後  踵 襲 者 誰  耶 舍 曰  
ZH_X78_1553_006:0440b05	　起自求不礙　　師言我沒繩　　路上逢僧禮	006	 起 自 求 不 礙   師 言 我 沒 繩   路 上 逢 僧 禮 
ZH_X78_1553_006:0440b06	　足下六枝分	006	 足 下 六 枝 分 
ZH_X78_1553_006:0440b07	懿復問之。耶舍曰。	006	懿 復 問 之  耶 舍 曰  
ZH_X78_1553_006:0440b08	　三四全無我　　隔水受心燈　　尊號過諸量	006	 三 四 全 無 我   隔 水 受 心 燈   尊 號 過 諸 量 
ZH_X78_1553_006:0440b09	　從瞋不起增	006	 從 瞋 不 起 增 
ZH_X78_1553_006:0440b10	懿復問之。耶舍曰。	006	懿 復 問 之  耶 舍 曰  
ZH_X78_1553_006:0440b11	　奉物可曾物　　言勤又不勤　　唯書四句偈	006	 奉 物 可 曾 物   言 勤 又 不 勤   唯 書 四 句 偈 
ZH_X78_1553_006:0440b12	　為對瑞田人	006	 為 對 瑞 田 人 
ZH_X78_1553_006:0440b13	懿復問之。耶舍曰。	006	懿 復 問 之  耶 舍 曰  
ZH_X78_1553_006:0440b14	　心裏能藏事　　說向漢江濵　　湖波探水月	006	 心 裏 能 藏 事   說 向 漢 江 濵   湖 波 探 水 月 
ZH_X78_1553_006:0440b15	　將照二三人	006	 將 照 二 三 人 
ZH_X78_1553_006:0440b16	懿復問之。耶舍曰。	006	懿 復 問 之  耶 舍 曰  
ZH_X78_1553_006:0440b17	　領得彌勒語　　離鄉日日敷　　來梁移近路	006	 領 得 彌 勒 語   離 鄉 日 日 敷   來 梁 移 近 路 
ZH_X78_1553_006:0440b18	　餘筭脚天途	006	 餘 筭 脚 天 途 
ZH_X78_1553_006:0440b19	懿復問之。耶舍曰。	006	懿 復 問 之  耶 舍 曰  
ZH_X78_1553_006:0440b20	　艮地生玄旨　　通尊媚亦尊　　比肩三吼族	006	 艮 地 生 玄 旨   通 尊 媚 亦 尊   比 肩 三 吼 族 
ZH_X78_1553_006:0440b21	　足下一毛生	006	 足 下 一 毛 生 
ZH_X78_1553_006:0440b22	又曰。	006	又 曰  
ZH_X78_1553_006:0440b23	　靈集媿天恩　　生芽二六人　　法中無氣味	006	 靈 集 媿 天 恩   生 芽 二 六 人   法 中 無 氣 味 
ZH_X78_1553_006:0440b24	　石上有功勳	006	 石 上 有 功 勳 
ZH_X78_1553_006:0440c01	又曰。	006	又 曰  
ZH_X78_1553_006:0440c02	　本是大蟲男　　翻成師子談　　官家封馬嶺	006	 本 是 大 蟲 男   翻 成 師 子 談   官 家 封 馬 嶺 
ZH_X78_1553_006:0440c03	　同相三十三	006	 同 相 三 十 三 
ZH_X78_1553_006:0440c04	又曰。	006	又 曰  
ZH_X78_1553_006:0440c05	　九女出人倫　　八箇絕婚姻　　朽將添六足	006	 九 女 出 人 倫   八 箇 絕 婚 姻   朽 將 添 六 足 
ZH_X78_1553_006:0440c06	　心祖眾中尊	006	 心 祖 眾 中 尊 
ZH_X78_1553_006:0440c07	又曰。	006	又 曰  
ZH_X78_1553_006:0440c08	　走戊與潮隣　　鵝烏子出身　　二天雖有感	006	 走 戊 與 潮 隣   鵝 烏 子 出 身   二 天 雖 有 感 
ZH_X78_1553_006:0440c09	　三化寂無塵	006	 三 化 寂 無 塵 
ZH_X78_1553_006:0440c10	又曰。	006	又 曰  
ZH_X78_1553_006:0440c11	　說少何曾少　　言流又不流　　草若除其首	006	 說 少 何 曾 少   言 流 又 不 流   草 若 除 其 首 
ZH_X78_1553_006:0440c12	　三四繼門修	006	 三 四 繼 門 修 
ZH_X78_1553_006:0440c13	耶舍曰。吾此讖以誌將來。却後二百八十年中。有大	006	耶 舍 曰  吾 此 讖 以 誌 將 來  却 後 二 百 八 十 年 中  有 大 
ZH_X78_1553_006:0440c14	國王善崇三寶。君唱臣和。海晏河清。前記諸懷耳。是	006	國 王 善 崇 三 寶  君 唱 臣 和  海 晏 河 清  前 記 諸 懷 耳  是 
ZH_X78_1553_006:0440c15	時。首因一師興隆多聖。萬天懿仰承聖記。佩服無斁。	006	時  首 因 一 師 興 隆 多 聖  萬 天 懿 仰 承 聖 記  佩 服 無 斁  
ZH_X78_1553_006:0440c16	編之簡冊矣。後耶舍三藏廬山順寂。梁簡文遣使傳	006	編 之 簡 冊 矣  後 耶 舍 三 藏 廬 山 順 寂  梁 簡 文 遣 使 傳 
ZH_X78_1553_006:0440c17	此讖文。編于續法傳。時菩提達磨演化本國。有佛大	006	此 讖 文  編 于 續 法 傳  時 菩 提 達 磨 演 化 本 國  有 佛 大 
ZH_X78_1553_006:0440c18	勝多者。小乘學也。分途而為六宗。各封己解。別展化	006	勝 多 者  小 乘 學 也  分 途 而 為 六 宗  各 封 己 解  別 展 化 
ZH_X78_1553_006:0440c19	源。第一有相宗。第二無相宗。第三定慧宗。第四戒行	006	源  第 一 有 相 宗  第 二 無 相 宗  第 三 定 慧 宗  第 四 戒 行 
ZH_X78_1553_006:0440c20	宗。第五無得宗。第六寂靜宗。達磨曰。今此六宗永纏	006	宗  第 五 無 得 宗  第 六 寂 靜 宗  達 磨 曰  今 此 六 宗 永 纏 
ZH_X78_1553_006:0440c21	邪見。言已。至第一有相宗所而問曰。一切諸法。何名	006	邪 見  言 已  至 第 一 有 相 宗 所 而 問 曰  一切諸法  何 名 
ZH_X78_1553_006:0440c22	實相。眾中有一尊長名薩婆羅答曰。於諸相中。不互	006	實 相  眾 中 有 一 尊 長 名 薩 婆 羅 答 曰  於 諸 相 中  不 互 
ZH_X78_1553_006:0440c23	諸相。是名實相。師曰。一切諸相。而不互者。若明實相。	006	諸 相  是 名 實 相  師 曰  一 切 諸 相  而 不 互 者  若 明 實 相  
ZH_X78_1553_006:0440c24	當何定耶。彼曰。於諸相中。實無有定。若定諸相。何名	006	當 何 定 耶  彼 曰  於 諸 相 中  實 無 有 定  若 定 諸 相  何 名 
ZH_X78_1553_006:0441a01	為實。師曰。諸相不定。便名實相。汝今不定。當何得之。	006	為 實  師 曰  諸 相 不 定  便 名 實 相  汝 今 不 定  當 何 得 之  
ZH_X78_1553_006:0441a02	彼曰。我言不定。不說諸相。當說諸相。其義亦然。師曰。	006	彼 曰  我 言 不 定  不 說 諸 相  當 說 諸 相  其 義 亦 然  師 曰  
ZH_X78_1553_006:0441a03	汝言不定。當為實相。定不定故。即非實相。彼曰。定既	006	汝 言 不 定  當 為 實 相  定 不 定 故  即 非 實 相  彼 曰  定 既 
ZH_X78_1553_006:0441a04	不定。即非實相。知我非故。不定不變。師曰。汝今不變。	006	不 定  即 非 實 相  知 我 非 故  不 定 不 變  師 曰  汝 今 不 變  
ZH_X78_1553_006:0441a05	何名實相。已變已往。其義亦然。彼曰。不變當在。在不	006	何 名 實 相  已 變 已 往  其 義 亦 然  彼 曰  不 變 當 在  在 不 
ZH_X78_1553_006:0441a06	在故。故變實相。以定其義。師曰。實相不變。變即非實。	006	在 故  故 變 實 相  以 定 其 義  師 曰  實 相 不 變  變 即 非 實  
ZH_X78_1553_006:0441a07	於有無中。何名實相。薩婆羅心知師聖。懸解潛達。即	006	於 有 無 中  何 名 實 相  薩 婆 羅 心 知 師 聖  懸 解 潛 達  即 
ZH_X78_1553_006:0441a08	以手指虗空曰。此是世間有相。亦能空故。當我此身	006	以 手 指 虗 空 曰  此 是 世 間 有 相  亦 能 空 故  當 我 此 身 
ZH_X78_1553_006:0441a09	得似否。師曰。若解實相。即見非相。若了非相。其色亦	006	得 似 否  師 曰  若 解 實 相  即 見 非 相  若 了 非 相  其 色 亦 
ZH_X78_1553_006:0441a10	然。當於色中。不生色體。於非相中。不礙有故。若能是	006	然  當 於 色 中  不 生 色 體  於 非 相 中  不 礙 有 故  若 能 是 
ZH_X78_1553_006:0441a11	解。此名實相。彼眾聞已。心意朗然。欽禮信受。至第二	006	解  此 名 實 相  彼 眾 聞 已  心 意 朗 然  欽 禮 信 受  至 第 二 
ZH_X78_1553_006:0441a12	無相宗所而問曰。汝言無相。當何證之。彼眾中有智	006	無 相 宗 所 而 問 曰  汝 言 無 相  當 何 證 之  彼 眾 中 有 智 
ZH_X78_1553_006:0441a13	者名波羅提答曰。我明無相。心不現故。師曰。汝心不	006	者 名 波 羅 提 答 曰  我 明 無 相  心 不 現 故  師 曰  汝 心 不 
ZH_X78_1553_006:0441a14	現。當何明之。彼曰。我明無相。心不敢捨。當於明時。亦	006	現  當 何 明 之  彼 曰  我 明 無 相  心 不 敢 捨  當 於 明 時  亦 
ZH_X78_1553_006:0441a15	無當者。師曰。於諸有無。心不取捨。又無當者。誰明無	006	無 當 者  師 曰  於 諸 有 無  心 不 取 捨  又 無 當 者  誰 明 無 
ZH_X78_1553_006:0441a16	故。彼曰。入佛三昧。尚無所得。何況無相。而欲知之。師	006	故  彼 曰  入 佛 三 昧  尚 無 所 得  何 況 無 相  而 欲 知 之  師 
ZH_X78_1553_006:0441a17	曰。相既不知。誰云有無。尚無所得。何名三昧。彼曰。我	006	曰  相 既 不 知  誰 云 有 無  尚 無 所 得  何 名 三 昧  彼 曰  我 
ZH_X78_1553_006:0441a18	說不證。證無所證。非三昧故。我說三昧。師曰。非三昧	006	說 不 證  證 無 所 證  非 三 昧 故  我 說 三 昧  師 曰  非 三 昧 
ZH_X78_1553_006:0441a19	者。何當名之。汝既不證。非證何證。波羅提聞師辨析。	006	者  何 當 名 之  汝 既 不 證  非 證 何 證  波 羅 提 聞 師 辨 析  
ZH_X78_1553_006:0441a20	即悟本心。禮謝於師。懺悔往謬。師記曰。汝當得果。不	006	即 悟 本 心  禮 謝 於 師  懺 悔 往 謬  師 記 曰  汝 當 得 果  不 
ZH_X78_1553_006:0441a21	久證之。此國有魔。非久降之。言已。至第三定慧宗所	006	久 證 之  此 國 有 魔  非 久 降 之  言 已  至 第 三 定 慧 宗 所 
ZH_X78_1553_006:0441a22	而問曰。汝學定慧。為一為二。彼眾有一婆蘭陀者答	006	而 問 曰  汝 學 定 慧  為 一 為 二  彼 眾 有 一 婆 蘭 陀 者 答 
ZH_X78_1553_006:0441a23	曰。我此定慧。非一非二。師曰。既非一二。何名定慧。彼	006	曰  我 此 定 慧  非 一 非 二  師 曰  既 非 一 二  何 名 定 慧  彼 
ZH_X78_1553_006:0441a24	曰。在定非定。處慧非慧。一即非一。二即不二。師曰。當	006	曰  在 定 非 定  處 慧 非 慧  一 即 非 一  二 即 不 二  師 曰  當 
ZH_X78_1553_006:0441b01	一不一。當二不二。既非定慧。約何定慧。彼曰。不一不	006	一 不 一  當 二 不 二  既 非 定 慧  約 何 定 慧  彼 曰  不 一 不 
ZH_X78_1553_006:0441b02	二。定慧能知。非定非慧。亦復然矣。師曰。慧非定故。然	006	二  定 慧 能 知  非 定 非 慧  亦 復 然 矣  師 曰  慧 非 定 故  然 
ZH_X78_1553_006:0441b03	何知哉。不一不二。誰定誰慧。婆蘭陀聞之。疑心氷釋	006	何 知 哉  不 一 不 二  誰 定 誰 慧  婆 蘭 陀 聞 之  疑 心 氷 釋 
ZH_X78_1553_006:0441b04	至第四戒行宗所而問曰。何者名戒。云何名行。當此	006	至 第 四 戒 行 宗 所 而 問 曰  何 者 名 戒  云 何 名 行  當 此 
ZH_X78_1553_006:0441b05	戒行。為一為二。彼眾中有一賢者答曰。一二二一。皆	006	戒 行  為 一 為 二  彼 眾 中 有 一 賢 者 答 曰  一 二 二 一  皆 
ZH_X78_1553_006:0441b06	彼所生。依教無染。此名戒行。師曰。汝言依教。即染有	006	彼 所 生  依 教 無 染  此 名 戒 行  師 曰  汝 言 依 教  即 染 有 
ZH_X78_1553_006:0441b07	染。一二俱破。何言依教。此二違背。不及於行。內外非	006	染  一 二 俱 破  何 言 依 教  此 二 違 背  不 及 於 行  內 外 非 
ZH_X78_1553_006:0441b08	明。何名為戒。彼曰。我有內外。彼已知竟。既得通達。便	006	明  何 名 為 戒  彼 曰  我 有 內 外  彼 已 知 竟  既 得 通 達  便 
ZH_X78_1553_006:0441b09	是戒行。若說違背。俱是俱非。言及清淨。即戒即行。師	006	是 戒 行  若 說 違 背  俱 是 俱 非  言 及 清 淨  即 戒 即 行  師 
ZH_X78_1553_006:0441b10	曰。俱是俱非。何言清淨。既得通故。何談內外。賢者聞	006	曰  俱 是 俱 非  何 言 清 淨  既 得 通 故  何 談 內 外  賢 者 聞 
ZH_X78_1553_006:0441b11	之。即自慚伏。至第五無得宗所。問曰。汝云無得。無得	006	之  即 自 慚 伏  至 第 五 無 得 宗 所  問 曰  汝 云 無 得  無 得 
ZH_X78_1553_006:0441b12	何得。既無所得。亦無得得。彼眾中有寶淨者答曰。我	006	何 得  既 無 所 得  亦 無 得 得  彼 眾 中 有 寶 淨 者 答 曰  我 
ZH_X78_1553_006:0441b13	說無得。非得無得。當說得得。無得是得。師曰。得既不	006	說 無 得  非 得 無 得  當 說 得 得  無 得 是 得  師 曰  得 既 不 
ZH_X78_1553_006:0441b14	得。得亦非得。既云得得。得得何得。彼曰。見得非得。非	006	得  得 亦 非 得  既 云 得 得  得 得 何 得  彼 曰  見 得 非 得  非 
ZH_X78_1553_006:0441b15	得是得。若見不得。名為得得。師曰。得既非得。非得無	006	得 是 得  若 見 不 得  名 為 得 得  師 曰  得 既 非 得  非 得 無 
ZH_X78_1553_006:0441b16	得。既無所得。當何得得。寶淨聞之。頓除疑誤。至第六	006	得  既 無 所 得  當 何 得 得  寶 淨 聞 之  頓 除 疑 誤  至 第 六 
ZH_X78_1553_006:0441b17	寂靜宗所。問曰。何名寂靜。於此法中。誰靜誰寂。彼有	006	寂 靜 宗 所  問 曰  何 名 寂 靜  於 此 法 中  誰 靜 誰 寂  彼 有 
ZH_X78_1553_006:0441b18	長者答曰。此心不動。是名為寂。於法無染。名之為靜。	006	長 者 答 曰  此 心 不 動  是 名 為 寂  於 法 無 染  名 之 為 靜  
ZH_X78_1553_006:0441b19	師曰。本心不寂。要假寂靜。本來寂故。何用寂靜。彼曰。	006	師 曰  本 心 不 寂  要 假 寂 靜  本 來 寂 故  何 用 寂 靜  彼 曰  
ZH_X78_1553_006:0441b20	諸法本空。以空空故。於彼空空。故名寂靜。師曰。空空	006	諸 法 本 空  以 空 空 故  於 彼 空 空  故 名 寂 靜  師 曰  空 空 
ZH_X78_1553_006:0441b21	已空。諸法亦爾。寂靜無相。何靜何寂。彼聞旨海。豁如	006	已 空  諸 法 亦 爾  寂 靜 無 相  何 靜 何 寂  彼 聞 旨 海  豁 如 
ZH_X78_1553_006:0441b22	氷釋。既而六眾咸誓歸依。異見王立。輕毀三寶。每云。	006	氷 釋  既 而 六 眾 咸 誓 歸 依  異 見 王 立  輕 毀 三 寶  每 云  
ZH_X78_1553_006:0441b23	我之祖宗皆信佛道。復云。我身是佛。何更外求。善惡	006	我 之 祖 宗 皆 信 佛 道  復 云  我 身 是 佛  何 更 外 求  善 惡 
ZH_X78_1553_006:0441b24	報應。皆由多智之者妄搆其說。國內耆舊。前王之所	006	報 應  皆 由 多 智 之 者 妄 搆 其 說  國 內 耆 舊  前 王 之 所 
ZH_X78_1553_006:0441c01	尊禮者。並從廢棄。達磨知已。即念無相宗中二首領。	006	尊 禮 者  並 從 廢 棄  達 磨 知 已  即 念 無 相 宗 中 二 首 領  
ZH_X78_1553_006:0441c02	其一波羅提者。與王有緣。其二宗勝者。非不聰辨。而	006	其 一 波 羅 提 者  與 王 有 緣  其 二 宗 勝 者  非 不 聰 辨  而 
ZH_X78_1553_006:0441c03	無宿因。時六宗徒眾亦各念言。佛法有難。言已。各至	006	無 宿 因  時 六 宗 徒 眾 亦 各 念 言  佛 法 有 難  言 已  各 至 
ZH_X78_1553_006:0441c04	達磨所作禮問訊。宗勝曰。自惟淺薄。敢憚請行。達磨	006	達 磨 所 作 禮 問 訊  宗 勝 曰  自 惟 淺 薄  敢 憚 請 行  達 磨 
ZH_X78_1553_006:0441c05	曰。汝雖辨慧。道力未全。宗勝疑云。此師恐我見王。作	006	曰  汝 雖 辨 慧  道 力 未 全  宗 勝 疑 云  此 師 恐 我 見 王  作 
ZH_X78_1553_006:0441c06	大佛事。名譽顯達。映奪尊威。縱彼福慧為王。我是沙	006	大 佛 事  名 譽 顯 達  映 奪 尊 威  縱 彼 福 慧 為 王  我 是 沙 
ZH_X78_1553_006:0441c07	門。受佛教旨。豈難制焉。既而讚至王所。廣說法要。世	006	門  受 佛 教 旨  豈 難 制 焉  既 而 讚 至 王 所  廣 說 法 要  世 
ZH_X78_1553_006:0441c08	界苦樂。人天善惡。王與之往返詢詰。王曰。汝今所解。	006	界 苦 樂  人 天 善 惡  王 與 之 往 返 詢 詰  王 曰  汝 今 所 解  
ZH_X78_1553_006:0441c09	其法何在。宗勝曰。如王治化。當合其道。王所有道。其	006	其 法 何 在  宗 勝 曰  如 王 治 化  當 合 其 道  王 所 有 道  其 
ZH_X78_1553_006:0441c10	道何在。王曰。我所有道。將除邪法。汝所有法。當伏何	006	道 何 在  王 曰  我 所 有 道  將 除 邪 法  汝 所 有 法  當 伏 何 
ZH_X78_1553_006:0441c11	人。達磨知宗勝欲墮處。告波羅提曰。宗勝不稟吾教。	006	人  達 磨 知 宗 勝 欲 墮 處  告 波 羅 提 曰  宗 勝 不 稟 吾 教  
ZH_X78_1553_006:0441c12	潛化於王。須臾理屈。汝可速行。波羅提承稟旨命。乃	006	潛 化 於 王  須 臾 理 屈  汝 可 速 行  波 羅 提 承 稟 旨 命  乃 
ZH_X78_1553_006:0441c13	至殿前。默然而住。時王方詰問宗勝。忽見波羅提前	006	至 殿 前  默然而住  時 王 方 詰 問 宗 勝  忽 見 波 羅 提 前 
ZH_X78_1553_006:0441c14	至。王問曰。是邪是正。答曰。我非邪正。而來正邪。王心	006	至  王 問 曰  是 邪 是 正  答 曰  我 非 邪 正  而 來 正 邪  王 心 
ZH_X78_1553_006:0441c15	若正。我無邪正。宗勝即從擯逐。波羅提曰。王若有道。	006	若 正  我 無 邪 正  宗 勝 即 從 擯 逐  波 羅 提 曰  王 若 有 道  
ZH_X78_1553_006:0441c16	何擯沙門。我雖無解。願王致問。王怒問曰。何者是佛。	006	何 擯 沙 門  我 雖 無 解  願 王 致 問  王 怒 問 曰  何 者 是 佛  
ZH_X78_1553_006:0441c17	答曰。見性是佛。王曰。師見性否。答曰。我見佛性。王曰。	006	答 曰  見 性 是 佛  王 曰  師 見 性 否  答 曰  我 見 佛 性  王 曰  
ZH_X78_1553_006:0441c18	性在何處。答曰。性在作用。王曰。是何作用。今不見之。	006	性 在 何 處  答 曰  性 在 作 用  王 曰  是 何 作 用  今 不 見 之  
ZH_X78_1553_006:0441c19	答曰。今見作用。王自不見。王曰。於我有否。答曰。王若	006	答 曰  今 見 作 用  王 自 不 見  王 曰  於 我 有 否  答 曰  王 若 
ZH_X78_1553_006:0441c20	作用。眾諸皆是。王若不用。體亦難見。王曰。若當用時。	006	作 用  眾 諸 皆 是  王 若 不 用  體 亦 難 見  王 曰  若 當 用 時  
ZH_X78_1553_006:0441c21	遣處出現。答曰。若出現時。當有其八。王曰。願為我說。	006	遣 處 出 現  答 曰  若 出 現 時  當 有 其 八  王 曰  願 為 我 說  
ZH_X78_1553_006:0441c22	波羅提遂說偈曰。	006	波 羅 提 遂 說 偈 曰  
ZH_X78_1553_006:0441c23	　在胎為身　　處世名人　　在眼曰見　　有耳曰聞	006	 在 胎 為 身   處 世 名 人   在 眼 曰 見   有 耳 曰 聞 
ZH_X78_1553_006:0441c24	　在鼻辨香　　在口談論　　在手執捉　　在足運奔	006	 在 鼻 辨 香   在 口 談 論   在 手 執 捉   在 足 運 奔 
ZH_X78_1553_006:0442a01	　徧現俱該沙界　　收接在一微塵	006	 徧 現 俱 該 沙 界   收 接 在 一 微 塵 
ZH_X78_1553_006:0442a02	　識者知是佛性　　不識喚作精魂	006	 識 者 知 是 佛 性   不 識 喚 作 精 魂 
ZH_X78_1553_006:0442a03	王聞偈已。悔謝前非。宗勝既被斥逐。念曰。我今百歲。	006	王 聞 偈 已  悔 謝 前 非  宗 勝 既 被 斥 逐  念 曰  我 今 百 歲  
ZH_X78_1553_006:0442a04	八十為非。不能禦歎。生亦奚顏。言訖。自投崖谷。俄有	006	八 十 為 非  不 能 禦 歎  生 亦 奚 顏  言 訖  自 投 崖 谷  俄 有 
ZH_X78_1553_006:0442a05	一神人捧承之。寘於巖石。神人說偈告宗勝曰。	006	一 神 人 捧 承 之  寘 於 巖 石  神 人 說 偈 告 宗 勝 曰  
ZH_X78_1553_006:0442a06	　師壽於百歲　　八十而造次　　為近至尊故	006	 師 壽 於 百 歲   八 十 而 造 次   為 近 至 尊 故 
ZH_X78_1553_006:0442a07	　熏修而入道　　雖具少智慧　　而多有彼我	006	 熏 修 而 入 道   雖 具 少 智 慧   而 多 有 彼 我 
ZH_X78_1553_006:0442a08	　所見諸賢等　　未甞生珍敬　　四五修功德	006	 所 見 諸 賢 等   未 甞 生 珍 敬   四 五 修 功 德 
ZH_X78_1553_006:0442a09	　其心未恬靜　　聰明輕慢故　　而獲致於此	006	 其 心 未 恬 靜   聰 明 輕 慢 故   而 獲 致 於 此 
ZH_X78_1553_006:0442a10	　得王不敬者　　當感果知是　　自今不踈怠	006	 得 王 不 敬 者   當 感 果 知 是   自 今 不 踈 怠 
ZH_X78_1553_006:0442a11	　不久成其智　　諸聖悉在心　　如來亦復爾	006	 不 久 成 其 智   諸 聖 悉 在 心   如 來 亦 復 爾 
ZH_X78_1553_006:0442a12	宗勝聞偈忻然。即於巖間安坐。時異見王復問波羅	006	宗 勝 聞 偈 忻 然  即 於 巖 間 安 坐  時 異 見 王 復 問 波 羅 
ZH_X78_1553_006:0442a13	提曰。仁者智辨。當師何人。答曰。我所出家師者。即是	006	提 曰  仁 者 智 辨  當 師 何 人  答 曰  我 所 出 家 師 者  即 是 
ZH_X78_1553_006:0442a14	王叔菩提達磨。王聞師名。驚駭久之。遂勑近臣。特加	006	王 叔 菩 提 達 磨  王 聞 師 名  驚 駭 久 之  遂 勑 近 臣  特 加 
ZH_X78_1553_006:0442a15	迎請。達磨隨使至宮。為王懺悔。尋詔宗勝還歸本國。	006	迎 請  達 磨 隨 使 至 宮  為 王 懺 悔  尋 詔 宗 勝 還 歸 本 國  
ZH_X78_1553_006:0442a16	大臣奏曰。宗勝被謫。身殞高崖。師曰。宗勝甚健。宴息	006	大 臣 奏 曰  宗 勝 被 謫  身 殞 高 崖  師 曰  宗 勝 甚 健  宴 息 
ZH_X78_1553_006:0442a17	巖間。但遣使召。王即稟教。遣使入山。果見宗勝端居	006	巖 間  但 遣 使 召  王 即 稟 教  遣 使 入 山  果 見 宗 勝 端 居 
ZH_X78_1553_006:0442a18	禪寂。曰。深媿王意。誓處巖泉。達磨王叔。六眾之師。願	006	禪 寂  曰  深 媿 王 意  誓 處 巖 泉  達 磨 王 叔  六 眾 之 師  願 
ZH_X78_1553_006:0442a19	王敬仰。以福皇基。師謂王曰。汝如宗勝來否。王曰。未	006	王 敬 仰  以 福 皇 基  師 謂 王 曰  汝 如 宗 勝 來 否  王 曰  未 
ZH_X78_1553_006:0442a20	知。師曰。再命可已。有頃。使還。果如師語。師遂辭王曰。	006	知  師 曰  再 命 可 已  有 頃  使 還  果 如 師 語  師 遂 辭 王 曰  
ZH_X78_1553_006:0442a21	汝善修德。不乃疾興。經七日。遂乃得疾。國醫診治。有	006	汝 善 修 德  不 乃 疾 興  經 七 日  遂 乃 得 疾  國 醫 診 治  有 
ZH_X78_1553_006:0442a22	如無瘳。亟發使告師曰。王之疾甚。殆至彌留。願叔慈	006	如 無 瘳  亟 發 使 告 師 曰  王 之 疾 甚  殆 至 彌 留  願 叔 慈 
ZH_X78_1553_006:0442a23	悲。遠來軫救。師至王所。慰問其疾。時宗勝再承王召。	006	悲  遠 來 軫 救  師 至 王 所  慰 問 其 疾  時 宗 勝 再 承 王 召  
ZH_X78_1553_006:0442a24	即別巖間。波羅提久受國恩。亦來問疾。波羅提曰。此	006	即 別 巖 間  波 羅 提 久 受 國 恩  亦 來 問 疾  波 羅 提 曰  此 
ZH_X78_1553_006:0442b01	王今至大漸。當生何道。達磨曰。若人臨終。頭冷足暖	006	王 今 至 大 漸  當 生 何 道  達 磨 曰  若 人 臨 終  頭 冷 足 暖 
ZH_X78_1553_006:0442b02	者。當墮地獄。頭足俱冷．心胸偏暖者。生於人道。眼暖	006	者  當 墮 地 獄  頭 足 俱 冷  心 胸 偏 暖 者  生 於 人 道  眼 暖 
ZH_X78_1553_006:0442b03	餘冷者。當生天上。唯腹間暖．餘處冷者。生鬼趣中。此	006	餘 冷 者  當 生 天 上  唯 腹 間 暖  餘 處 冷 者  生 鬼 趣 中  此 
ZH_X78_1553_006:0442b04	名候五蘊法。汝宜誌之。今此王身。頂冷暖足。決入泥	006	名 候 五 蘊 法  汝 宜 誌 之  今 此 王 身  頂 冷 暖 足  決 入 泥 
ZH_X78_1553_006:0442b05	犂。波羅提曰。當何施為。令免苦報。師即令太子為王	006	犂  波 羅 提 曰  當 何 施 為  令 免 苦 報  師 即 令 太 子 為 王 
ZH_X78_1553_006:0442b06	宥罪施恩。崇奉三寶。復為懺悔云。願罪消滅。如是三	006	宥 罪 施 恩  崇 奉 三 寶  復 為 懺 悔 云  願 罪 消 滅  如 是 三 
ZH_X78_1553_006:0442b07	說。王即有間。師念震旦緣熟。至王所慰而勉之曰。當	006	說  王 即 有 間  師 念 震 旦 緣 熟  至 王 所 慰 而 勉 之 曰  當 
ZH_X78_1553_006:0442b08	勤修白業。護持三寶。吾去非晚。一九即迴。王聞師言。	006	勤 修 白 業  護 持 三 寶  吾 去 非 晚  一 九 即 迴  王 聞 師 言  
ZH_X78_1553_006:0442b09	涕淚交集。曰。此國何罪。彼土何祥。叔既赴緣。非我所	006	涕 淚 交 集  曰  此 國 何 罪  彼 土 何 祥  叔 既 赴 緣  非 我 所 
ZH_X78_1553_006:0442b10	止。惟願不忘父母之國。象駕早還。王即具大舟。躬率	006	止  惟 願 不 忘 父 母 之 國  象 駕 早 還  王 即 具 大 舟  躬 率 
ZH_X78_1553_006:0442b11	臣僚。送至海壖。既達南海。廣州刺史蕭昂表奏。武帝	006	臣 僚  送 至 海 壖  既 達 南 海  廣 州 刺 史 蕭 昂 表 奏  武 帝 
ZH_X78_1553_006:0442b12	即遣使詔赴京師。十月一日。至金陵。車駕為之出郊。	006	即 遣 使 詔 赴 京 師  十 月 一 日  至 金 陵  車 駕 為 之 出 郊  
ZH_X78_1553_006:0442b13	遂延居別殿。寺誌公修高座寺。謂寺主靈觀曰。名靈	006	遂 延 居 別 殿  寺 誌 公 修 高 座 寺  謂 寺 主 靈 觀 曰  名 靈 
ZH_X78_1553_006:0442b14	觀否。答曰。凡情不測。誌公曰。從西有大乘菩薩今入	006	觀 否  答 曰  凡 情 不 測  誌 公 曰  從 西 有 大 乘 菩 薩 今 入 
ZH_X78_1553_006:0442b15	國中。非久而出。聽吾讖曰。	006	國 中  非 久 而 出  聽 吾 讖 曰  
ZH_X78_1553_006:0442b16	　仰覩兩扇　　低腰捻鈎　　九鳥射盡　　唯有一頭	006	 仰 覩 兩 扇   低 腰 捻 鈎   九 鳥 射 盡   唯 有 一 頭 
ZH_X78_1553_006:0442b17	　至即不至　　要假須刀　　逢龍不住　　遇水即逃	006	 至 即 不 至   要 假 須 刀   逢 龍 不 住   遇 水 即 逃 
ZH_X78_1553_006:0442b18	靈觀聞已。默而誌之。達摩在王宮。帝問。自即位以來。	006	靈 觀 聞 已  默 而 誌 之  達 摩 在 王 宮  帝 問  自 即 位 以 來  
ZH_X78_1553_006:0442b19	造寺．寫經．度僧。不可勝紀。有何功德。師曰。並無功德。	006	造 寺  寫 經  度 僧  不 可 勝 紀  有 何 功 德  師 曰  並 無 功 德  
ZH_X78_1553_006:0442b20	帝曰。何無功德。師曰。此但人天小果。有漏之因。雖有	006	帝 曰  何 無 功 德  師 曰  此 但 人 天 小 果  有 漏 之 因  雖 有 
ZH_X78_1553_006:0442b21	非實。帝曰。如何是真功德。答曰。淨智妙圓。體自空寂。	006	非 實  帝 曰  如 何 是 真 功 德  答 曰  淨 智 妙 圓  體 自 空 寂  
ZH_X78_1553_006:0442b22	如是功德。不以世求。帝又曰。如何是聖諦第一義。答	006	如 是 功 德  不 以 世 求  帝 又 曰  如 何 是 聖 諦 第 一 義  答 
ZH_X78_1553_006:0442b23	曰。廓然無聖。帝曰。對朕者誰。答曰。不識。帝不領悟。師	006	曰  廓 然 無 聖  帝 曰  對 朕 者 誰  答 曰  不 識  帝 不 領 悟  師 
ZH_X78_1553_006:0442b24	知機不契。潛過江北。屆于洛陽。寓止于嵩山少林寺。	006	知 機 不 契  潛 過 江 北  屆 于 洛 陽  寓 止 于 嵩 山 少 林 寺  
ZH_X78_1553_006:0442c01	面壁而坐。未甞輙語。人莫之測。時有僧神光者。曠達	006	面 壁 而 坐  未 甞 輙 語  人 莫 之 測  時 有 僧 神 光 者  曠 達 
ZH_X78_1553_006:0442c02	之士也。久居伊洛。博覽群書。善談玄理。每歎曰。孔．老	006	之 士 也  久 居 伊 洛  博 覽 群 書  善 談 玄 理  每 歎 曰  孔  老 
ZH_X78_1553_006:0442c03	之教。禮術風規。莊．易之書。未盡妙理。近聞達磨大士	006	之 教  禮 術 風 規  莊  易 之 書  未 盡 妙 理  近 聞 達 磨 大 士 
ZH_X78_1553_006:0442c04	住止少林。至人不遙。當造玄境。乃晨夕參承。師甞端	006	住 止 少 林  至 人 不 遙  當 造 玄 境  乃 晨 夕 參 承  師 甞 端 
ZH_X78_1553_006:0442c05	座面壁。莫聞誨勵。光自惟曰。昔人求道。敲骨取髓。布	006	座 面 壁  莫 聞 誨 勵  光 自 惟 曰  昔 人 求 道  敲 骨 取 髓  布 
ZH_X78_1553_006:0442c06	髮淹泥。古尚若此。我何人哉。其年十二月九日夜。光	006	髮 淹 泥  古 尚 若 此  我 何 人 哉  其 年 十 二 月 九 日 夜  光 
ZH_X78_1553_006:0442c07	至階前。時天大雨雪。堅立不動。積雪齊腰。師憫而問。	006	至 階 前  時 天 大 雨 雪  堅 立 不 動  積 雪 齊 腰  師 憫 而 問  
ZH_X78_1553_006:0442c08	汝久立雪中。當求何事。光涕曰。願示慈悲。師曰。無上	006	汝 久 立 雪 中  當 求 何 事  光 涕 曰  願 示 慈 悲  師 曰  無 上 
ZH_X78_1553_006:0442c09	妙道。曠劫精勤。難行能行。非忍而忍。豈以小智。輕心	006	妙 道  曠 劫 精 勤  難行能行  非 忍 而 忍  豈 以 小 智  輕 心 
ZH_X78_1553_006:0442c10	慢心。欲冀真乘。徒勞勤苦。光聞師誨勵。潛取利刀。自	006	慢 心  欲 冀 真 乘  徒 勞 勤 苦  光 聞 師 誨 勵  潛 取 利 刀  自 
ZH_X78_1553_006:0442c11	斷左臂。置于師前。師知是法器。乃曰。諸佛最初求道。	006	斷 左 臂  置 于 師 前  師 知 是 法 器  乃 曰  諸 佛 最 初 求 道  
ZH_X78_1553_006:0442c12	為法亡形。汝今斷臂吾前。求亦可在。師遂因與易名	006	為 法 亡 形  汝 今 斷 臂 吾 前  求 亦 可 在  師 遂 因 與 易 名 
ZH_X78_1553_006:0442c13	曰惠可。光曰。諸佛法印。可得聞乎。師曰。諸佛法印。匪	006	曰 惠 可  光 曰  諸 佛 法 印  可 得 聞 乎  師 曰  諸 佛 法 印  匪 
ZH_X78_1553_006:0442c14	從人得。光曰。我心未寧。乞師與安。師曰。將心來。與汝	006	從 人 得  光 曰  我 心 未 寧  乞 師 與 安  師 曰  將 心 來  與 汝 
ZH_X78_1553_006:0442c15	安。光曰。覓心了不可得。師曰。與汝安心竟。後孝明帝	006	安  光 曰  覓 心 了 不 可 得  師 曰  與 汝 安 心 竟  後 孝 明 帝 
ZH_X78_1553_006:0442c16	聞師異蹟。遣使賷詔伸請。前後三至。師不下少林。帝	006	聞 師 異 蹟  遣 使 賷 詔 伸 請  前 後 三 至  師 不 下 少 林  帝 
ZH_X78_1553_006:0442c17	彌加欽尚。就賜摩納袈裟二條．金鉢一口．銀淨缾．繒	006	彌 加 欽 尚  就 賜 摩 納 袈 裟 二 條  金 鉢 一 口  銀 淨 缾  繒 
ZH_X78_1553_006:0442c18	帛等。自爾。經九年。欲返天竺。乃命門人曰。時將至矣。	006	帛 等  自 爾  經 九 年  欲 返 天 竺  乃 命 門 人 曰  時 將 至 矣  
ZH_X78_1553_006:0442c19	汝等盍各言乎。尼總持出禮拜。據某甲所見。四大本	006	汝 等 盍 各 言 乎  尼 總 持 出 禮 拜  據 某 甲 所 見  四 大 本 
ZH_X78_1553_006:0442c20	空。五陰非有。正當恁麼時。無一法可當情。師曰。汝得	006	空  五 陰 非 有  正 當 恁 麼 時  無 一 法 可 當 情  師 曰  汝 得 
ZH_X78_1553_006:0442c21	吾皮。道育出禮拜。據某甲所見。如慶喜觀阿閦佛國。	006	吾 皮  道 育 出 禮 拜  據 某 甲 所 見  如 慶 喜 觀 阿 閦 佛 國  
ZH_X78_1553_006:0442c22	一見更不再見。師曰。汝得吾肉。二祖出禮三拜。依位	006	一 見 更 不 再 見  師 曰  汝 得 吾 肉  二 祖 出 禮 三 拜  依 位 
ZH_X78_1553_006:0442c23	而立。師云。汝得吾髓。乃告之曰。如來以正法眼藏付	006	而 立  師 云  汝 得 吾 髓  乃 告 之 曰  如 來 以 正 法 眼 藏 付 
ZH_X78_1553_006:0442c24	于大迦葉。展轉屬累而至於我。我今付汝。汝善護持。	006	于 大 迦 葉  展 轉 屬 累 而 至 於 我  我 今 付 汝  汝 善 護 持  
ZH_X78_1553_006:0443a01	流布將來。勿令斷絕。并授袈裟。以為法信。師曰。由傳	006	流 布 將 來  勿 令 斷 絕  并 授 袈 裟  以 為 法 信  師 曰  由 傳 
ZH_X78_1553_006:0443a02	法印。以契證心。外付袈裟。以定宗旨。後代澆薄。疑慮	006	法 印  以 契 證 心  外 付 袈 裟  以 定 宗 旨  後 代 澆 薄  疑 慮 
ZH_X78_1553_006:0443a03	競生。云吾西天之人。汝生此土。憑何得法。以何證之。	006	競 生  云 吾 西 天 之 人  汝 生 此 土  憑 何 得 法  以 何 證 之  
ZH_X78_1553_006:0443a04	汝今授此衣法。却後難生。俱出此衣并吾法偈。用以	006	汝 今 授 此 衣 法  却 後 難 生  俱 出 此 衣 并 吾 法 偈  用 以 
ZH_X78_1553_006:0443a05	表明其化無礙。吾至滅後二百年。衣止不傳。法周沙	006	表 明 其 化 無 礙  吾 至 滅 後 二 百 年  衣 止 不 傳  法 周 沙 
ZH_X78_1553_006:0443a06	界。明道者多。行道者少。說理者多。通理者少。潛符密	006	界  明 道 者 多  行 道 者 少  說 理 者 多  通 理 者 少  潛 符 密 
ZH_X78_1553_006:0443a07	證。千萬有餘。汝當闡揚。勿輕未悟。一念迴機。便同本	006	證  千 萬 有 餘  汝 當 闡 揚  勿 輕 未 悟  一 念 迴 機  便 同 本 
ZH_X78_1553_006:0443a08	得。聽吾偈曰。	006	得  聽 吾 偈 曰  
ZH_X78_1553_006:0443a09	　吾本來茲土　　傳法救迷情　　一華開五葉	006	 吾 本 來 茲 土   傳 法 救 迷 情   一 華 開 五 葉 
ZH_X78_1553_006:0443a10	　結果自然成	006	 結 果 自 然 成 
ZH_X78_1553_006:0443a11	師又曰。吾自到此。凡五中毒。我常自出而試之。置石	006	師 又 曰  吾 自 到 此  凡 五 中 毒  我 常 自 出 而 試 之  置 石 
ZH_X78_1553_006:0443a12	石裂。緣吾本離南印。來此東土。見有大乘氣象。遂踰	006	石 裂  緣 吾 本 離 南 印  來 此 東 土  見 有 大 乘 氣 象  遂 踰 
ZH_X78_1553_006:0443a13	海越漠。付法求人。際會未諧。如愚若訥。今得汝傳授。	006	海 越 漠  付 法 求 人  際 會 未 諧  如 愚 若 訥  今 得 汝 傳 授  
ZH_X78_1553_006:0443a14	吾意已終。言已。即與徒眾至禹門千聖寺。止三日。有	006	吾 意 已 終  言 已  即 與 徒 眾 至 禹 門 千 聖 寺  止 三 日  有 
ZH_X78_1553_006:0443a15	期城太守楊衒之。早慕佛乘。問師曰。西天五印。師承	006	期 城 太 守 楊 衒 之  早 慕 佛 乘  問 師 曰  西 天 五 印  師 承 
ZH_X78_1553_006:0443a16	為祖。其道如何。師曰。明佛心宗。等無差悞。行解相應。	006	為 祖  其 道 如 何  師 曰  明 佛 心 宗  等 無 差 悞  行 解 相 應  
ZH_X78_1553_006:0443a17	名之曰祖。又問。此外如何。師曰。須明自心。知其今古。	006	名 之 曰 祖  又 問  此 外 如 何  師 曰  須 明 自 心  知 其 今 古  
ZH_X78_1553_006:0443a18	不厭有無。於法無取。不賢不愚。無迷無悟。若能是解。	006	不 厭 有 無  於 法 無 取  不 賢 不 愚  無 迷 無 悟  若 能 是 解  
ZH_X78_1553_006:0443a19	故稱為祖。又曰。弟子歸依三寶。亦有年矣。而智慧昏	006	故 稱 為 祖  又 曰  弟 子 歸 依 三 寶  亦 有 年 矣  而 智 慧 昏 
ZH_X78_1553_006:0443a20	蒙。尚迷真理。適聽師言。罔知收措。願師慈愍。開示宗	006	蒙  尚 迷 真 理  適 聽 師 言  罔 知 收 措  願 師 慈 愍  開 示 宗 
ZH_X78_1553_006:0443a21	旨。師知懇禱。即說偈曰。	006	旨  師 知 懇 禱  即 說 偈 曰  
ZH_X78_1553_006:0443a22	　亦不覩惡而生嫌　　亦不觀善而勤措	006	 亦 不 覩 惡 而 生 嫌   亦 不 觀 善 而 勤 措 
ZH_X78_1553_006:0443a23	　亦不捨智而近愚　　亦不拋迷而就悟	006	 亦 不 捨 智 而 近 愚   亦 不 拋 迷 而 就 悟 
ZH_X78_1553_006:0443a24	　達大道兮過量　　通佛心兮出度	006	 達 大 道 兮 過 量   通 佛 心 兮 出 度 
ZH_X78_1553_006:0443b01	　不與凡聖同躔　　超然名之曰祖	006	 不 與 凡 聖 同 躔   超 然 名 之 曰 祖 
ZH_X78_1553_006:0443b02	衒之聞偈。悲喜交并。曰願師久住世間。化導群有。師	006	衒 之 聞 偈  悲 喜 交 并  曰 願 師 久 住 世 間  化 導 群 有  師 
ZH_X78_1553_006:0443b03	曰。吾即逝矣。不可久留。振此萬差。多逢患難。衒之曰。	006	曰  吾 即 逝 矣  不 可 久 留  振 此 萬 差  多 逢 患 難  衒 之 曰  
ZH_X78_1553_006:0443b04	未審何人。願垂姓字。弟子為師除得。師曰。吾以傳佛	006	未 審 何 人  願 垂 姓 字  弟 子 為 師 除 得  師 曰  吾 以 傳 佛 
ZH_X78_1553_006:0443b05	祕密。利益迷徒。害彼自安。必無此理。衒之曰。師若不	006	祕 密  利 益 迷 徒  害 彼 自 安  必 無 此 理  衒 之 曰  師 若 不 
ZH_X78_1553_006:0443b06	言。何表通變觀照之力。乃為讖曰。	006	言  何 表 通 變 觀 照 之 力  乃 為 讖 曰  
ZH_X78_1553_006:0443b07	　江槎分玉浪　　管炬開金鎖　　二三相共行	006	 江 槎 分 玉 浪   管 炬 開 金 鎖   二 三 相 共 行 
ZH_X78_1553_006:0443b08	　九十無彼我	006	 九 十 無 彼 我 
ZH_X78_1553_006:0443b09	衒之聞已。莫究其端。默記于懷。禮辭而去。魏朝順世。	006	衒 之 聞 已  莫 究 其 端  默 記 于 懷  禮 辭 而 去  魏 朝 順 世  
ZH_X78_1553_006:0443b10	丙辰歲葬熊耳山。後三歲。魏宋雲奉使西域。迴遇師	006	丙 辰 歲 葬 熊 耳 山  後 三 歲  魏 宋 雲 奉 使 西 域  迴 遇 師 
ZH_X78_1553_006:0443b11	於葱嶺。見手擕隻履。翩然獨逝。雲曰。何往。達磨曰。西	006	於 葱 嶺  見 手 擕 隻 履  翩 然 獨 逝  雲 曰  何 往  達 磨 曰  西 
ZH_X78_1553_006:0443b12	天去。又謂雲曰。汝主已厭世。雲聞之茫然。別師東邁。	006	天 去  又 謂 雲 曰  汝 主 已 厭 世  雲 聞 之 茫 然  別 師 東 邁  
ZH_X78_1553_006:0443b13	暨復命。明帝已登遐矣。迨孝莊即位。雲具奏其事。帝	006	暨 復 命  明 帝 已 登 遐 矣  迨 孝 莊 即 位  雲 具 奏 其 事  帝 
ZH_X78_1553_006:0443b14	令啟壙。唯空棺。一隻革履存焉。舉國為之驚歎。奉詔	006	令 啟 壙  唯 空 棺  一 隻 革 履 存 焉  舉 國 為 之 驚 歎  奉 詔 
ZH_X78_1553_006:0443b15	取遺履。出於少林寺供養。至唐開元中。為信道者盜	006	取 遺 履  出 於 少 林 寺 供 養  至 唐 開 元 中  為 信 道 者 盜 
ZH_X78_1553_006:0443b16	於五臺山華嚴寺。今不知所在。初。梁武遇師。因緣末	006	於 五 臺 山 華 嚴 寺  今 不 知 所 在  初  梁 武 遇 師  因 緣 末 
ZH_X78_1553_006:0443b17	契。誌公甞有言曰。帝遇而不遇也。此是傳佛心印。即	006	契  誌 公 甞 有 言 曰  帝 遇 而 不 遇 也  此 是 傳 佛 心 印  即 
ZH_X78_1553_006:0443b18	觀音身也。帝復聞宋雲事。乃御撰師碑焉。代宗諡圓	006	觀 音 身 也  帝 復 聞 宋 雲 事  乃 御 撰 師 碑 焉  代 宗 諡 圓 
ZH_X78_1553_006:0443b19	覺大師。塔曰空觀。	006	覺 大 師  塔 曰 空 觀  
ZH_X78_1553_006:0443b21	天聖廣燈錄卷第六	006	天 聖 廣 燈 錄 卷 第 六 
