[
  {
    "segmentnr":"ZH_T15_0628_006:0445c13_0",
    "original":"佛說未曾有正法經卷第六",
    "folio":6,
    "stemmed":"佛 說 未 曾 有 正 法 經 卷 第 六 "
  },
  {
    "segmentnr":"ZH_T15_0628_006:0445c15_0",
    "original":"西天譯經三藏朝奉大夫試鴻臚卿",
    "folio":6,
    "stemmed":"西 天 譯 經 三 藏 朝 奉 大 夫 試 鴻 臚 卿 "
  },
  {
    "segmentnr":"ZH_T15_0628_006:0445c16_0",
    "original":"傳教大師臣法天奉　詔譯",
    "folio":6,
    "stemmed":"傳 教 大 師 臣 法 天 奉  詔 譯 "
  },
  {
    "segmentnr":"ZH_T15_0628_006:0445c18_14",
    "original":"爾時，尊者舍利子見造殺業人歸佛出家得證聖果如是希有事已，前白佛言：",
    "folio":6,
    "stemmed":"爾 時  尊 者 舍 利 子 見 造 殺 業 人 歸 佛 出 家 得 證 聖 果 如 是 希 有 事 已  前 白 佛 言  "
  },
  {
    "segmentnr":"ZH_T15_0628_006:0445c18_21",
    "original":"「希有，世尊！",
    "folio":6,
    "stemmed":" 希 有  世 尊  "
  },
  {
    "segmentnr":"ZH_T15_0628_006:0445c19_13",
    "original":"如來大慈，善巧方便宣說正法。",
    "folio":6,
    "stemmed":"如 來 大 慈  善巧方便 宣說正法  "
  },
  {
    "segmentnr":"ZH_T15_0628_006:0445c21_14",
    "original":"所有造殺業者罪根深重，如來於剎那間善為救度，令得解脫，斯乃諸佛、如來方便之力。",
    "folio":6,
    "stemmed":"所 有 造 殺 業 者 罪 根 深 重  如 來 於 剎 那 間 善 為 救 度  令得解脫  斯 乃 諸 佛  如 來 方 便 之 力  "
  },
  {
    "segmentnr":"ZH_T15_0628_006:0445c23_19",
    "original":"其所說法皆是諸佛境界，唯妙吉祥大士及諸菩薩被精進鎧者而善了知，非是我等聲聞、緣覺境界。",
    "folio":6,
    "stemmed":"其 所 說 法 皆 是 諸佛境界  唯 妙 吉 祥 大 士 及 諸 菩 薩 被 精 進 鎧 者 而 善 了 知  非 是 我 等 聲 聞  緣 覺 境 界  "
  },
  {
    "segmentnr":"ZH_T15_0628_006:0445c24_3",
    "original":"何以故？",
    "folio":6,
    "stemmed":"何 以 故  "
  },
  {
    "segmentnr":"ZH_T15_0628_006:0445c25_12",
    "original":"諸聲聞人智慧狹劣，尚不能分別眾生機宜，豈能解了方便之法？",
    "folio":6,
    "stemmed":"諸 聲 聞 人 智 慧 狹 劣  尚 不 能 分 別 眾 生 機 宜  豈 能 解 了 方 便 之 法  "
  },
  {
    "segmentnr":"ZH_T15_0628_006:0445c25_16",
    "original":"」佛言：",
    "folio":6,
    "stemmed":" 佛 言  "
  },
  {
    "segmentnr":"ZH_T15_0628_006:0445c25_23",
    "original":"「如是，如是。",
    "folio":6,
    "stemmed":" 如 是  如 是  "
  },
  {
    "segmentnr":"ZH_T15_0628_006:0445c26_3",
    "original":"舍利子！",
    "folio":6,
    "stemmed":"舍 利 子  "
  },
  {
    "segmentnr":"ZH_T15_0628_006:0445c27_4",
    "original":"諸佛境界，唯諸菩薩得忍法具足者而能趣入。",
    "folio":6,
    "stemmed":"諸佛境界  唯 諸 菩 薩 得 忍 法 具 足 者 而 能 趣 入  "
  },
  {
    "segmentnr":"ZH_T15_0628_006:0445c28_7",
    "original":"汝聲聞人雖離補特伽羅之見，唯樂趣求自利涅盤；",
    "folio":6,
    "stemmed":"汝 聲 聞 人 雖 離 補 特 伽 羅 之 見  唯 樂 趣 求 自 利 涅 盤  "
  },
  {
    "segmentnr":"ZH_T15_0628_006:0445c29_18",
    "original":"雖復修習頭陀功德，亦唯樂求戒、定、慧具足，不樂修學諸佛之法。",
    "folio":6,
    "stemmed":"雖 復 修 習 頭陀功德  亦 唯 樂 求 戒  定  慧 具 足  不 樂 修 學 諸 佛 之 法  "
  },
  {
    "segmentnr":"ZH_T15_0628_006:0446a01_19",
    "original":"諸所施作有相、有礙，是故，於佛境界莫能思議。",
    "folio":6,
    "stemmed":"諸 所 施 作 有 相  有 礙  是 故  於 佛 境 界 莫 能 思 議  "
  },
  {
    "segmentnr":"ZH_T15_0628_006:0446a02_2",
    "original":"「舍利子！",
    "folio":6,
    "stemmed":" 舍 利 子  "
  },
  {
    "segmentnr":"ZH_T15_0628_006:0446a02_7",
    "original":"汝今當知：",
    "folio":6,
    "stemmed":"汝 今 當 知  "
  },
  {
    "segmentnr":"ZH_T15_0628_006:0446a04_5",
    "original":"適所化度造殺業者，此人已曾於五百佛所恭敬供養種諸善根，亦曾得聞如是之法。",
    "folio":6,
    "stemmed":"適 所 化 度 造 殺 業 者  此 人 已 曾 於 五 百 佛 所 恭敬供養 種 諸 善 根  亦 曾 得 聞 如 是 之 法  "
  },
  {
    "segmentnr":"ZH_T15_0628_006:0446a05_18",
    "original":"是故，此人今於我前聞說正法，以宿善根力得見諸法真實之理，如法解脫。",
    "folio":6,
    "stemmed":"是 故  此 人 今 於 我 前 聞 說 正 法  以 宿 善 根 力 得 見 諸 法 真 實 之 理  如 法 解 脫  "
  },
  {
    "segmentnr":"ZH_T15_0628_006:0446a06_7",
    "original":"「復次，舍利子！",
    "folio":6,
    "stemmed":" 復 次  舍 利 子  "
  },
  {
    "segmentnr":"ZH_T15_0628_006:0446a08_1",
    "original":"若人於此正法得聞一四句偈者，是人不墮惡趣，離苦解脫，決定成佛一切智。",
    "folio":6,
    "stemmed":"若 人 於 此 正 法 得 聞 一四句偈 者  是 人 不 墮 惡 趣  離 苦 解 脫  決 定 成 佛 一 切 智  "
  },
  {
    "segmentnr":"ZH_T15_0628_006:0446a08_14",
    "original":"何況受持、讀誦、如法修行？",
    "folio":6,
    "stemmed":"何 況 受 持  讀 誦  如 法 修 行  "
  },
  {
    "segmentnr":"ZH_T15_0628_006:0446a09_4",
    "original":"是人所獲功德無量無邊。",
    "folio":6,
    "stemmed":"是 人 所 獲 功 德 無量無邊  "
  },
  {
    "segmentnr":"ZH_T15_0628_006:0446a12_12",
    "original":"」爾時，妙吉祥菩薩與諸菩薩摩訶薩眾，及迦葉等諸大聲聞，摩伽陀國王并其官屬，同時還詣鷲峯山中釋迦牟尼佛會。",
    "folio":6,
    "stemmed":" 爾 時  妙 吉 祥 菩 薩 與 諸 菩薩摩訶薩 眾  及 迦 葉 等 諸 大 聲 聞  摩伽陀國 王 并 其 官 屬  同 時 還 詣 鷲 峯 山 中 釋 迦 牟 尼 佛 會  "
  },
  {
    "segmentnr":"ZH_T15_0628_006:0446a13_7",
    "original":"到佛會已，各禮佛足退住一面。",
    "folio":6,
    "stemmed":"到 佛 會 已  各 禮 佛 足 退 住 一 面  "
  },
  {
    "segmentnr":"ZH_T15_0628_006:0446a14_15",
    "original":"爾時，尊者舍利子即謂摩伽陀王言：",
    "folio":6,
    "stemmed":"爾 時  尊 者 舍 利 子 即 謂 摩 伽 陀 王 言  "
  },
  {
    "segmentnr":"ZH_T15_0628_006:0446a16_3",
    "original":"「汝所愛樂大乘希有之法，妙吉祥菩薩已廣為汝開示演說。",
    "folio":6,
    "stemmed":" 汝 所 愛 樂 大 乘 希 有 之 法  妙 吉 祥 菩 薩 已 廣 為 汝 開 示 演 說  "
  },
  {
    "segmentnr":"ZH_T15_0628_006:0446a16_12",
    "original":"汝於是法實了解不？",
    "folio":6,
    "stemmed":"汝 於 是 法 實 了 解 不  "
  },
  {
    "segmentnr":"ZH_T15_0628_006:0446a16_16",
    "original":"」王言：",
    "folio":6,
    "stemmed":" 王 言  "
  },
  {
    "segmentnr":"ZH_T15_0628_006:0446a16_20",
    "original":"「尊者！",
    "folio":6,
    "stemmed":" 尊 者  "
  },
  {
    "segmentnr":"ZH_T15_0628_006:0446a17_7",
    "original":"我已解了希有之法。",
    "folio":6,
    "stemmed":"我 已 解 了 希 有 之 法  "
  },
  {
    "segmentnr":"ZH_T15_0628_006:0446a17_13",
    "original":"」舍利子言：",
    "folio":6,
    "stemmed":" 舍 利 子 言  "
  },
  {
    "segmentnr":"ZH_T15_0628_006:0446a18_2",
    "original":"「汝當如何作了解耶？",
    "folio":6,
    "stemmed":" 汝 當 如 何 作 了 解 耶  "
  },
  {
    "segmentnr":"ZH_T15_0628_006:0446a18_6",
    "original":"」答曰：",
    "folio":6,
    "stemmed":" 答 曰  "
  },
  {
    "segmentnr":"ZH_T15_0628_006:0446a20_2",
    "original":"「如我意者，於一切法離諸染著，無得、無失，非取、非捨，非心境界，無所得相，是真實法。",
    "folio":6,
    "stemmed":" 如 我 意 者  於一切法 離 諸 染 著  無 得  無 失  非 取  非 捨  非 心 境 界  無 所 得 相  是 真 實 法  "
  },
  {
    "segmentnr":"ZH_T15_0628_006:0446a21_1",
    "original":"如是了知，疑惑永滅，一切障累無所從生。",
    "folio":6,
    "stemmed":"如 是 了 知  疑 惑 永 滅  一 切 障 累 無 所 從 生  "
  },
  {
    "segmentnr":"ZH_T15_0628_006:0446a22_9",
    "original":"」爾時，舍利子白佛言：",
    "folio":6,
    "stemmed":" 爾 時  舍 利 子 白 佛 言  "
  },
  {
    "segmentnr":"ZH_T15_0628_006:0446a22_13",
    "original":"「世尊！",
    "folio":6,
    "stemmed":" 世 尊  "
  },
  {
    "segmentnr":"ZH_T15_0628_006:0446a23_11",
    "original":"此摩伽陀王善根成熟，愛樂大乘甚深法味。",
    "folio":6,
    "stemmed":"此 摩 伽 陀 王 善根成熟  愛 樂 大 乘 甚 深 法 味  "
  },
  {
    "segmentnr":"ZH_T15_0628_006:0446a24_6",
    "original":"見法無生，盡諸業障，為實滅盡？",
    "folio":6,
    "stemmed":"見 法 無 生  盡 諸 業 障  為 實 滅 盡  "
  },
  {
    "segmentnr":"ZH_T15_0628_006:0446a24_11",
    "original":"為有餘耶？",
    "folio":6,
    "stemmed":"為 有 餘 耶  "
  },
  {
    "segmentnr":"ZH_T15_0628_006:0446a24_16",
    "original":"是事云何？",
    "folio":6,
    "stemmed":"是 事 云 何  "
  },
  {
    "segmentnr":"ZH_T15_0628_006:0446a24_21",
    "original":"願佛為說。",
    "folio":6,
    "stemmed":"願 佛 為 說  "
  },
  {
    "segmentnr":"ZH_T15_0628_006:0446a25_2",
    "original":"」佛言：",
    "folio":6,
    "stemmed":" 佛 言  "
  },
  {
    "segmentnr":"ZH_T15_0628_006:0446a25_7",
    "original":"「舍利子！",
    "folio":6,
    "stemmed":" 舍 利 子  "
  },
  {
    "segmentnr":"ZH_T15_0628_006:0446a26_3",
    "original":"此王所有業障皆悉滅盡，無餘可得。",
    "folio":6,
    "stemmed":"此 王 所 有 業 障 皆 悉 滅 盡  無 餘 可 得  "
  },
  {
    "segmentnr":"ZH_T15_0628_006:0446a26_7",
    "original":"舍利子！",
    "folio":6,
    "stemmed":"舍 利 子  "
  },
  {
    "segmentnr":"ZH_T15_0628_006:0446a27_5",
    "original":"譬如芥子，其量微小，須彌山王能摧滅不？",
    "folio":6,
    "stemmed":"譬 如 芥 子  其 量 微 小  須 彌 山 王 能 摧 滅 不  "
  },
  {
    "segmentnr":"ZH_T15_0628_006:0446a27_10",
    "original":"汝今當知：",
    "folio":6,
    "stemmed":"汝 今 當 知  "
  },
  {
    "segmentnr":"ZH_T15_0628_006:0446a28_12",
    "original":"王之業障猶如芥子，我所宣說甚深之法如彼山王。",
    "folio":6,
    "stemmed":"王 之 業 障 猶 如 芥 子  我 所 宣 說 甚 深 之 法 如 彼 山 王  "
  },
  {
    "segmentnr":"ZH_T15_0628_006:0446a29_12",
    "original":"是故，此王聞甚深法，豈有障累不滅盡耶？",
    "folio":6,
    "stemmed":"是 故  此 王 聞 甚 深 法  豈 有 障 累 不 滅 盡 耶  "
  },
  {
    "segmentnr":"ZH_T15_0628_006:0446a29_18",
    "original":"」舍利子言：",
    "folio":6,
    "stemmed":" 舍 利 子 言  "
  },
  {
    "segmentnr":"ZH_T15_0628_006:0446b01_2",
    "original":"「希有，世尊！",
    "folio":6,
    "stemmed":" 希 有  世 尊  "
  },
  {
    "segmentnr":"ZH_T15_0628_006:0446b02_1",
    "original":"此王利根明達而能聞法解了，滅盡諸障。",
    "folio":6,
    "stemmed":"此 王 利 根 明 達 而 能 聞 法 解 了  滅 盡 諸 障  "
  },
  {
    "segmentnr":"ZH_T15_0628_006:0446b02_11",
    "original":"如佛所言，誠不虛耳。",
    "folio":6,
    "stemmed":"如 佛 所 言  誠 不 虛 耳  "
  },
  {
    "segmentnr":"ZH_T15_0628_006:0446b02_15",
    "original":"」佛言：",
    "folio":6,
    "stemmed":" 佛 言  "
  },
  {
    "segmentnr":"ZH_T15_0628_006:0446b02_20",
    "original":"「舍利子！",
    "folio":6,
    "stemmed":" 舍 利 子  "
  },
  {
    "segmentnr":"ZH_T15_0628_006:0446b05_12",
    "original":"此王曾於過去七十二俱胝佛所恭敬供養、種諸善根，於彼佛所已聞正法，由是善根當來決定得證阿耨多羅三藐三菩提。",
    "folio":6,
    "stemmed":"此 王 曾 於 過 去 七 十 二 俱 胝 佛 所 恭敬供養  種 諸 善 根  於 彼 佛 所 已 聞 正 法  由 是 善 根 當 來 決 定 得 證 阿耨多羅三藐三菩提  "
  },
  {
    "segmentnr":"ZH_T15_0628_006:0446b06_8",
    "original":"」復次，佛告舍利子：",
    "folio":6,
    "stemmed":" 復 次  佛 告 舍 利 子  "
  },
  {
    "segmentnr":"ZH_T15_0628_006:0446b06_19",
    "original":"「汝見此妙吉祥菩薩不？",
    "folio":6,
    "stemmed":" 汝 見 此 妙 吉 祥 菩 薩 不  "
  },
  {
    "segmentnr":"ZH_T15_0628_006:0446b07_1",
    "original":"」答曰：",
    "folio":6,
    "stemmed":" 答 曰  "
  },
  {
    "segmentnr":"ZH_T15_0628_006:0446b07_5",
    "original":"「已見。",
    "folio":6,
    "stemmed":" 已 見  "
  },
  {
    "segmentnr":"ZH_T15_0628_006:0446b07_9",
    "original":"」佛言：",
    "folio":6,
    "stemmed":" 佛 言  "
  },
  {
    "segmentnr":"ZH_T15_0628_006:0446b08_4",
    "original":"「今此摩伽陀王與妙吉祥菩薩有大因緣。",
    "folio":6,
    "stemmed":" 今 此 摩 伽 陀 王 與 妙 吉 祥 菩 薩 有 大 因 緣  "
  },
  {
    "segmentnr":"ZH_T15_0628_006:0446b08_8",
    "original":"舍利子！",
    "folio":6,
    "stemmed":"舍 利 子  "
  },
  {
    "segmentnr":"ZH_T15_0628_006:0446b09_7",
    "original":"過去有劫名為無垢，有佛出世，號曰妙臂。",
    "folio":6,
    "stemmed":"過 去 有 劫 名 為 無 垢  有 佛 出 世  號 曰 妙 臂  "
  },
  {
    "segmentnr":"ZH_T15_0628_006:0446b11_1",
    "original":"於彼劫中復有三俱胝佛出現於世，如是諸佛皆因妙吉祥菩薩開發道心。",
    "folio":6,
    "stemmed":"於 彼 劫 中 復 有 三 俱 胝 佛 出 現 於 世  如 是 諸 佛 皆 因 妙 吉 祥 菩 薩 開 發 道 心  "
  },
  {
    "segmentnr":"ZH_T15_0628_006:0446b11_19",
    "original":"彼諸如來壽命長遠，轉大法輪利益眾生。",
    "folio":6,
    "stemmed":"彼 諸 如 來 壽 命 長 遠  轉 大 法 輪 利 益 眾 生  "
  },
  {
    "segmentnr":"ZH_T15_0628_006:0446b13_16",
    "original":"此摩伽陀王於彼劫中已得值遇妙吉祥菩薩教化，發於阿耨多羅三藐三菩提心。",
    "folio":6,
    "stemmed":"此 摩 伽 陀 王 於 彼 劫 中 已 得 值 遇 妙 吉 祥 菩 薩 教 化  發 於 阿耨多羅三藐三菩提 心  "
  },
  {
    "segmentnr":"ZH_T15_0628_006:0446b15_5",
    "original":"王發心已，於如是等佛、世尊所種諸善根，聽受大乘希有之法。",
    "folio":6,
    "stemmed":"王 發 心 已  於 如 是 等 佛  世 尊 所 種 諸 善 根  聽 受 大 乘 希 有 之 法  "
  },
  {
    "segmentnr":"ZH_T15_0628_006:0446b15_15",
    "original":"以是因緣，善根深厚。",
    "folio":6,
    "stemmed":"以是因緣  善 根 深 厚  "
  },
  {
    "segmentnr":"ZH_T15_0628_006:0446b15_20",
    "original":"「舍利子！",
    "folio":6,
    "stemmed":" 舍 利 子  "
  },
  {
    "segmentnr":"ZH_T15_0628_006:0446b16_3",
    "original":"汝今當知：",
    "folio":6,
    "stemmed":"汝 今 當 知  "
  },
  {
    "segmentnr":"ZH_T15_0628_006:0446b18_7",
    "original":"摩伽陀王此命終後，於上方界過四百佛剎，有佛剎名曰莊嚴，其佛號寶聚如來、應供、正等正覺。",
    "folio":6,
    "stemmed":"摩 伽 陀 王 此 命 終 後  於 上 方 界 過 四 百 佛 剎  有 佛 剎 名 曰 莊 嚴  其 佛 號 寶 聚 如 來  應 供  正 等 正 覺  "
  },
  {
    "segmentnr":"ZH_T15_0628_006:0446b19_20",
    "original":"此王生於彼中，亦見妙吉祥菩薩，聽受甚深之法，聞已解了，證無生法忍。",
    "folio":6,
    "stemmed":"此 王 生 於 彼 中  亦 見 妙 吉 祥 菩 薩  聽 受 甚 深 之 法  聞 已 解 了  證 無生法忍  "
  },
  {
    "segmentnr":"ZH_T15_0628_006:0446b23_7",
    "original":"乃至當來慈氏菩薩於此娑婆世界成正覺已，此摩伽陀王從彼莊嚴佛剎而來生此，於慈氏如來法中得為菩薩，號曰無動，是時亦得見妙吉祥菩薩。",
    "folio":6,
    "stemmed":"乃 至 當 來 慈 氏 菩 薩 於 此 娑婆世界 成 正 覺 已  此 摩 伽 陀 王 從 彼 莊 嚴 佛 剎 而 來 生 此  於 慈 氏 如 來 法 中 得 為 菩 薩  號 曰 無 動  是 時 亦 得 見 妙 吉 祥 菩 薩  "
  },
  {
    "segmentnr":"ZH_T15_0628_006:0446b24_18",
    "original":"爾時，慈氏如來為無動菩薩如其過去所聞之法重宣說已，告彼眾言：",
    "folio":6,
    "stemmed":"爾 時  慈 氏 如 來 為 無 動 菩 薩 如 其 過 去 所 聞 之 法 重 宣 說 已  告 彼 眾 言  "
  },
  {
    "segmentnr":"ZH_T15_0628_006:0446b25_9",
    "original":"『汝等見無動菩薩不？",
    "folio":6,
    "stemmed":" 汝 等 見 無 動 菩 薩 不  "
  },
  {
    "segmentnr":"ZH_T15_0628_006:0446b25_18",
    "original":"此菩薩者豈異人乎？",
    "folio":6,
    "stemmed":"此 菩 薩 者 豈 異 人 乎  "
  },
  {
    "segmentnr":"ZH_T15_0628_006:0446b26_15",
    "original":"即過去釋迦牟尼佛法中摩伽陀國王是。",
    "folio":6,
    "stemmed":"即 過 去 釋 迦 牟 尼 佛 法 中 摩伽陀國 王 是  "
  },
  {
    "segmentnr":"ZH_T15_0628_006:0446b28_2",
    "original":"此人於彼妙吉祥菩薩所聽受正法，獲得無生法忍。",
    "folio":6,
    "stemmed":"此 人 於 彼 妙 吉 祥 菩 薩 所 聽受正法  獲 得無生法忍  "
  },
  {
    "segmentnr":"ZH_T15_0628_006:0446b29_5",
    "original":"』」佛告舍利子：",
    "folio":6,
    "stemmed":"  佛 告 舍 利 子  "
  },
  {
    "segmentnr":"ZH_T15_0628_006:0446c02_9",
    "original":"「彼慈氏如來為無動菩薩說妙法時，會中有八千菩薩得無生法忍，二萬四千諸小菩薩進入初地。",
    "folio":6,
    "stemmed":" 彼 慈 氏 如 來 為 無 動 菩 薩 說 妙 法 時  會 中 有 八 千 菩 薩 得無生法忍  二 萬 四 千 諸 小 菩 薩 進 入 初 地  "
  },
  {
    "segmentnr":"ZH_T15_0628_006:0446c02_14",
    "original":"「舍利子！",
    "folio":6,
    "stemmed":" 舍 利 子  "
  },
  {
    "segmentnr":"ZH_T15_0628_006:0446c05_16",
    "original":"彼無動菩薩從是已後於八百阿僧祇劫中修行，淨諸佛剎，教化眾生令趣聲聞、緣覺、菩薩之地，令諸眾生滅一切障，解悟正法，不生疑惑。",
    "folio":6,
    "stemmed":"彼 無 動 菩 薩 從 是 已 後 於 八 百 阿僧祇劫 中 修 行  淨 諸 佛 剎  教 化 眾 生 令 趣 聲 聞  緣 覺  菩 薩 之 地  令 諸 眾 生 滅 一 切 障  解 悟 正 法  不 生 疑 惑  "
  },
  {
    "segmentnr":"ZH_T15_0628_006:0446c08_14",
    "original":"「彼無動菩薩過是八百阿僧祇劫已，即於無染世界證阿耨多羅三藐三菩提，號曰清淨境界如來、應供、正等正覺，十號具足。",
    "folio":6,
    "stemmed":" 彼 無 動 菩 薩 過 是 八 百 阿僧祇劫 已  即 於 無 染 世 界 證 阿耨多羅三藐三菩提  號 曰 清 淨 境 界 如 來  應 供  正 等 正 覺  十 號 具 足  "
  },
  {
    "segmentnr":"ZH_T15_0628_006:0446c12_9",
    "original":"其佛壽命四中劫，正法住世一俱胝歲，有七十萬聲聞之眾，皆悉具足三明六通、得八解脫，有十二俱胝大菩薩眾而悉具足智慧方便，彼土所有眾生皆悉愛樂甚深之法。",
    "folio":6,
    "stemmed":"其 佛 壽 命 四 中 劫  正法住世 一 俱 胝 歲  有 七 十 萬 聲 聞 之 眾  皆 悉 具 足 三 明 六 通  得 八 解 脫  有 十 二 俱 胝 大 菩 薩 眾 而 悉 具足智慧 方 便  彼 土 所 有 眾 生 皆 悉 愛 樂 甚 深 之 法  "
  },
  {
    "segmentnr":"ZH_T15_0628_006:0446c14_7",
    "original":"彼佛、如來廣為宣說，而諸眾生聞法悟解，離諸煩惱，身心清淨，各各不起我見之想。",
    "folio":6,
    "stemmed":"彼 佛  如 來 廣 為 宣 說  而 諸 眾 生 聞 法 悟 解  離諸煩惱  身 心 清 淨  各 各 不 起 我 見 之 想  "
  },
  {
    "segmentnr":"ZH_T15_0628_006:0446c16_3",
    "original":"」爾時，釋迦牟尼佛為舍利子說摩伽陀王當成佛事。",
    "folio":6,
    "stemmed":" 爾 時  釋 迦 牟 尼 佛 為 舍 利 子 說 摩 伽 陀 王 當 成 佛 事  "
  },
  {
    "segmentnr":"ZH_T15_0628_006:0446c17_12",
    "original":"時會中有三萬二千天子發阿耨多羅三藐三菩提心，皆發願言：",
    "folio":6,
    "stemmed":"時 會 中 有 三 萬 二 千 天 子 發 阿耨多羅三藐三菩提 心  皆 發 願 言  "
  },
  {
    "segmentnr":"ZH_T15_0628_006:0446c18_17",
    "original":"「願我當得生彼無染世界，見彼清淨境界如來成正覺道。",
    "folio":6,
    "stemmed":" 願 我 當 得 生 彼 無 染 世 界  見 彼 清 淨 境 界 如 來 成 正 覺 道  "
  },
  {
    "segmentnr":"ZH_T15_0628_006:0446c19_8",
    "original":"」釋迦牟尼佛即記之曰：",
    "folio":6,
    "stemmed":" 釋 迦 牟 尼 佛 即 記 之 曰  "
  },
  {
    "segmentnr":"ZH_T15_0628_006:0446c20_7",
    "original":"「汝等當得生彼世界，見彼如來成正覺道。",
    "folio":6,
    "stemmed":" 汝 等 當 得 生 彼 世 界  見 彼 如 來 成 正 覺 道  "
  },
  {
    "segmentnr":"ZH_T15_0628_006:0446c22_10",
    "original":"」爾時，摩伽陀王有一太子名月吉祥，年始八歲，先隨父王至於佛會。",
    "folio":6,
    "stemmed":" 爾 時  摩 伽 陀 王 有 一 太 子 名 月 吉 祥  年 始 八 歲  先 隨 父 王 至 於 佛 會  "
  },
  {
    "segmentnr":"ZH_T15_0628_006:0446c23_14",
    "original":"聞說法已，即自解頸真珠、瓔珞持以奉佛，作是願言：",
    "folio":6,
    "stemmed":"聞 說 法 已  即 自 解 頸 真 珠  瓔 珞 持 以 奉 佛  作 是 願 言  "
  },
  {
    "segmentnr":"ZH_T15_0628_006:0446c25_15",
    "original":"「我今以此供佛善根迴向阿耨多羅三藐三菩提，願我當來生彼清淨境界如來剎中為金輪王。",
    "folio":6,
    "stemmed":" 我 今 以 此 供 佛 善 根 迴 向 阿耨多羅三藐三菩提  願 我 當 來 生 彼 清 淨 境 界 如 來 剎 中 為 金 輪 王  "
  },
  {
    "segmentnr":"ZH_T15_0628_006:0446c26_14",
    "original":"乃至命盡，以其四事供養彼佛及苾芻眾。",
    "folio":6,
    "stemmed":"乃 至 命 盡  以 其 四 事 供 養 彼 佛 及 苾 芻 眾  "
  },
  {
    "segmentnr":"ZH_T15_0628_006:0446c27_12",
    "original":"至彼佛滅後，我當收其舍利恭敬供養。",
    "folio":6,
    "stemmed":"至 彼 佛 滅 後  我 當 收 其 舍 利 恭敬供養  "
  },
  {
    "segmentnr":"ZH_T15_0628_006:0446c28_13",
    "original":"願我相繼即於彼剎證得阿耨多羅三藐三菩提。",
    "folio":6,
    "stemmed":"願 我 相 繼 即 於 彼 剎 證 得阿耨多羅三藐三菩提  "
  },
  {
    "segmentnr":"ZH_T15_0628_006:0447a03_2",
    "original":"」是時月吉祥太子發誓願已，由佛威神力故，所獻瓔珞住虛空中，在彼佛上變成七寶樓閣，中有七寶之座，其上有佛結跏趺坐，相好具足、種種莊嚴。",
    "folio":6,
    "stemmed":" 是 時 月 吉 祥 太 子 發 誓 願 已  由 佛 威 神 力 故  所 獻 瓔 珞 住 虛 空 中  在 彼 佛 上 變 成 七 寶 樓 閣  中 有 七 寶 之 座  其 上 有 佛 結跏趺坐  相好具足  種 種 莊 嚴  "
  },
  {
    "segmentnr":"ZH_T15_0628_006:0447a06_16",
    "original":"爾時，世尊從其面門放眾色光——所謂青、黃、赤、白、紅、紫、碧、綠——如是光明普照無邊世界，上至梵世，光明晃曜，暎日月光而悉不現。",
    "folio":6,
    "stemmed":"爾 時  世 尊 從 其 面 門 放 眾 色 光   所 謂 青  黃  赤  白  紅  紫  碧  綠   如 是 光明普照 無邊世界  上 至 梵 世  光 明 晃 曜  暎 日 月 光 而 悉 不 現  "
  },
  {
    "segmentnr":"ZH_T15_0628_006:0447a07_16",
    "original":"其光復還，繞佛三匝，從佛、世尊頂門而入。",
    "folio":6,
    "stemmed":"其 光 復 還  繞 佛 三 匝  從 佛  世 尊 頂 門 而 入  "
  },
  {
    "segmentnr":"ZH_T15_0628_006:0447a09_10",
    "original":"爾時，尊者阿難從座而起，偏袒右肩，右膝著地，向佛合掌說伽陀曰：",
    "folio":6,
    "stemmed":"爾 時  尊 者 阿 難 從座而起  偏袒右肩  右膝著地  向 佛 合 掌 說 伽 陀 曰  "
  },
  {
    "segmentnr":"ZH_T15_0628_006:0447a10_0",
    "original":"「已到彼岸大牟尼，　　具足一切勝功德，",
    "folio":6,
    "stemmed":" 已 到 彼 岸 大 牟 尼    具 足 一 切 勝 功 德  "
  },
  {
    "segmentnr":"ZH_T15_0628_006:0447a11_17",
    "original":"天人世間共所尊，　　一切智者離諸著。",
    "folio":6,
    "stemmed":"天 人 世 間 共 所 尊    一 切 智 者 離 諸 著  "
  },
  {
    "segmentnr":"ZH_T15_0628_006:0447a12_0",
    "original":"眾生心行及根性，　　如來一一皆了知，",
    "folio":6,
    "stemmed":"眾 生 心 行 及 根 性    如 來 一 一 皆 了 知  "
  },
  {
    "segmentnr":"ZH_T15_0628_006:0447a13_17",
    "original":"宣說妙法利群生，　　一切世間為最勝。",
    "folio":6,
    "stemmed":"宣 說 妙 法 利 群 生    一切世間 為 最 勝  "
  },
  {
    "segmentnr":"ZH_T15_0628_006:0447a14_0",
    "original":"所放希有大光明，　　普照十方一切剎，",
    "folio":6,
    "stemmed":"所 放 希 有 大 光 明    普 照 十 方 一 切 剎  "
  },
  {
    "segmentnr":"ZH_T15_0628_006:0447a15_17",
    "original":"俱胝那由他眾生，　　蒙光照者獲安隱。",
    "folio":6,
    "stemmed":"俱 胝 那 由 他 眾 生    蒙 光 照 者 獲 安 隱  "
  },
  {
    "segmentnr":"ZH_T15_0628_006:0447a16_0",
    "original":"善逝已具於十力，　　念慧圓滿出世間，",
    "folio":6,
    "stemmed":"善 逝 已 具 於 十 力    念 慧 圓 滿 出 世 間  "
  },
  {
    "segmentnr":"ZH_T15_0628_006:0447a17_17",
    "original":"善別眾生心所行，　　說法斷疑無與等。",
    "folio":6,
    "stemmed":"善 別 眾 生 心 所 行    說 法 斷 疑 無 與 等  "
  },
  {
    "segmentnr":"ZH_T15_0628_006:0447a18_0",
    "original":"所有梵王并帝釋、　　日月星辰及諸天，",
    "folio":6,
    "stemmed":"所 有 梵 王 并 帝 釋    日 月 星 辰 及 諸 天  "
  },
  {
    "segmentnr":"ZH_T15_0628_006:0447a19_17",
    "original":"聞佛宣說妙法門，　　離諸煩惱得安隱。",
    "folio":6,
    "stemmed":"聞 佛 宣 說 妙 法 門    離諸煩惱 得 安 隱  "
  },
  {
    "segmentnr":"ZH_T15_0628_006:0447a20_0",
    "original":"如來一切眾中尊，　　眾生有疑悉開決，",
    "folio":6,
    "stemmed":"如 來 一 切 眾 中 尊    眾 生 有 疑 悉 開 決  "
  },
  {
    "segmentnr":"ZH_T15_0628_006:0447a21_7",
    "original":"今日何緣放是光？",
    "folio":6,
    "stemmed":"今 日 何 緣 放 是 光  "
  },
  {
    "segmentnr":"ZH_T15_0628_006:0447a21_17",
    "original":"　　願佛慈悲為我說。",
    "folio":6,
    "stemmed":"  願 佛 慈 悲 為 我 說  "
  },
  {
    "segmentnr":"ZH_T15_0628_006:0447a22_9",
    "original":"」爾時，世尊告阿難言：",
    "folio":6,
    "stemmed":" 爾 時  世 尊 告 阿 難 言  "
  },
  {
    "segmentnr":"ZH_T15_0628_006:0447a22_20",
    "original":"「汝見此月吉祥太子不？",
    "folio":6,
    "stemmed":" 汝 見 此 月 吉 祥 太 子 不  "
  },
  {
    "segmentnr":"ZH_T15_0628_006:0447a23_5",
    "original":"」阿難白佛言：",
    "folio":6,
    "stemmed":" 阿 難 白 佛 言  "
  },
  {
    "segmentnr":"ZH_T15_0628_006:0447a23_12",
    "original":"「唯然，已見。",
    "folio":6,
    "stemmed":" 唯 然  已 見  "
  },
  {
    "segmentnr":"ZH_T15_0628_006:0447a23_16",
    "original":"」佛言：",
    "folio":6,
    "stemmed":" 佛 言  "
  },
  {
    "segmentnr":"ZH_T15_0628_006:0447a23_20",
    "original":"「阿難！",
    "folio":6,
    "stemmed":" 阿 難  "
  },
  {
    "segmentnr":"ZH_T15_0628_006:0447a25_2",
    "original":"今此太子於過去世中已修菩薩之行、供養於我，深種善根。",
    "folio":6,
    "stemmed":"今 此 太 子 於 過 去 世 中 已 修 菩 薩 之 行  供 養 於 我  深 種 善 根  "
  },
  {
    "segmentnr":"ZH_T15_0628_006:0447a26_13",
    "original":"由是機緣而已成熟，今於我前發阿耨多羅三藐三菩提心，起大誓願。",
    "folio":6,
    "stemmed":"由 是 機 緣 而 已 成 熟  今 於 我 前 發 阿耨多羅三藐三菩提 心  起 大 誓 願  "
  },
  {
    "segmentnr":"ZH_T15_0628_006:0447a27_3",
    "original":"以是緣故，放斯光明。",
    "folio":6,
    "stemmed":"以 是 緣 故  放 斯 光 明  "
  },
  {
    "segmentnr":"ZH_T15_0628_006:0447a27_7",
    "original":"「阿難！",
    "folio":6,
    "stemmed":" 阿 難  "
  },
  {
    "segmentnr":"ZH_T15_0628_006:0447a29_2",
    "original":"此太子當來生於無染世界清淨境界如來法中為金輪王，供養彼佛及苾芻眾。",
    "folio":6,
    "stemmed":"此 太 子 當 來 生 於 無 染 世 界 清 淨 境 界 如 來 法 中 為 金 輪 王  供 養 彼 佛 及 苾 芻 眾  "
  },
  {
    "segmentnr":"ZH_T15_0628_006:0447a29_17",
    "original":"至彼佛滅後，收其舍利恭敬供養。",
    "folio":6,
    "stemmed":"至 彼 佛 滅 後  收 其 舍 利 恭敬供養  "
  },
  {
    "segmentnr":"ZH_T15_0628_006:0447b03_15",
    "original":"是人於彼命終已後生兜率天，至滿一劫生無染世界，證於阿耨多羅三藐三菩提，名為日幢如來、應供、正等正覺，十號具足。",
    "folio":6,
    "stemmed":"是 人 於 彼 命 終 已 後 生 兜 率 天  至 滿 一 劫 生 無 染 世 界  證 於 阿耨多羅三藐三菩提  名 為 日 幢 如 來  應 供  正 等 正 覺  十 號 具 足  "
  },
  {
    "segmentnr":"ZH_T15_0628_006:0447b04_16",
    "original":"彼佛、世尊及菩薩、聲聞之眾，所有壽量皆悉同等。",
    "folio":6,
    "stemmed":"彼 佛  世 尊 及 菩 薩  聲 聞 之 眾  所 有 壽 量 皆 悉 同 等  "
  },
  {
    "segmentnr":"ZH_T15_0628_006:0447b06_7",
    "original":"」爾時，他方來會諸菩薩眾聞授月吉祥太子記已，俱白佛言：",
    "folio":6,
    "stemmed":" 爾 時  他 方 來 會 諸 菩 薩 眾 聞 授 月 吉 祥 太 子 記 已  俱 白 佛 言  "
  },
  {
    "segmentnr":"ZH_T15_0628_006:0447b06_11",
    "original":"「世尊！",
    "folio":6,
    "stemmed":" 世 尊  "
  },
  {
    "segmentnr":"ZH_T15_0628_006:0447b08_3",
    "original":"今釋迦牟尼佛與妙吉祥菩薩於一切方處作大佛事，利益眾生無有空過。",
    "folio":6,
    "stemmed":"今 釋 迦 牟 尼 佛 與 妙 吉 祥 菩 薩 於 一 切 方 處 作 大 佛 事  利 益 眾 生 無 有 空 過  "
  },
  {
    "segmentnr":"ZH_T15_0628_006:0447b08_7",
    "original":"何以故？",
    "folio":6,
    "stemmed":"何 以 故  "
  },
  {
    "segmentnr":"ZH_T15_0628_006:0447b11_6",
    "original":"佛及菩薩以大悲心起諸方便，於國城、郡邑乃至聚落，處處為諸眾生說法教化，令諸眾生聞法解脫，離諸怖畏，斷除一切煩惱重障。",
    "folio":6,
    "stemmed":"佛 及 菩 薩 以 大 悲 心 起 諸 方 便  於 國 城  郡 邑 乃 至 聚 落  處 處 為 諸 眾 生 說 法 教 化  令 諸 眾 生 聞 法 解 脫  離 諸 怖 畏  斷除一切 煩 惱 重 障  "
  },
  {
    "segmentnr":"ZH_T15_0628_006:0447b13_9",
    "original":"我等今日得於此地聞佛及妙吉祥菩薩宣說妙法及見放光希有之事，利益眾生，誠無空過。",
    "folio":6,
    "stemmed":"我 等 今 日 得 於 此 地 聞 佛 及 妙 吉 祥 菩 薩 宣 說 妙 法 及 見 放 光 希 有 之 事  利 益 眾 生  誠 無 空 過  "
  },
  {
    "segmentnr":"ZH_T15_0628_006:0447b14_10",
    "original":"」爾時，世尊告諸菩薩言：",
    "folio":6,
    "stemmed":" 爾 時  世 尊 告 諸 菩 薩 言  "
  },
  {
    "segmentnr":"ZH_T15_0628_006:0447b14_15",
    "original":"「善男子！",
    "folio":6,
    "stemmed":" 善 男 子  "
  },
  {
    "segmentnr":"ZH_T15_0628_006:0447b14_21",
    "original":"如是，如是。",
    "folio":6,
    "stemmed":"如 是  如 是  "
  },
  {
    "segmentnr":"ZH_T15_0628_006:0447b16_11",
    "original":"若佛、菩薩於諸方處為諸眾生宣說正法、施作佛事，當觀是處如佛塔廟。",
    "folio":6,
    "stemmed":"若 佛  菩 薩 於 諸 方 處 為 諸 眾 生 宣說正法  施 作 佛 事  當 觀 是 處 如 佛 塔 廟  "
  },
  {
    "segmentnr":"ZH_T15_0628_006:0447b16_15",
    "original":"何以故？",
    "folio":6,
    "stemmed":"何 以 故  "
  },
  {
    "segmentnr":"ZH_T15_0628_006:0447b18_15",
    "original":"我於過去世中值遇燃燈如來時，我以信重心故，垂髮布地承彼佛足，我時獲得無生法忍。",
    "folio":6,
    "stemmed":"我 於 過 去 世 中 值 遇 燃 燈 如 來 時  我 以 信 重 心 故  垂 髮 布 地 承 彼 佛 足  我 時 獲 得無生法忍  "
  },
  {
    "segmentnr":"ZH_T15_0628_006:0447b20_12",
    "original":"彼燃燈如來知我已得忍法具足，即為我授阿耨多羅三藐三菩提記，作如是言：",
    "folio":6,
    "stemmed":"彼 燃 燈 如 來 知 我 已 得 忍 法 具 足  即 為 我 授 阿耨多羅三藐三菩提 記  作如是言  "
  },
  {
    "segmentnr":"ZH_T15_0628_006:0447b22_7",
    "original":"『汝於來世過阿僧祇劫當得作佛，號釋迦牟尼如來、應供、正等正覺，十號具足。",
    "folio":6,
    "stemmed":" 汝 於 來 世 過 阿僧祇劫 當 得 作 佛  號 釋 迦 牟 尼 如 來  應 供  正 等 正 覺  十 號 具 足  "
  },
  {
    "segmentnr":"ZH_T15_0628_006:0447b23_3",
    "original":"』彼燃燈佛授我記已，告彼苾芻眾言：",
    "folio":6,
    "stemmed":" 彼 燃 燈 佛 授 我 記 已  告 彼 苾 芻 眾 言  "
  },
  {
    "segmentnr":"ZH_T15_0628_006:0447b23_20",
    "original":"『汝等宜於此地起尊重想，勿生輕慢。",
    "folio":6,
    "stemmed":" 汝 等 宜 於 此 地 起 尊 重 想  勿 生 輕 慢  "
  },
  {
    "segmentnr":"ZH_T15_0628_006:0447b24_3",
    "original":"何以故？",
    "folio":6,
    "stemmed":"何 以 故  "
  },
  {
    "segmentnr":"ZH_T15_0628_006:0447b25_11",
    "original":"此地有善男子垂髮布地承世尊足，以殊勝力故即得忍法具足。",
    "folio":6,
    "stemmed":"此 地 有 善 男 子 垂 髮 布 地 承 世 尊 足  以 殊 勝 力 故 即 得 忍 法 具 足  "
  },
  {
    "segmentnr":"ZH_T15_0628_006:0447b26_12",
    "original":"是故此地，所有天人瞻敬如佛塔廟而無有異。",
    "folio":6,
    "stemmed":"是 故 此 地  所 有 天 人 瞻 敬 如 佛 塔 廟 而 無 有 異  "
  },
  {
    "segmentnr":"ZH_T15_0628_006:0447b27_18",
    "original":"』燃燈如來作是言時，有八十俱胝天人異口同音白佛言：",
    "folio":6,
    "stemmed":" 燃 燈 如 來 作 是 言 時  有 八 十 俱 胝 天 人 異口同音 白 佛 言  "
  },
  {
    "segmentnr":"ZH_T15_0628_006:0447b28_3",
    "original":"『世尊！",
    "folio":6,
    "stemmed":" 世 尊  "
  },
  {
    "segmentnr":"ZH_T15_0628_006:0447b28_19",
    "original":"我等今於此地起尊敬想，如佛塔廟。",
    "folio":6,
    "stemmed":"我 等 今 於 此 地 起 尊 敬 想  如 佛 塔 廟  "
  },
  {
    "segmentnr":"ZH_T15_0628_006:0447c01_2",
    "original":"』「是時有一長者名曰賢天，在彼會中即白燃燈佛言：",
    "folio":6,
    "stemmed":"  是 時 有 一 長 者 名 曰 賢 天  在 彼 會 中 即 白 燃 燈 佛 言  "
  },
  {
    "segmentnr":"ZH_T15_0628_006:0447c02_1",
    "original":"『我今於此造七寶塔，使諸眾生瞻禮獲福。",
    "folio":6,
    "stemmed":" 我 今 於 此 造 七 寶 塔  使 諸 眾 生 瞻 禮 獲 福  "
  },
  {
    "segmentnr":"ZH_T15_0628_006:0447c04_3",
    "original":"』時彼長者即如其言，起希有心，集諸珍寶造立一塔，高廣妙好，種種莊嚴，其功殊麗，不日而成。",
    "folio":6,
    "stemmed":" 時 彼 長 者 即 如 其 言  起 希 有 心  集 諸 珍 寶 造 立 一 塔  高 廣 妙 好  種 種 莊 嚴  其 功 殊 麗  不 日 而 成  "
  },
  {
    "segmentnr":"ZH_T15_0628_006:0447c05_2",
    "original":"是時長者既造塔已，即詣燃燈佛所白言：",
    "folio":6,
    "stemmed":"是 時 長 者 既 造 塔 已  即 詣 燃 燈 佛 所 白 言  "
  },
  {
    "segmentnr":"ZH_T15_0628_006:0447c05_6",
    "original":"『世尊！",
    "folio":6,
    "stemmed":" 世 尊  "
  },
  {
    "segmentnr":"ZH_T15_0628_006:0447c06_3",
    "original":"我已造立七寶妙塔，於當來世得幾所福？",
    "folio":6,
    "stemmed":"我 已 造 立 七寶妙塔  於當來世 得 幾 所 福  "
  },
  {
    "segmentnr":"ZH_T15_0628_006:0447c06_7",
    "original":"』佛言：",
    "folio":6,
    "stemmed":" 佛 言  "
  },
  {
    "segmentnr":"ZH_T15_0628_006:0447c06_11",
    "original":"『長者！",
    "folio":6,
    "stemmed":" 長 者  "
  },
  {
    "segmentnr":"ZH_T15_0628_006:0447c10_1",
    "original":"若有善男子於菩薩摩訶薩證無生法忍之地墾取其土，下至水際，當持此土恭敬供養，所得福聚尚如供養諸佛塔廟，等無有異，何況汝今起淨信心造七寶塔？",
    "folio":6,
    "stemmed":"若 有 善 男 子 於 菩薩摩訶薩 證 無生法忍 之 地 墾 取 其 土  下 至 水 際  當 持 此 土 恭敬供養  所 得 福 聚 尚 如 供 養 諸 佛 塔 廟  等無有異  何 況 汝 今 起 淨 信 心 造 七 寶 塔  "
  },
  {
    "segmentnr":"ZH_T15_0628_006:0447c10_20",
    "original":"所獲福聚倍勝於前，無量無邊，不可較量。",
    "folio":6,
    "stemmed":"所 獲 福 聚 倍 勝 於 前  無量無邊  不 可 較 量  "
  },
  {
    "segmentnr":"ZH_T15_0628_006:0447c11_13",
    "original":"』是時燃燈如來復告賢天長者言：",
    "folio":6,
    "stemmed":" 是 時 燃 燈 如 來 復 告 賢 天 長 者 言  "
  },
  {
    "segmentnr":"ZH_T15_0628_006:0447c13_10",
    "original":"『汝今於此深種善根，於未來世中釋迦牟尼佛所得授阿耨多羅三藐三菩提記。",
    "folio":6,
    "stemmed":" 汝 今 於 此 深 種 善 根  於未來世 中 釋 迦 牟 尼 佛 所 得 授 阿耨多羅三藐三菩提 記  "
  },
  {
    "segmentnr":"ZH_T15_0628_006:0447c15_7",
    "original":"』」爾時，釋迦牟尼佛為他方來會諸大菩薩說是往昔受記因緣。",
    "folio":6,
    "stemmed":"  爾 時  釋 迦 牟 尼 佛 為 他 方 來 會 諸 大 菩 薩 說 是 往 昔 受 記 因 緣  "
  },
  {
    "segmentnr":"ZH_T15_0628_006:0447c15_14",
    "original":"復告諸菩薩言：",
    "folio":6,
    "stemmed":"復 告 諸 菩 薩 言  "
  },
  {
    "segmentnr":"ZH_T15_0628_006:0447c15_20",
    "original":"「汝今當知：",
    "folio":6,
    "stemmed":" 汝 今 當 知  "
  },
  {
    "segmentnr":"ZH_T15_0628_006:0447c16_18",
    "original":"我往昔時於燃燈佛所種善根已，今得成佛。",
    "folio":6,
    "stemmed":"我 往 昔 時 於 燃 燈 佛 所 種 善 根 已  今 得 成 佛  "
  },
  {
    "segmentnr":"ZH_T15_0628_006:0447c17_17",
    "original":"彼時我得忍法之地，彼諸天人敬如佛塔；",
    "folio":6,
    "stemmed":"彼 時 我 得 忍 法 之 地  彼 諸 天 人 敬 如 佛 塔  "
  },
  {
    "segmentnr":"ZH_T15_0628_006:0447c18_15",
    "original":"汝等今日於此地中亦應如是起尊敬想。",
    "folio":6,
    "stemmed":"汝 等 今 日 於 此 地 中 亦 應 如 是 起 尊 敬 想  "
  },
  {
    "segmentnr":"ZH_T15_0628_006:0447c19_3",
    "original":"「復次，諸菩薩！",
    "folio":6,
    "stemmed":" 復 次  諸 菩 薩  "
  },
  {
    "segmentnr":"ZH_T15_0628_006:0447c19_8",
    "original":"汝等當知：",
    "folio":6,
    "stemmed":"汝 等 當 知  "
  },
  {
    "segmentnr":"ZH_T15_0628_006:0447c19_19",
    "original":"彼時賢天長者豈異人乎？",
    "folio":6,
    "stemmed":"彼 時 賢 天 長 者 豈 異 人 乎  "
  },
  {
    "segmentnr":"ZH_T15_0628_006:0447c20_7",
    "original":"即今賢天長者是。",
    "folio":6,
    "stemmed":"即 今 賢 天 長 者 是  "
  },
  {
    "segmentnr":"ZH_T15_0628_006:0447c22_8",
    "original":"於彼法中亦名賢天，此人於未來世當得成佛，號曰善現如來、應供、正等正覺，十號具足。",
    "folio":6,
    "stemmed":"於 彼 法 中 亦 名 賢 天  此 人 於未來世 當 得 成 佛  號 曰 善 現 如 來  應 供  正 等 正 覺  十 號 具 足  "
  },
  {
    "segmentnr":"ZH_T15_0628_006:0447c22_16",
    "original":"「復次，諸菩薩！",
    "folio":6,
    "stemmed":" 復 次  諸 菩 薩  "
  },
  {
    "segmentnr":"ZH_T15_0628_006:0447c25_11",
    "original":"我此所說甚深之法，若有苾芻、苾芻尼、優婆塞、優婆夷能聽、受、讀、誦、為他演說者，是人所居之地，天人瞻敬，如佛塔廟等無有異。",
    "folio":6,
    "stemmed":"我 此 所 說 甚 深 之 法  若 有 苾 芻  苾 芻 尼  優 婆 塞  優 婆 夷 能 聽  受  讀  誦  為 他 演 說 者  是 人 所 居 之 地  天 人 瞻 敬  如 佛 塔 廟 等無有異  "
  },
  {
    "segmentnr":"ZH_T15_0628_006:0447c26_7",
    "original":"「復次，諸菩薩！",
    "folio":6,
    "stemmed":" 復 次  諸 菩 薩  "
  },
  {
    "segmentnr":"ZH_T15_0628_006:0447c28_14",
    "original":"若有善男子、善女人修施行者，聚以七寶滿三千大千世界，於晝夜六時供養諸佛及苾芻眾，如是乃至劫盡；",
    "folio":6,
    "stemmed":"若 有 善 男 子  善 女 人 修 施 行 者  聚 以 七 寶 滿 三千大千世界  於 晝 夜 六 時 供 養 諸 佛 及 苾 芻 眾  如 是 乃 至 劫 盡  "
  },
  {
    "segmentnr":"ZH_T15_0628_006:0448a01_6",
    "original":"不如於此未曾有正法聽、受、讀、誦一四句偈，是人所獲功德倍勝於前。",
    "folio":6,
    "stemmed":"不 如 於 此 未 曾 有 正 法 聽  受  讀  誦 一四句偈  是 人 所 獲 功 德 倍 勝 於 前  "
  },
  {
    "segmentnr":"ZH_T15_0628_006:0448a03_12",
    "original":"「又復，若人修戒行者，於一劫中持佛戒法無有缺犯，圓滿一切淨戒功德；",
    "folio":6,
    "stemmed":" 又 復  若 人 修 戒 行 者  於 一 劫 中 持 佛 戒 法 無 有 缺 犯  圓 滿 一 切 淨 戒 功 德  "
  },
  {
    "segmentnr":"ZH_T15_0628_006:0448a04_17",
    "original":"不如於此正法聽、受、讀、誦，比前功德千分不及一。",
    "folio":6,
    "stemmed":"不 如 於 此 正 法 聽  受  讀  誦  比 前 功 德 千 分 不 及 一  "
  },
  {
    "segmentnr":"ZH_T15_0628_006:0448a06_17",
    "original":"「又復，若人修忍行者，於一劫中常行忍辱，於一切眾生不生恚害，如是獲得忍行圓滿；",
    "folio":6,
    "stemmed":" 又 復  若 人 修 忍 行 者  於 一 劫 中 常 行 忍 辱  於 一 切 眾 生 不 生 恚 害  如 是 獲 得 忍 行 圓 滿  "
  },
  {
    "segmentnr":"ZH_T15_0628_006:0448a08_11",
    "original":"不如於此正法聽、受、讀、誦、如法修行，獲得法忍具足功德，如是而為最上。",
    "folio":6,
    "stemmed":"不 如 於 此 正 法 聽  受  讀  誦  如 法 修 行  獲 得 法 忍 具 足 功 德  如 是 而 為 最 上  "
  },
  {
    "segmentnr":"ZH_T15_0628_006:0448a11_2",
    "original":"「又復，若人修精進者，於一劫中勤行教化一切眾生而不暫起懈怠之心，如是獲得精進圓滿；",
    "folio":6,
    "stemmed":" 又 復  若 人 修 精 進 者  於 一 劫 中 勤 行 教 化 一 切 眾 生 而 不 暫 起 懈 怠 之 心  如 是 獲 得 精 進 圓 滿  "
  },
  {
    "segmentnr":"ZH_T15_0628_006:0448a12_3",
    "original":"不如於此正法聽、受、讀、誦，所獲功德倍勝於前。",
    "folio":6,
    "stemmed":"不 如 於 此 正 法 聽  受  讀  誦  所 獲 功 德 倍 勝 於 前  "
  },
  {
    "segmentnr":"ZH_T15_0628_006:0448a14_17",
    "original":"「又復，若人修禪定者，於一劫中住三摩地，一心專注，離諸散亂，如是獲得定行圓滿；",
    "folio":6,
    "stemmed":" 又 復  若 人 修 禪 定 者  於 一 劫 中 住 三 摩 地  一 心 專 注  離 諸 散 亂  如 是 獲 得 定 行 圓 滿  "
  },
  {
    "segmentnr":"ZH_T15_0628_006:0448a15_20",
    "original":"不如於此正法聽、受、讀、誦，所獲功德倍勝於前。",
    "folio":6,
    "stemmed":"不 如 於 此 正 法 聽  受  讀  誦  所 獲 功 德 倍 勝 於 前  "
  },
  {
    "segmentnr":"ZH_T15_0628_006:0448a17_10",
    "original":"「又復，若人修智慧者，於一劫中修諸智慧方便，如是獲得智慧圓滿；",
    "folio":6,
    "stemmed":" 又 復  若 人 修 智 慧 者  於 一 劫 中 修 諸 智慧方便  如 是 獲 得 智 慧 圓 滿  "
  },
  {
    "segmentnr":"ZH_T15_0628_006:0448a19_1",
    "original":"不如於此正法聽、受、讀、誦，所獲功德廣大無量，速能圓滿一切智果。",
    "folio":6,
    "stemmed":"不 如 於 此 正 法 聽  受  讀  誦  所 獲 功 德 廣大無量  速 能 圓 滿 一 切 智 果  "
  },
  {
    "segmentnr":"ZH_T15_0628_006:0448a21_12",
    "original":"」爾時，他方來會諸大菩薩聞釋迦牟尼佛宣說此法甚深功德，各白佛言：",
    "folio":6,
    "stemmed":" 爾 時  他 方 來 會 諸 大 菩 薩 聞 釋 迦 牟 尼 佛 宣 說 此 法 甚 深 功 德  各 白 佛 言  "
  },
  {
    "segmentnr":"ZH_T15_0628_006:0448a21_16",
    "original":"「世尊！",
    "folio":6,
    "stemmed":" 世 尊  "
  },
  {
    "segmentnr":"ZH_T15_0628_006:0448a23_5",
    "original":"我等聽受此法，還於本土為人演說，宣通流布，使諸眾生各獲利益。",
    "folio":6,
    "stemmed":"我 等 聽 受 此 法  還 於 本 土 為 人 演 說  宣 通 流 布  使 諸 眾 生 各 獲 利 益  "
  },
  {
    "segmentnr":"ZH_T15_0628_006:0448a23_13",
    "original":"」釋迦牟尼佛言：",
    "folio":6,
    "stemmed":" 釋 迦 牟 尼 佛 言  "
  },
  {
    "segmentnr":"ZH_T15_0628_006:0448a23_20",
    "original":"「善哉，善哉。",
    "folio":6,
    "stemmed":" 善 哉  善 哉  "
  },
  {
    "segmentnr":"ZH_T15_0628_006:0448a24_2",
    "original":"諸善男子！",
    "folio":6,
    "stemmed":"諸 善 男 子  "
  },
  {
    "segmentnr":"ZH_T15_0628_006:0448a25_1",
    "original":"汝等宜應宣布此法，廣為眾生施作佛事。",
    "folio":6,
    "stemmed":"汝 等 宜 應 宣 布 此 法  廣 為 眾 生 施 作 佛 事  "
  },
  {
    "segmentnr":"ZH_T15_0628_006:0448a27_1",
    "original":"」是時諸來菩薩即散妙花滿三千大千世界，供養釋迦牟尼佛及妙吉祥菩薩，作如是言：",
    "folio":6,
    "stemmed":" 是 時 諸 來 菩 薩 即 散 妙 花 滿 三千大千世界  供 養 釋 迦 牟 尼 佛 及 妙 吉 祥 菩 薩  作如是言  "
  },
  {
    "segmentnr":"ZH_T15_0628_006:0448a27_19",
    "original":"「願此正法久住閻浮提中利益一切眾生。",
    "folio":6,
    "stemmed":" 願 此 正法久住 閻浮提中 利 益 一 切 眾 生  "
  },
  {
    "segmentnr":"ZH_T15_0628_006:0448a29_7",
    "original":"願釋迦牟尼佛及妙吉祥菩薩久住世間，放法光明照諸眾生。",
    "folio":6,
    "stemmed":"願 釋 迦 牟 尼 佛 及 妙 吉 祥 菩 薩 久 住 世 間  放 法 光 明 照 諸 眾 生  "
  },
  {
    "segmentnr":"ZH_T15_0628_006:0448b01_19",
    "original":"我等今者得入此會見佛、世尊、聞說妙法，皆因妙吉祥菩薩而為勸導。",
    "folio":6,
    "stemmed":"我 等 今 者 得 入 此 會 見 佛  世 尊  聞 說 妙 法  皆 因 妙 吉 祥 菩 薩 而 為 勸 導  "
  },
  {
    "segmentnr":"ZH_T15_0628_006:0448b03_5",
    "original":"假使我等捨其頭、目、手、足而以奉施，猶不能報菩薩之恩；",
    "folio":6,
    "stemmed":"假 使 我 等 捨 其 頭  目  手  足 而 以 奉 施  猶 不 能 報 菩 薩 之 恩  "
  },
  {
    "segmentnr":"ZH_T15_0628_006:0448b03_18",
    "original":"今此散花而亦未為報恩供養。",
    "folio":6,
    "stemmed":"今 此 散 花 而 亦 未 為 報 恩 供 養  "
  },
  {
    "segmentnr":"ZH_T15_0628_006:0448b05_22",
    "original":"是故，若有善男子、善女人得見諸佛、聞正法者，假使捨其頭、目、手、足，終不能報諸佛之恩。",
    "folio":6,
    "stemmed":"是 故  若 有 善 男 子  善 女 人 得 見 諸 佛  聞 正 法 者  假 使 捨 其 頭  目  手  足  終 不 能 報 諸 佛 之 恩  "
  },
  {
    "segmentnr":"ZH_T15_0628_006:0448b08_2",
    "original":"是故，當須於佛、菩薩及諸經法起淨信心，尊敬供養，勿生輕易及疑惑想——起是想者，獲大重罪。",
    "folio":6,
    "stemmed":"是 故  當 須 於 佛  菩 薩 及 諸 經 法 起 淨 信 心  尊 敬 供 養  勿 生 輕 易 及 疑 惑 想   起 是 想 者  獲 大 重 罪  "
  },
  {
    "segmentnr":"ZH_T15_0628_006:0448b11_13",
    "original":"」爾時，他方來會諸大菩薩說是語已，禮世尊足，右繞三匝，即於會中隱身不現，還本佛土，各各住於彼彼佛前，作如是言：",
    "folio":6,
    "stemmed":" 爾 時  他 方 來 會 諸 大 菩 薩 說 是 語 已  禮 世 尊 足  右 繞 三 匝  即 於 會 中 隱 身 不 現  還 本 佛 土  各 各 住 於 彼 彼 佛 前  作如是言  "
  },
  {
    "segmentnr":"ZH_T15_0628_006:0448b14_12",
    "original":"「我於娑婆世界聞釋迦牟尼佛及妙吉祥菩薩宣說正法，我已受持，於此宣布為眾生說，令諸眾生決定證得阿耨多羅三藐三菩提。",
    "folio":6,
    "stemmed":" 我 於 娑婆世界 聞 釋 迦 牟 尼 佛 及 妙 吉 祥 菩 薩 宣說正法  我 已 受 持  於 此 宣 布 為 眾 生 說  令 諸 眾 生 決 定 證 得阿耨多羅三藐三菩提  "
  },
  {
    "segmentnr":"ZH_T15_0628_006:0448b15_11",
    "original":"」爾時，尊者大迦葉白佛言：",
    "folio":6,
    "stemmed":" 爾 時  尊 者 大 迦 葉 白 佛 言  "
  },
  {
    "segmentnr":"ZH_T15_0628_006:0448b15_15",
    "original":"「世尊！",
    "folio":6,
    "stemmed":" 世 尊  "
  },
  {
    "segmentnr":"ZH_T15_0628_006:0448b16_3",
    "original":"今此正法甚為希有。",
    "folio":6,
    "stemmed":"今 此 正 法 甚 為 希 有  "
  },
  {
    "segmentnr":"ZH_T15_0628_006:0448b16_8",
    "original":"如我所見：",
    "folio":6,
    "stemmed":"如 我 所 見  "
  },
  {
    "segmentnr":"ZH_T15_0628_006:0448b18_5",
    "original":"妙吉祥菩薩於摩伽陀王宮中受食供養，菩薩為王宣說此法，時王證得無生法忍。",
    "folio":6,
    "stemmed":"妙 吉 祥 菩 薩 於 摩 伽 陀 王 宮 中 受 食 供 養  菩 薩 為 王 宣 說 此 法  時 王 證 得無生法忍  "
  },
  {
    "segmentnr":"ZH_T15_0628_006:0448b19_4",
    "original":"我亦隨喜聽受此法，深自剋責，生大歡喜。",
    "folio":6,
    "stemmed":"我 亦 隨 喜 聽 受 此 法  深 自 剋 責  生大歡喜  "
  },
  {
    "segmentnr":"ZH_T15_0628_006:0448b19_7",
    "original":"世尊！",
    "folio":6,
    "stemmed":"世 尊  "
  },
  {
    "segmentnr":"ZH_T15_0628_006:0448b21_10",
    "original":"於後末世，若有眾生聞此正法心生正解者，是人乃能知法自性，斷諸疑惑，當來決定成等正覺。",
    "folio":6,
    "stemmed":"於 後 末 世  若 有 眾 生 聞 此 正 法 心 生 正 解 者  是 人 乃 能 知 法 自 性  斷 諸 疑 惑  當 來 決 定 成等正覺  "
  },
  {
    "segmentnr":"ZH_T15_0628_006:0448b21_14",
    "original":"」佛言：",
    "folio":6,
    "stemmed":" 佛 言  "
  },
  {
    "segmentnr":"ZH_T15_0628_006:0448b21_18",
    "original":"「迦葉！",
    "folio":6,
    "stemmed":" 迦 葉  "
  },
  {
    "segmentnr":"ZH_T15_0628_006:0448b22_6",
    "original":"善哉，善哉，善說此語。",
    "folio":6,
    "stemmed":"善 哉  善 哉  善 說 此 語  "
  },
  {
    "segmentnr":"ZH_T15_0628_006:0448b23_4",
    "original":"若諸眾生聞是法已，當來決證佛菩提果。",
    "folio":6,
    "stemmed":"若 諸 眾 生 聞 是 法 已  當 來 決 證 佛 菩 提 果  "
  },
  {
    "segmentnr":"ZH_T15_0628_006:0448b24_10",
    "original":"」爾時，佛告慈氏菩薩言：",
    "folio":6,
    "stemmed":" 爾 時  佛 告 慈 氏 菩 薩 言  "
  },
  {
    "segmentnr":"ZH_T15_0628_006:0448b26_6",
    "original":"「汝今受持此法，於後末世為諸眾生宣布演說，使諸眾生皆獲利益，得大快樂。",
    "folio":6,
    "stemmed":" 汝 今 受 持 此 法  於 後 末 世 為 諸 眾 生 宣 布 演 說  使 諸 眾 生 皆 獲 利 益  得 大 快 樂  "
  },
  {
    "segmentnr":"ZH_T15_0628_006:0448b26_15",
    "original":"」慈氏菩薩白佛言：",
    "folio":6,
    "stemmed":" 慈 氏 菩 薩 白 佛 言  "
  },
  {
    "segmentnr":"ZH_T15_0628_006:0448b27_3",
    "original":"「如世尊勅，我當受持。",
    "folio":6,
    "stemmed":" 如 世 尊 勅  我 當 受 持  "
  },
  {
    "segmentnr":"ZH_T15_0628_006:0448b27_6",
    "original":"世尊！",
    "folio":6,
    "stemmed":"世 尊  "
  },
  {
    "segmentnr":"ZH_T15_0628_006:0448b28_13",
    "original":"我於過去佛所亦曾聽受此法，今於佛前又復得聞，深自慶幸。",
    "folio":6,
    "stemmed":"我 於 過 去 佛 所 亦 曾 聽 受 此 法  今 於 佛 前 又 復 得 聞  深 自 慶 幸  "
  },
  {
    "segmentnr":"ZH_T15_0628_006:0448b29_8",
    "original":"我於當來護助宣通，令法久住。",
    "folio":6,
    "stemmed":"我 於 當 來 護 助 宣 通  令 法 久 住  "
  },
  {
    "segmentnr":"ZH_T15_0628_006:0448c02_18",
    "original":"乃至我此命終生兜率天，而彼天中若有根熟樂大乘者，我亦為其開示演說，令發道心，於南閻浮提不令斷絕。",
    "folio":6,
    "stemmed":"乃 至 我 此 命 終 生 兜 率 天  而 彼 天 中 若 有 根 熟 樂 大 乘 者  我 亦 為 其 開 示 演 說  令 發 道 心  於 南 閻 浮 提 不 令 斷 絕  "
  },
  {
    "segmentnr":"ZH_T15_0628_006:0448c05_13",
    "original":"又，末世之中，若有男子、女人受、持、讀、誦此正法者，若為諸魔之所嬈亂，我於彼時密往其中而為護助，使諸魔眾不得其便。",
    "folio":6,
    "stemmed":"又  末 世 之 中  若 有 男 子  女 人 受  持  讀  誦 此 正 法 者  若 為 諸 魔 之 所 嬈 亂  我 於 彼 時 密 往 其 中 而 為 護 助  使 諸 魔 眾 不 得 其 便  "
  },
  {
    "segmentnr":"ZH_T15_0628_006:0448c05_19",
    "original":"又復，世尊！",
    "folio":6,
    "stemmed":"又 復  世 尊  "
  },
  {
    "segmentnr":"ZH_T15_0628_006:0448c07_12",
    "original":"末世之中，若有得聞是法，聽、受、讀、誦、如法修行者，當知是佛威神之所建立。",
    "folio":6,
    "stemmed":"末 世 之 中  若 有 得 聞 是 法  聽  受  讀  誦  如 法 修 行 者  當 知 是 佛 威 神 之 所 建 立  "
  },
  {
    "segmentnr":"ZH_T15_0628_006:0448c08_10",
    "original":"」爾時，佛告帝釋天主言：",
    "folio":6,
    "stemmed":" 爾 時  佛 告 帝 釋 天 主 言  "
  },
  {
    "segmentnr":"ZH_T15_0628_006:0448c08_15",
    "original":"「憍尸迦！",
    "folio":6,
    "stemmed":" 憍 尸 迦  "
  },
  {
    "segmentnr":"ZH_T15_0628_006:0448c09_14",
    "original":"汝今受持、記念我此正法，於後末世而為護助。",
    "folio":6,
    "stemmed":"汝 今 受 持  記 念 我 此 正 法  於 後 末 世 而 為 護 助  "
  },
  {
    "segmentnr":"ZH_T15_0628_006:0448c09_18",
    "original":"何以故？",
    "folio":6,
    "stemmed":"何 以 故  "
  },
  {
    "segmentnr":"ZH_T15_0628_006:0448c11_5",
    "original":"此法能斷一切疑、能淨諸業障，與諸法平等，又復有大威力。",
    "folio":6,
    "stemmed":"此 法 能 斷 一 切 疑  能 淨 諸 業 障  與 諸法平等  又 復 有 大 威 力  "
  },
  {
    "segmentnr":"ZH_T15_0628_006:0448c11_10",
    "original":"帝釋當知：",
    "folio":6,
    "stemmed":"帝 釋 當 知  "
  },
  {
    "segmentnr":"ZH_T15_0628_006:0448c12_20",
    "original":"汝若與彼阿修羅鬪戰之時，汝當記念此法，爾時得勝，彼當退敗。",
    "folio":6,
    "stemmed":"汝 若 與 彼 阿 修 羅 鬪 戰 之 時  汝 當 記 念 此 法  爾 時 得 勝  彼 當 退 敗  "
  },
  {
    "segmentnr":"ZH_T15_0628_006:0448c15_1",
    "original":"「又復，若人於王難、賊難、虎、狼、蟲、獸、惡人等難中，若能思惟記念此法者，是人即得遠離諸難。",
    "folio":6,
    "stemmed":" 又 復  若 人 於 王 難  賊 難  虎  狼  蟲  獸  惡 人 等 難 中  若 能 思 惟 記 念 此 法 者  是 人 即 得 遠 離 諸 難  "
  },
  {
    "segmentnr":"ZH_T15_0628_006:0448c15_11",
    "original":"」時帝釋天主白佛言：",
    "folio":6,
    "stemmed":" 時 帝 釋 天 主 白 佛 言  "
  },
  {
    "segmentnr":"ZH_T15_0628_006:0448c15_22",
    "original":"「如世尊勅，我當護持。",
    "folio":6,
    "stemmed":" 如 世 尊 勅  我 當 護 持  "
  },
  {
    "segmentnr":"ZH_T15_0628_006:0448c17_8",
    "original":"於後末世，若國城、郡邑乃至聚落有是法處，我當往彼恭敬供養；",
    "folio":6,
    "stemmed":"於 後 末 世  若 國 城  郡 邑 乃 至 聚 落 有 是 法 處  我 當 往 彼 恭敬供養  "
  },
  {
    "segmentnr":"ZH_T15_0628_006:0448c18_1",
    "original":"若有持是法者，我乃護助。",
    "folio":6,
    "stemmed":"若 有 持 是 法 者  我 乃 護 助  "
  },
  {
    "segmentnr":"ZH_T15_0628_006:0448c19_10",
    "original":"」爾時，佛告尊者阿難言：",
    "folio":6,
    "stemmed":" 爾 時  佛 告 尊 者 阿 難 言  "
  },
  {
    "segmentnr":"ZH_T15_0628_006:0448c20_12",
    "original":"「汝今受持我此正法，於後末世為諸眾生宣布演說。",
    "folio":6,
    "stemmed":" 汝 今 受 持 我 此 正 法  於 後 末 世 為 諸 眾 生 宣 布 演 說  "
  },
  {
    "segmentnr":"ZH_T15_0628_006:0448c20_16",
    "original":"何以故？",
    "folio":6,
    "stemmed":"何 以 故  "
  },
  {
    "segmentnr":"ZH_T15_0628_006:0448c21_7",
    "original":"此法甚深，昔未曾有。",
    "folio":6,
    "stemmed":"此 法 甚 深  昔 未 曾 有  "
  },
  {
    "segmentnr":"ZH_T15_0628_006:0448c22_14",
    "original":"若男子、女人受持此法者，彼得離諸疑惑，滅除一切煩惱罪垢。",
    "folio":6,
    "stemmed":"若 男 子  女 人 受 持 此 法 者  彼 得 離 諸 疑 惑  滅 除一切煩惱 罪 垢  "
  },
  {
    "segmentnr":"ZH_T15_0628_006:0448c23_5",
    "original":"是故，汝當記念、受持。",
    "folio":6,
    "stemmed":"是 故  汝 當 記 念  受 持  "
  },
  {
    "segmentnr":"ZH_T15_0628_006:0448c23_12",
    "original":"」阿難白佛言：",
    "folio":6,
    "stemmed":" 阿 難 白 佛 言  "
  },
  {
    "segmentnr":"ZH_T15_0628_006:0448c23_16",
    "original":"「世尊！",
    "folio":6,
    "stemmed":" 世 尊  "
  },
  {
    "segmentnr":"ZH_T15_0628_006:0448c25_2",
    "original":"我以佛神力之所加護，於末世中宣布此法，令諸眾生皆獲利益。",
    "folio":6,
    "stemmed":"我 以佛神力 之 所 加 護  於 末 世 中 宣 布 此 法  令 諸 眾 生 皆 獲 利 益  "
  },
  {
    "segmentnr":"ZH_T15_0628_006:0448c25_5",
    "original":"世尊！",
    "folio":6,
    "stemmed":"世 尊  "
  },
  {
    "segmentnr":"ZH_T15_0628_006:0448c25_10",
    "original":"此經何名？",
    "folio":6,
    "stemmed":"此 經 何 名  "
  },
  {
    "segmentnr":"ZH_T15_0628_006:0448c25_17",
    "original":"我等云何奉持？",
    "folio":6,
    "stemmed":"我 等 云 何 奉 持  "
  },
  {
    "segmentnr":"ZH_T15_0628_006:0448c26_2",
    "original":"」佛告阿難：",
    "folio":6,
    "stemmed":" 佛 告 阿 難  "
  },
  {
    "segmentnr":"ZH_T15_0628_006:0448c26_20",
    "original":"「是經名為『未曾有正法』，如是受持。",
    "folio":6,
    "stemmed":" 是 經 名 為  未 曾 有 正 法   如 是 受 持  "
  },
  {
    "segmentnr":"ZH_T15_0628_006:0448c28_18",
    "original":"」爾時，世尊付囑菩薩、聲聞及帝釋已，即於會中佛身左右放大光明，普照十方一切世界。",
    "folio":6,
    "stemmed":" 爾 時  世 尊 付 囑 菩 薩  聲 聞 及 帝 釋 已  即 於 會 中 佛 身 左 右 放大光明  普 照 十 方 一切世界  "
  },
  {
    "segmentnr":"ZH_T15_0628_006:0448c29_13",
    "original":"於其光中出微妙聲，普告大眾：",
    "folio":6,
    "stemmed":"於 其 光 中 出 微 妙 聲  普 告 大 眾  "
  },
  {
    "segmentnr":"ZH_T15_0628_006:0449a02_11",
    "original":"「如來、應供、正等正覺所說正法，乃至劫壞大海枯竭，此法不壞，能為眾生作大利益。",
    "folio":6,
    "stemmed":" 如 來  應 供  正 等 正 覺 所 說 正 法  乃 至 劫 壞 大 海 枯 竭  此 法 不 壞  能 為 眾 生 作 大 利 益  "
  },
  {
    "segmentnr":"ZH_T15_0628_006:0449a03_10",
    "original":"」是時光中發其聲已，所放光明旋還佛身。",
    "folio":6,
    "stemmed":" 是 時 光 中 發 其 聲 已  所放光明 旋 還 佛 身  "
  },
  {
    "segmentnr":"ZH_T15_0628_006:0449a04_1",
    "original":"是時世尊復告阿難言：",
    "folio":6,
    "stemmed":"是 時 世 尊 復 告 阿 難 言  "
  },
  {
    "segmentnr":"ZH_T15_0628_006:0449a05_8",
    "original":"「汝持佛語，慎勿忘失，於後末世宣通此法，廣為利樂一切眾生。",
    "folio":6,
    "stemmed":" 汝 持 佛 語  慎 勿 忘 失  於 後 末 世 宣 通 此 法  廣 為 利 樂 一 切 眾 生  "
  },
  {
    "segmentnr":"ZH_T15_0628_006:0449a07_2",
    "original":"」釋迦牟尼佛說是未曾有正法時，有九萬六千天人遠塵離垢，得法眼淨；",
    "folio":6,
    "stemmed":" 釋 迦 牟 尼 佛 說 是 未 曾 有 正 法 時  有 九 萬 六 千 天 人 遠塵離垢  得法眼淨  "
  },
  {
    "segmentnr":"ZH_T15_0628_006:0449a08_2",
    "original":"七百八十萬人發阿耨多羅三藐三菩提心；",
    "folio":6,
    "stemmed":"七 百 八 十 萬 人 發 阿耨多羅三藐三菩提 心  "
  },
  {
    "segmentnr":"ZH_T15_0628_006:0449a08_14",
    "original":"三萬二千菩薩得無生法忍；",
    "folio":6,
    "stemmed":"三 萬 二 千 菩 薩 得無生法忍  "
  },
  {
    "segmentnr":"ZH_T15_0628_006:0449a09_10",
    "original":"八十萬苾芻不受諸法，漏盡意解。",
    "folio":6,
    "stemmed":"八 十 萬 苾 芻 不 受 諸 法  漏 盡 意 解  "
  },
  {
    "segmentnr":"ZH_T15_0628_006:0449a11_10",
    "original":"即時三千大千世界六種震動，欲色界天於虛空中奏百千天樂，供養世尊及所說法。",
    "folio":6,
    "stemmed":"即 時 三千大千世界 六種震動  欲 色 界 天 於 虛 空 中 奏 百 千 天 樂  供 養 世 尊 及 所 說 法  "
  },
  {
    "segmentnr":"ZH_T15_0628_006:0449a13_19",
    "original":"釋迦牟尼佛說此正法時，所有一切天魔外道聞已驚怖，皆悉歸佛——如佛初轉法輪降伏天魔，今日無異。",
    "folio":6,
    "stemmed":"釋 迦 牟 尼 佛 說 此 正 法 時  所有一切 天 魔 外 道 聞 已 驚 怖  皆 悉 歸 佛   如 佛 初轉法輪 降 伏 天 魔  今 日 無 異  "
  },
  {
    "segmentnr":"ZH_T15_0628_006:0449a15_9",
    "original":"「此法是諸佛印、是大法印、是解脫印，諸有智者當如是學、如是修行。",
    "folio":6,
    "stemmed":" 此 法 是 諸 佛 印  是 大 法 印  是 解 脫 印  諸 有 智 者 當 如 是 學  如 是 修 行  "
  },
  {
    "segmentnr":"ZH_T15_0628_006:0449a19_8",
    "original":"」佛說此經已，摩伽陀國王及其眷屬，妙吉祥等諸大菩薩，大迦葉、阿難、舍利子、目乾連等諸大聲聞，乃至世間天、人、阿修羅、乾闥婆等一切大眾，聞佛所說，皆大歡喜，信受奉行。",
    "folio":6,
    "stemmed":" 佛 說 此 經 已  摩伽陀國 王 及 其 眷 屬  妙 吉 祥 等 諸 大 菩 薩  大 迦 葉  阿 難  舍 利 子  目 乾 連 等 諸 大 聲 聞  乃 至 世 間 天  人  阿 修 羅  乾 闥 婆 等 一 切 大 眾  聞 佛 所 說  皆大歡喜  信受奉行  "
  },
  {
    "segmentnr":"ZH_T15_0628_006:0449a20_100",
    "original":"佛說未曾有正法經卷第六",
    "folio":6,
    "stemmed":"佛 說 未 曾 有 正 法 經 卷 第 六 "
  }
]