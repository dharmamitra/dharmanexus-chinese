[
  {
    "segmentnr":"ZH_X56_0943_001:0698a06",
    "original":"法華龍女成佛權實義",
    "folio":1,
    "analyzed":"法 華 龍 女 成 佛 權 實 義 "
  },
  {
    "segmentnr":"ZH_X56_0943_001:0698a08",
    "original":"丹丘沙門　源清　述",
    "folio":1,
    "analyzed":"丹 丘 沙 門  源 清  述 "
  },
  {
    "segmentnr":"ZH_X56_0943_001:0698a09",
    "original":"龍女成佛。本顯經力不可思議。古今章疏。判釋不同。",
    "folio":1,
    "analyzed":"龍 女 成 佛  本 顯 經 力 不可思議  古 今 章 疏  判 釋 不 同  "
  },
  {
    "segmentnr":"ZH_X56_0943_001:0698a10",
    "original":"或判權為。或判實證。仍謂成道不合轉身。復以善財",
    "folio":1,
    "analyzed":"或 判 權 為  或 判 實 證  仍 謂 成 道 不 合 轉 身  復 以 善 財 "
  },
  {
    "segmentnr":"ZH_X56_0943_001:0698a11",
    "original":"比較優劣。今家判釋。體用雙明。本證圓經。故非權示。",
    "folio":1,
    "analyzed":"比 較 優 劣  今 家 判 釋  體 用 雙 明  本 證 圓 經  故 非 權 示  "
  },
  {
    "segmentnr":"ZH_X56_0943_001:0698a12",
    "original":"但文句簡約。義理幽微。或尋繹浮疏。指陳猶豫。愚雖",
    "folio":1,
    "analyzed":"但 文 句 簡 約  義 理 幽 微  或 尋 繹 浮 疏  指 陳 猶 豫  愚 雖 "
  },
  {
    "segmentnr":"ZH_X56_0943_001:0698a13",
    "original":"不敏。志在沈研。非輙敢評論。蓋諮稟有自。特援文義。",
    "folio":1,
    "analyzed":"不 敏  志 在 沈 研  非 輙 敢 評 論  蓋 諮 稟 有 自  特 援 文 義  "
  },
  {
    "segmentnr":"ZH_X56_0943_001:0698a14",
    "original":"聊以釋通。庶顯所宗。非誣先哲。義開四意。列之於左。",
    "folio":1,
    "analyzed":"聊 以 釋 通  庶 顯 所 宗  非 誣 先 哲  義 開 四 意  列 之 於 左  "
  },
  {
    "segmentnr":"ZH_X56_0943_001:0698a15",
    "original":"一列文科釋簡略意二約義引文銷會意",
    "folio":1,
    "analyzed":"一 列 文 科 釋 簡 略 意 二 約 義 引 文 銷 會 意 "
  },
  {
    "segmentnr":"ZH_X56_0943_001:0698a16",
    "original":"三徵釋傍通疑滯意四示判教相談化意",
    "folio":1,
    "analyzed":"三 徵 釋 傍 通 疑 滯 意 四 示 判 教 相 談 化 意 "
  },
  {
    "segmentnr":"ZH_X56_0943_001:0698a17",
    "original":"一列文科釋簡略意者文句科此品經大分二。一明",
    "folio":1,
    "analyzed":"一 列 文 科 釋 簡 略 意 者 文 句 科 此 品 經 大 分 二  一 明 "
  },
  {
    "segmentnr":"ZH_X56_0943_001:0698a18",
    "original":"昔日達多通經。釋迦成道。二明今日文殊通經。龍女",
    "folio":1,
    "analyzed":"昔 日 達 多 通 經  釋 迦 成 道  二 明 今 日 文 殊 通 經  龍 女 "
  },
  {
    "segmentnr":"ZH_X56_0943_001:0698a19",
    "original":"作佛。今就文殊通經利益之文。文有九段。其中六節",
    "folio":1,
    "analyzed":"作 佛  今 就 文 殊 通 經 利 益 之 文  文 有 九 段  其 中 六 節 "
  },
  {
    "segmentnr":"ZH_X56_0943_001:0698a20",
    "original":"文無解者。置之不列。列且就釋者。全引列之。故第五",
    "folio":1,
    "analyzed":"文 無 解 者  置 之 不 列  列 且 就 釋 者  全 引 列 之  故 第 五 "
  },
  {
    "segmentnr":"ZH_X56_0943_001:0698a21",
    "original":"科讚佛偈為龍女明圓釋疑。又分三。一深達等二句。",
    "folio":1,
    "analyzed":"科 讚 佛 偈 為 龍 女 明 圓 釋 疑  又 分 三  一 深 達 等 二 句  "
  },
  {
    "segmentnr":"ZH_X56_0943_001:0698a22",
    "original":"科為持經得解。二從微妙下二行。科為成就二身。三",
    "folio":1,
    "analyzed":"科 為 持 經 得 解  二 從 微 妙 下 二 行  科 為 成 就 二 身  三 "
  },
  {
    "segmentnr":"ZH_X56_0943_001:0698a23",
    "original":"從又聞下一行。科為引佛為證。通釋云。罪福者約七",
    "folio":1,
    "analyzed":"從 又 聞 下 一 行  科 為 引 佛 為 證  通 釋 云  罪 福 者 約 七 "
  },
  {
    "segmentnr":"ZH_X56_0943_001:0698a24",
    "original":"方便傳作。今偈深達罪福。入一實相。名為深達。十方。",
    "folio":1,
    "analyzed":"方 便 傳 作  今 偈 深 達 罪 福  入 一 實 相  名 為 深 達  十 方  "
  },
  {
    "segmentnr":"ZH_X56_0943_001:0698b01",
    "original":"即十法界。同以實慧朗之。故言徧照。具三十二相者。",
    "folio":1,
    "analyzed":"即 十 法 界  同 以 實 慧 朗 之  故 言 徧 照  具 三十二相 者  "
  },
  {
    "segmentnr":"ZH_X56_0943_001:0698b02",
    "original":"深得法身之理。即備相好。如大品。欲得一切法。當學",
    "folio":1,
    "analyzed":"深 得 法 身 之 理  即 備 相 好  如 大 品  欲 得一切法  當 學 "
  },
  {
    "segmentnr":"ZH_X56_0943_001:0698b03",
    "original":"般若。如得如意珠。次第七科獻珠成道段。為龍女以",
    "folio":1,
    "analyzed":"般 若  如 得 如 意 珠  次 第 七 科 獻 珠 成 道 段  為 龍 女 以 "
  },
  {
    "segmentnr":"ZH_X56_0943_001:0698b04",
    "original":"一實除疑。又二。一獻珠科為以一實除疑。釋云。圓珠。",
    "folio":1,
    "analyzed":"一 實 除 疑  又 二  一 獻 珠 科 為 以 一 實 除 疑  釋 云  圓 珠  "
  },
  {
    "segmentnr":"ZH_X56_0943_001:0698b05",
    "original":"表其修得圓因。奉佛。是將因剋果。佛受疾者。獲果速",
    "folio":1,
    "analyzed":"表 其 修 得 圓 因  奉 佛  是 將 因 剋 果  佛 受 疾 者  獲 果 速 "
  },
  {
    "segmentnr":"ZH_X56_0943_001:0698b06",
    "original":"也。二成道文科為現成明證。釋云。正示因圓果滿。胎",
    "folio":1,
    "analyzed":"也  二 成 道 文 科 為 現 成 明 證  釋 云  正 示 因 圓 果 滿  胎 "
  },
  {
    "segmentnr":"ZH_X56_0943_001:0698b07",
    "original":"經云。魔梵釋女皆不捨身。悉於現身得成佛故。偈云。",
    "folio":1,
    "analyzed":"經 云  魔 梵 釋 女 皆 不 捨 身  悉 於 現 身 得 成 佛 故  偈 云  "
  },
  {
    "segmentnr":"ZH_X56_0943_001:0698b08",
    "original":"法性如大海。不說有是非。凡夫賢聖人。平等無高下。",
    "folio":1,
    "analyzed":"法 性 如 大 海  不 說 有 是 非  凡 夫 賢 聖 人  平 等 無 高 下  "
  },
  {
    "segmentnr":"ZH_X56_0943_001:0698b09",
    "original":"唯在心垢滅。取證如反掌。次第八從爾時娑婆下。科",
    "folio":1,
    "analyzed":"唯 在 心 垢 滅  取 證 如 反 掌  次 第 八 從 爾 時 娑 婆 下  科 "
  },
  {
    "segmentnr":"ZH_X56_0943_001:0698b10",
    "original":"為時眾見聞得益。釋云。南方緣熟。宜以八相成道。此",
    "folio":1,
    "analyzed":"為 時 眾 見 聞 得 益  釋 云  南 方 緣 熟  宜 以 八相成道  此 "
  },
  {
    "segmentnr":"ZH_X56_0943_001:0698b11",
    "original":"土緣薄。只以龍女教化。此是權巧之力。得一身一切",
    "folio":1,
    "analyzed":"土 緣 薄  只 以 龍 女 教 化  此 是 權 巧 之 力  得 一 身 一 切 "
  },
  {
    "segmentnr":"ZH_X56_0943_001:0698b12",
    "original":"身。普現色身三昧也。已上列文科釋竟(文句只爾。記釋亦略。至下",
    "folio":1,
    "analyzed":"身  普 現 色 身 三 昧 也  已 上 列 文 科 釋 竟  文 句 只 爾  記 釋 亦 略  至 下 "
  },
  {
    "segmentnr":"ZH_X56_0943_001:0698b13",
    "original":"隨釋引之)。",
    "folio":1,
    "analyzed":"隨 釋 引 之   "
  },
  {
    "segmentnr":"ZH_X56_0943_001:0698b14",
    "original":"二約義引文銷會意者自分二。一牒文銷會。二結成",
    "folio":1,
    "analyzed":"二 約 義 引 文 銷 會 意 者 自 分 二  一 牒 文 銷 會  二 結 成 "
  },
  {
    "segmentnr":"ZH_X56_0943_001:0698b15",
    "original":"體宗用。顯經力妙。初牒文銷會者。如初總科讚佛偈",
    "folio":1,
    "analyzed":"體 宗 用  顯 經 力 妙  初 牒 文 銷 會 者  如 初 總 科 讚 佛 偈 "
  },
  {
    "segmentnr":"ZH_X56_0943_001:0698b16",
    "original":"為明圓釋疑者。即釋智積執別之疑也。復細科為持",
    "folio":1,
    "analyzed":"為 明 圓 釋 疑 者  即 釋 智 積 執 別 之 疑 也  復 細 科 為 持 "
  },
  {
    "segmentnr":"ZH_X56_0943_001:0698b17",
    "original":"經得解等者。文從能讚科釋也。正申龍女聞經得解。",
    "folio":1,
    "analyzed":"經 得 解 等 者  文 從 能 讚 科 釋 也  正 申 龍 女 聞 經 得 解  "
  },
  {
    "segmentnr":"ZH_X56_0943_001:0698b18",
    "original":"方能說茲妙偈以讚於佛。用斷智積執權之疑。所以",
    "folio":1,
    "analyzed":"方 能 說 茲 妙 偈 以 讚 於 佛  用 斷 智 積 執 權 之 疑  所 以 "
  },
  {
    "segmentnr":"ZH_X56_0943_001:0698b19",
    "original":"大師不從所讚科釋者。為顯能讚之解故也。如經品",
    "folio":1,
    "analyzed":"大 師 不 從 所 讚 科 釋 者  為 顯 能 讚 之 解 故 也  如 經 品 "
  },
  {
    "segmentnr":"ZH_X56_0943_001:0698b20",
    "original":"初。如來只自述云。由昔仙所。聞法華經。受持修習。今",
    "folio":1,
    "analyzed":"初  如 來 只 自 述 云  由 昔 仙 所  聞 法 華 經  受 持 修 習  今 "
  },
  {
    "segmentnr":"ZH_X56_0943_001:0698b21",
    "original":"致相好。如來既爾。龍女亦然。是故記主於此品初指",
    "folio":1,
    "analyzed":"致 相 好  如 來 既 爾  龍 女 亦 然  是 故 記 主 於 此 品 初 指 "
  },
  {
    "segmentnr":"ZH_X56_0943_001:0698b22",
    "original":"云。如下龍女歎佛偈中。自非深達。安能具相。故知大",
    "folio":1,
    "analyzed":"云  如 下 龍 女 歎 佛 偈 中  自 非 深 達  安 能 具 相  故 知 大 "
  },
  {
    "segmentnr":"ZH_X56_0943_001:0698b23",
    "original":"師從能讚也。科釋經有明文。若從所讚科釋。則失斯",
    "folio":1,
    "analyzed":"師 從 能 讚 也  科 釋 經 有 明 文  若 從 所 讚 科 釋  則 失 斯 "
  },
  {
    "segmentnr":"ZH_X56_0943_001:0698b24",
    "original":"旨。若了能讚所讚之意何疑。今且從能讚所讚二義",
    "folio":1,
    "analyzed":"旨  若 了 能 讚 所 讚 之 意 何 疑  今 且 從 能 讚 所 讚 二 義 "
  },
  {
    "segmentnr":"ZH_X56_0943_001:0698c01",
    "original":"銷會。先就能讚鎖會者。如科初二句為持經得解。解",
    "folio":1,
    "analyzed":"銷 會  先 就 能 讚 鎖 會 者  如 科 初 二 句 為 持 經 得 解  解 "
  },
  {
    "segmentnr":"ZH_X56_0943_001:0698c02",
    "original":"即報智也。釋云。今偈深達罪福入一實相等者。深達。",
    "folio":1,
    "analyzed":"即 報 智 也  釋 云  今 偈 深 達 罪 福 入 一 實 相 等 者  深 達  "
  },
  {
    "segmentnr":"ZH_X56_0943_001:0698c03",
    "original":"豎徹也。徧照橫窮也。深達一念罪福之性。畢竟本空。",
    "folio":1,
    "analyzed":"豎 徹 也  徧 照 橫 窮 也  深 達 一 念 罪 福 之 性  畢 竟 本 空  "
  },
  {
    "segmentnr":"ZH_X56_0943_001:0698c04",
    "original":"徧照十界權實之法。皆真實相。故普賢觀云。我心自",
    "folio":1,
    "analyzed":"徧 照 十 界 權 實 之 法  皆 真 實 相  故 普 賢 觀 云  我 心 自 "
  },
  {
    "segmentnr":"ZH_X56_0943_001:0698c05",
    "original":"空。罪福無主。安樂行云。觀一切法空如實相。又如玄",
    "folio":1,
    "analyzed":"空  罪 福 無 主  安 樂 行 云  觀 一切法空 如 實 相  又 如 玄 "
  },
  {
    "segmentnr":"ZH_X56_0943_001:0698c06",
    "original":"義歷法明經。一一塵塵無非法界。故總歎云。手不執",
    "folio":1,
    "analyzed":"義 歷 法 明 經  一 一 塵 塵 無 非 法 界  故 總 歎 云  手 不 執 "
  },
  {
    "segmentnr":"ZH_X56_0943_001:0698c07",
    "original":"卷。常是讀經。口無言聲。徧誦眾典。佛不說法。恒聞梵",
    "folio":1,
    "analyzed":"卷  常 是 讀 經  口 無 言 聲  徧 誦 眾 典  佛 不 說 法  恒 聞 梵 "
  },
  {
    "segmentnr":"ZH_X56_0943_001:0698c08",
    "original":"音。心不思惟。普照法界。此即頓解一乘之旨。圓持三",
    "folio":1,
    "analyzed":"音  心 不 思 惟  普 照 法 界  此 即 頓 解 一 乘 之 旨  圓 持 三 "
  },
  {
    "segmentnr":"ZH_X56_0943_001:0698c09",
    "original":"諦之經也。次科微妙下兩行為成就二身者。即成就",
    "folio":1,
    "analyzed":"諦 之 經 也  次 科 微 妙 下 兩 行 為 成 就 二 身 者  即 成 就 "
  },
  {
    "segmentnr":"ZH_X56_0943_001:0698c10",
    "original":"法應二身也。釋云。深得法身之理即備相好者。此則",
    "folio":1,
    "analyzed":"法 應 二 身 也  釋 云  深 得 法 身 之 理 即 備 相 好 者  此 則 "
  },
  {
    "segmentnr":"ZH_X56_0943_001:0698c11",
    "original":"達本冥真。開佛知見。三身頓顯。三智圓明。理事齊彰。",
    "folio":1,
    "analyzed":"達 本 冥 真  開 佛 知 見  三 身 頓 顯  三 智 圓 明  理 事 齊 彰  "
  },
  {
    "segmentnr":"ZH_X56_0943_001:0698c12",
    "original":"行位備顯。故名初發心住。如華嚴云。初發心時。便成",
    "folio":1,
    "analyzed":"行 位 備 顯  故 名 初 發 心 住  如 華 嚴 云  初 發 心 時  便 成 "
  },
  {
    "segmentnr":"ZH_X56_0943_001:0698c13",
    "original":"正覺。清淨妙法身。湛然應一切。即斯義也。次又聞下",
    "folio":1,
    "analyzed":"正 覺  清 淨 妙 法 身  湛 然 應 一 切  即 斯 義 也  次 又 聞 下 "
  },
  {
    "segmentnr":"ZH_X56_0943_001:0698c14",
    "original":"一行科為引佛為證者。自明妙解。難斷彼疑。引佛為",
    "folio":1,
    "analyzed":"一 行 科 為 引 佛 為 證 者  自 明 妙 解  難 斷 彼 疑  引 佛 為 "
  },
  {
    "segmentnr":"ZH_X56_0943_001:0698c15",
    "original":"證。必除其執。故云。又聞成菩提。唯佛當證知。請觀又",
    "folio":1,
    "analyzed":"證  必 除 其 執  故 云  又 聞 成 菩 提  唯 佛 當 證 知  請 觀 又 "
  },
  {
    "segmentnr":"ZH_X56_0943_001:0698c16",
    "original":"聞之語。豈非文殊答智積云。剎那發心。能至菩提。是",
    "folio":1,
    "analyzed":"聞 之 語  豈 非 文 殊 答 智 積 云  剎 那 發 心  能 至 菩 提  是 "
  },
  {
    "segmentnr":"ZH_X56_0943_001:0698c17",
    "original":"其所聞也。於是智積猶疑不信。故使龍女即現讚佛。",
    "folio":1,
    "analyzed":"其 所 聞 也  於 是 智 積 猶 疑 不 信  故 使 龍 女 即 現 讚 佛  "
  },
  {
    "segmentnr":"ZH_X56_0943_001:0698c18",
    "original":"引佛為證。用斷彼疑。故前文總科此偈為明圓釋疑。",
    "folio":1,
    "analyzed":"引 佛 為 證  用 斷 彼 疑  故 前 文 總 科 此 偈 為 明 圓 釋 疑  "
  },
  {
    "segmentnr":"ZH_X56_0943_001:0698c19",
    "original":"良以此也。據上諸義。明知大師但從能讚以科釋耳。",
    "folio":1,
    "analyzed":"良 以 此 也  據 上 諸 義  明 知 大 師 但 從 能 讚 以 科 釋 耳  "
  },
  {
    "segmentnr":"ZH_X56_0943_001:0698c20",
    "original":"(記並無解)若就所讚釋者。即方便品初釋歎佛二智之意",
    "folio":1,
    "analyzed":" 記 並 無 解  若 就 所 讚 釋 者  即 方 便 品 初 釋 歎 佛 二 智 之 意 "
  },
  {
    "segmentnr":"ZH_X56_0943_001:0698c21",
    "original":"同也。今憑彼文。來銷此意如初深達二句。即雙歎佛",
    "folio":1,
    "analyzed":"同 也  今 憑 彼 文  來 銷 此 意 如 初 深 達 二 句  即 雙 歎 佛 "
  },
  {
    "segmentnr":"ZH_X56_0943_001:0698c22",
    "original":"之權實二智也。上云諸佛智慧甚深無量。今云深達。",
    "folio":1,
    "analyzed":"之 權 實 二 智 也  上 云 諸 佛 智 慧 甚 深 無 量  今 云 深 達  "
  },
  {
    "segmentnr":"ZH_X56_0943_001:0698c23",
    "original":"即歎佛實智甚深也。徧照。即歎佛權智無量也。罪福",
    "folio":1,
    "analyzed":"即 歎 佛 實 智 甚 深 也  徧 照  即 歎 佛 權 智 無 量 也  罪 福 "
  },
  {
    "segmentnr":"ZH_X56_0943_001:0698c24",
    "original":"十方。即上文十界十如權實之境。以佛二智。照斯二",
    "folio":1,
    "analyzed":"十 方  即 上 文 十 界 十 如 權 實 之 境  以 佛 二 智  照 斯 二 "
  },
  {
    "segmentnr":"ZH_X56_0943_001:0699a01",
    "original":"境。豎徹如理之底。橫窮法界之邊。故云深達徧照。亦",
    "folio":1,
    "analyzed":"境  豎 徹 如 理 之 底  橫 窮 法 界 之 邊  故 云 深 達 徧 照  亦 "
  },
  {
    "segmentnr":"ZH_X56_0943_001:0699a02",
    "original":"是總歎諸佛境智不可思議。上云。唯佛與佛。乃能究",
    "folio":1,
    "analyzed":"是 總 歎 諸 佛 境 智 不可思議  上 云  唯 佛 與 佛  乃 能 究 "
  },
  {
    "segmentnr":"ZH_X56_0943_001:0699a03",
    "original":"盡諸法實相。次微妙下四句。雙歎法應二身也。法身",
    "folio":1,
    "analyzed":"盡 諸法實相  次 微 妙 下 四 句  雙 歎 法 應 二 身 也  法 身 "
  },
  {
    "segmentnr":"ZH_X56_0943_001:0699a04",
    "original":"湛寂。故歎云微妙。上云。諸法從本來。常自寂滅相。應",
    "folio":1,
    "analyzed":"湛 寂  故 歎 云 微 妙  上 云  諸 法 從 本 來  常 自 寂 滅 相  應 "
  },
  {
    "segmentnr":"ZH_X56_0943_001:0699a05",
    "original":"身普現。故歎云具相。上云。我以相嚴身。光明照世間。",
    "folio":1,
    "analyzed":"身 普 現  故 歎 云 具 相  上 云  我 以 相 嚴 身  光 明 照 世 間  "
  },
  {
    "segmentnr":"ZH_X56_0943_001:0699a06",
    "original":"次天人下四句。便歎佛無上。為一切之所歸仰。故云。",
    "folio":1,
    "analyzed":"次 天 人 下 四 句  便 歎 佛 無 上  為 一 切 之 所 歸 仰  故 云  "
  },
  {
    "segmentnr":"ZH_X56_0943_001:0699a07",
    "original":"一切眾生類。無不宗奉者。上云。無上兩足尊。大論云。",
    "folio":1,
    "analyzed":"一 切 眾 生 類  無 不 宗 奉 者  上 云  無 上 兩 足 尊  大 論 云  "
  },
  {
    "segmentnr":"ZH_X56_0943_001:0699a08",
    "original":"眾生無上者佛是也。次又聞下一行。科釋同前。已上",
    "folio":1,
    "analyzed":"眾 生 無 上 者 佛 是 也  次 又 聞 下 一 行  科 釋 同 前  已 上 "
  },
  {
    "segmentnr":"ZH_X56_0943_001:0699a09",
    "original":"據文略釋。廣則五重玄義。只談斯旨。豈非大師上釋",
    "folio":1,
    "analyzed":"據 文 略 釋  廣 則 五 重 玄 義  只 談 斯 旨  豈 非 大 師 上 釋 "
  },
  {
    "segmentnr":"ZH_X56_0943_001:0699a10",
    "original":"歎佛境智已竟。洎乎此偈。雖是龍女歎佛。所歎之意",
    "folio":1,
    "analyzed":"歎 佛 境 智 已 竟  洎 乎 此 偈  雖 是 龍 女 歎 佛  所 歎 之 意 "
  },
  {
    "segmentnr":"ZH_X56_0943_001:0699a11",
    "original":"既同。故不於茲更釋。若爾。大師何不指耶。今謂所不",
    "folio":1,
    "analyzed":"既 同  故 不 於 茲 更 釋  若 爾  大 師 何 不 指 耶  今 謂 所 不 "
  },
  {
    "segmentnr":"ZH_X56_0943_001:0699a12",
    "original":"指者。善令尋詮會宗。見簡知廣。只今引會。在理或當。",
    "folio":1,
    "analyzed":"指 者  善 令 尋 詮 會 宗  見 簡 知 廣  只 今 引 會  在 理 或 當  "
  },
  {
    "segmentnr":"ZH_X56_0943_001:0699a13",
    "original":"何煩指耶。況茲一偈。今家處處明用。且示玄文一處。",
    "folio":1,
    "analyzed":"何 煩 指 耶  況 茲 一 偈  今 家 處 處 明 用  且 示 玄 文 一 處  "
  },
  {
    "segmentnr":"ZH_X56_0943_001:0699a14",
    "original":"如說法妙。引證孤起部云。龍女稱歎於佛成菩提事。",
    "folio":1,
    "analyzed":"如 說 法 妙  引 證 孤 起 部 云  龍 女 稱 歎 於 佛 成 菩 提 事  "
  },
  {
    "segmentnr":"ZH_X56_0943_001:0699a15",
    "original":"如斯明指。所歎之意。可但以義求。勿隨情轉。曲生去",
    "folio":1,
    "analyzed":"如 斯 明 指  所 歎 之 意  可 但 以 義 求  勿 隨 情 轉  曲 生 去 "
  },
  {
    "segmentnr":"ZH_X56_0943_001:0699a16",
    "original":"取。返迷所宗。次會第七科二段文。初科獻珠為以一",
    "folio":1,
    "analyzed":"取  返 迷 所 宗  次 會 第 七 科 二 段 文  初 科 獻 珠 為 以 一 "
  },
  {
    "segmentnr":"ZH_X56_0943_001:0699a17",
    "original":"實除疑者。一實。即一乘也。前陳妙解。以斷智積歷別",
    "folio":1,
    "analyzed":"實 除 疑 者  一 實  即 一 乘 也  前 陳 妙 解  以 斷 智 積 歷 別 "
  },
  {
    "segmentnr":"ZH_X56_0943_001:0699a18",
    "original":"之疑。今獻圓珠。表除身子滯藏之難。即顯圓乘因果",
    "folio":1,
    "analyzed":"之 疑  今 獻 圓 珠  表 除 身 子 滯 藏 之 難  即 顯 圓 乘 因 果 "
  },
  {
    "segmentnr":"ZH_X56_0943_001:0699a19",
    "original":"理事不二故也。釋如列文。又經云有一實珠者。據前",
    "folio":1,
    "analyzed":"理 事 不 二 故 也  釋 如 列 文  又 經 云 有 一 實 珠 者  據 前 "
  },
  {
    "segmentnr":"ZH_X56_0943_001:0699a20",
    "original":"文釋偈引大品云。欲得一切法。當學般若。如得如意",
    "folio":1,
    "analyzed":"文 釋 偈 引 大 品 云  欲 得一切法  當 學 般 若  如 得 如 意 "
  },
  {
    "segmentnr":"ZH_X56_0943_001:0699a21",
    "original":"珠。故知所獻必是如意。又淨名疏云。價直三千者。滿",
    "folio":1,
    "analyzed":"珠  故 知 所 獻 必 是 如 意  又 淨 名 疏 云  價 直 三 千 者  滿 "
  },
  {
    "segmentnr":"ZH_X56_0943_001:0699a22",
    "original":"中積寶也。明如意體。具如止觀。次科成道之為現成",
    "folio":1,
    "analyzed":"中 積 寶 也  明 如 意 體  具 如 止 觀  次 科 成 道 之 為 現 成 "
  },
  {
    "segmentnr":"ZH_X56_0943_001:0699a23",
    "original":"明證者即示往南成佛。令眾信伏。故云現成明證。引",
    "folio":1,
    "analyzed":"明 證 者 即 示 往 南 成 佛  令 眾 信 伏  故 云 現 成 明 證  引 "
  },
  {
    "segmentnr":"ZH_X56_0943_001:0699a24",
    "original":"胎經釋者。顯實證同也。何者。龍女在海。初聞妙經。圓",
    "folio":1,
    "analyzed":"胎 經 釋 者  顯 實 證 同 也  何 者  龍 女 在 海  初 聞 妙 經  圓 "
  },
  {
    "segmentnr":"ZH_X56_0943_001:0699b01",
    "original":"解頓發。獲證無生。正與胎經魔梵釋女。即於女身成",
    "folio":1,
    "analyzed":"解 頓 發  獲 證 無 生  正 與 胎 經 魔 梵 釋 女  即 於 女 身 成 "
  },
  {
    "segmentnr":"ZH_X56_0943_001:0699b02",
    "original":"佛義同。成佛者。即得無生智也。偈云。唯在心垢滅。取",
    "folio":1,
    "analyzed":"佛 義 同  成 佛 者  即 得 無 生 智 也  偈 云  唯 在 心 垢 滅  取 "
  },
  {
    "segmentnr":"ZH_X56_0943_001:0699b03",
    "original":"證如反掌。驗云取證。知獲無生。記云。偈從實得說。即",
    "folio":1,
    "analyzed":"證 如 反 掌  驗 云 取 證  知 獲 無 生  記 云  偈 從 實 得 說  即 "
  },
  {
    "segmentnr":"ZH_X56_0943_001:0699b04",
    "original":"證無生忍也。又玄文第五。釋圓初住無生忍位。引多",
    "folio":1,
    "analyzed":"證 無 生 忍 也  又 玄 文 第 五  釋 圓 初 住 無 生 忍 位  引 多 "
  },
  {
    "segmentnr":"ZH_X56_0943_001:0699b05",
    "original":"文證。華嚴初發心時便成正覺。淨名一念坐道場。法",
    "folio":1,
    "analyzed":"文 證  華 嚴 初 發 心 時 便 成 正 覺  淨 名 一 念 坐 道 場  法 "
  },
  {
    "segmentnr":"ZH_X56_0943_001:0699b06",
    "original":"華剎那成佛。瓔珞頓覺如來。皆以初住證無生智。故",
    "folio":1,
    "analyzed":"華 剎 那 成 佛  瓔 珞 頓 覺 如 來  皆 以 初 住 證 無 生 智  故 "
  },
  {
    "segmentnr":"ZH_X56_0943_001:0699b07",
    "original":"云成佛。而此文但引胎經釋者。驗龍女欲證義同。若",
    "folio":1,
    "analyzed":"云 成 佛  而 此 文 但 引 胎 經 釋 者  驗 龍 女 欲 證 義 同  若 "
  },
  {
    "segmentnr":"ZH_X56_0943_001:0699b08",
    "original":"論部意。胎經猶帶方便故也。次第八科利益段作權",
    "folio":1,
    "analyzed":"論 部 意  胎 經 猶 帶 方 便 故 也  次 第 八 科 利 益 段 作 權 "
  },
  {
    "segmentnr":"ZH_X56_0943_001:0699b09",
    "original":"巧釋者。此明證無生已。從體起用。故云。此土緣薄。只",
    "folio":1,
    "analyzed":"巧 釋 者  此 明 證 無 生 已  從 體 起 用  故 云  此 土 緣 薄  只 "
  },
  {
    "segmentnr":"ZH_X56_0943_001:0699b10",
    "original":"以龍女教化。南方緣熟。宜以八相成道。此是權巧之",
    "folio":1,
    "analyzed":"以 龍 女 教 化  南 方 緣 熟  宜 以 八相成道  此 是 權 巧 之 "
  },
  {
    "segmentnr":"ZH_X56_0943_001:0699b11",
    "original":"力。得一身一切身。普現色身三昧也。驗知前科成道",
    "folio":1,
    "analyzed":"力  得 一 身 一 切 身  普 現 色 身 三 昧 也  驗 知 前 科 成 道 "
  },
  {
    "segmentnr":"ZH_X56_0943_001:0699b12",
    "original":"文。為現成明證。但是此中權巧之力。前引胎經釋成",
    "folio":1,
    "analyzed":"文  為 現 成 明 證  但 是 此 中 權 巧 之 力  前 引 胎 經 釋 成 "
  },
  {
    "segmentnr":"ZH_X56_0943_001:0699b13",
    "original":"佛文。即是此中得一身等。故知由得三昧。方能示成。",
    "folio":1,
    "analyzed":"佛 文  即 是 此 中 得 一 身 等  故 知 由 得 三 昧  方 能 示 成  "
  },
  {
    "segmentnr":"ZH_X56_0943_001:0699b14",
    "original":"若不爾者。如何銷會教化等文。請觀權巧之言。自曉",
    "folio":1,
    "analyzed":"若 不 爾 者  如 何 銷 會 教 化 等 文  請 觀 權 巧 之 言  自 曉 "
  },
  {
    "segmentnr":"ZH_X56_0943_001:0699b15",
    "original":"實證之處。記云。龍女已得無生。則約體用而證權巧。",
    "folio":1,
    "analyzed":"實 證 之 處  記 云  龍 女 已 得 無 生  則 約 體 用 而 證 權 巧  "
  },
  {
    "segmentnr":"ZH_X56_0943_001:0699b16",
    "original":"二結成體宗用顯經力妙者。偈云深達徧照。此顯實",
    "folio":1,
    "analyzed":"二 結 成 體 宗 用 顯 經 力 妙 者  偈 云 深 達 徧 照  此 顯 實 "
  },
  {
    "segmentnr":"ZH_X56_0943_001:0699b17",
    "original":"相之體高廣也。若圓珠奉佛。此表一乘因果之宗不",
    "folio":1,
    "analyzed":"相 之 體 高 廣 也  若 圓 珠 奉 佛  此 表 一 乘 因 果 之 宗 不 "
  },
  {
    "segmentnr":"ZH_X56_0943_001:0699b18",
    "original":"二也。若示女即男成佛之相。此顯經力斷權疑生實",
    "folio":1,
    "analyzed":"二 也  若 示 女 即 男 成 佛 之 相  此 顯 經 力 斷 權 疑 生 實 "
  },
  {
    "segmentnr":"ZH_X56_0943_001:0699b19",
    "original":"信之妙用難思也。是以大師廣演十軸妙玄。只顯今",
    "folio":1,
    "analyzed":"信 之 妙 用 難 思 也  是 以 大 師 廣 演 十 軸 妙 玄  只 顯 今 "
  },
  {
    "segmentnr":"ZH_X56_0943_001:0699b20",
    "original":"經妙體宗用之三法。即三身三德。不縱不橫。三一不",
    "folio":1,
    "analyzed":"經 妙 體 宗 用 之 三 法  即 三 身 三 德  不 縱 不 橫  三 一 不 "
  },
  {
    "segmentnr":"ZH_X56_0943_001:0699b21",
    "original":"可思議。體即法身。宗即般若。用即解脫。當知能示正",
    "folio":1,
    "analyzed":"可 思 議  體 即 法 身  宗 即 般 若  用 即 解 脫  當 知 能 示 正 "
  },
  {
    "segmentnr":"ZH_X56_0943_001:0699b22",
    "original":"覺於十方者。實由證茲體宗用之三德也。此非智者",
    "folio":1,
    "analyzed":"覺 於 十 方 者  實 由 證 茲 體 宗 用 之 三 德 也  此 非 智 者 "
  },
  {
    "segmentnr":"ZH_X56_0943_001:0699b23",
    "original":"靈鷲親聞。大蘇妙悟。孰達龍女顯茲三德之妙。誠哉",
    "folio":1,
    "analyzed":"靈 鷲 親 聞  大 蘇 妙 悟  孰 達 龍 女 顯 茲 三 德 之 妙  誠 哉 "
  },
  {
    "segmentnr":"ZH_X56_0943_001:0699b24",
    "original":"二釋。妙契圓宗。記云。權實二義。經力俱成。經云。若有",
    "folio":1,
    "analyzed":"二 釋  妙 契 圓 宗  記 云  權 實 二 義  經 力 俱 成  經 云  若 有 "
  },
  {
    "segmentnr":"ZH_X56_0943_001:0699c01",
    "original":"聞一句。無一不成佛。略銷會竟。",
    "folio":1,
    "analyzed":"聞 一 句  無 一 不 成 佛  略 銷 會 竟  "
  },
  {
    "segmentnr":"ZH_X56_0943_001:0699c02",
    "original":"三徵釋傍通疑滯意者問。觀向引會。稍符妙宗。未審",
    "folio":1,
    "analyzed":"三 徵 釋 傍 通 疑 滯 意 者 問  觀 向 引 會  稍 符 妙 宗  未 審 "
  },
  {
    "segmentnr":"ZH_X56_0943_001:0699c03",
    "original":"大師的據何文。知是實人在海已證無生。於此作權",
    "folio":1,
    "analyzed":"大 師 的 據 何 文  知 是 實 人 在 海 已 證 無 生  於 此 作 權 "
  },
  {
    "segmentnr":"ZH_X56_0943_001:0699c04",
    "original":"實釋耶。答。今推二釋。經有明文。且初作實釋者。豈非",
    "folio":1,
    "analyzed":"實 釋 耶  答  今 推 二 釋  經 有 明 文  且 初 作 實 釋 者  豈 非 "
  },
  {
    "segmentnr":"ZH_X56_0943_001:0699c05",
    "original":"文殊論益事訖。復云於海唯說此經。智積仍問此經",
    "folio":1,
    "analyzed":"文 殊 論 益 事 訖  復 云 於 海 唯 說 此 經  智 積 仍 問 此 經 "
  },
  {
    "segmentnr":"ZH_X56_0943_001:0699c06",
    "original":"甚深微妙。頗有眾生勤加精進。修行此經。速得佛否。",
    "folio":1,
    "analyzed":"甚深微妙  頗 有 眾 生 勤加精進  修 行 此 經  速 得 佛 否  "
  },
  {
    "segmentnr":"ZH_X56_0943_001:0699c07",
    "original":"文殊答有娑竭龍女。能至菩提。今推問意有三。一直",
    "folio":1,
    "analyzed":"文 殊 答 有 娑 竭 龍 女  能 至 菩 提  今 推 問 意 有 三  一 直 "
  },
  {
    "segmentnr":"ZH_X56_0943_001:0699c08",
    "original":"問頗有眾生。的問凡夫信力堅固者。以簡方便菩薩",
    "folio":1,
    "analyzed":"問 頗 有 眾 生  的 問 凡 夫 信 力 堅 固 者  以 簡 方 便 菩 薩 "
  },
  {
    "segmentnr":"ZH_X56_0943_001:0699c09",
    "original":"及二乘等。二問勤加精進。以簡聞不勤修者。三問速",
    "folio":1,
    "analyzed":"及 二 乘 等  二 問 勤加精進  以 簡 聞 不 勤 修 者  三 問 速 "
  },
  {
    "segmentnr":"ZH_X56_0943_001:0699c10",
    "original":"得佛不。以簡修不速證。故使文殊答亦具三。一云有",
    "folio":1,
    "analyzed":"得 佛 不  以 簡 修 不 速 證  故 使 文 殊 答 亦 具 三  一 云 有 "
  },
  {
    "segmentnr":"ZH_X56_0943_001:0699c11",
    "original":"娑竭羅女。此答實凡也。二云智慧利根。至了達諸法。",
    "folio":1,
    "analyzed":"娑 竭 羅 女  此 答 實 凡 也  二 云 智 慧 利 根  至 了 達 諸 法  "
  },
  {
    "segmentnr":"ZH_X56_0943_001:0699c12",
    "original":"此答能勤修也。三云剎那發心得不退轉。不退轉者。",
    "folio":1,
    "analyzed":"此 答 能 勤 修 也  三 云 剎 那 發 心 得不退轉  不 退 轉 者  "
  },
  {
    "segmentnr":"ZH_X56_0943_001:0699c13",
    "original":"豈非入圓初住。證無生忍。名念不退。無生一證。即能",
    "folio":1,
    "analyzed":"豈 非 入 圓 初 住  證 無 生 忍  名 念 不 退  無 生 一 證  即 能 "
  },
  {
    "segmentnr":"ZH_X56_0943_001:0699c14",
    "original":"百界成佛。故云能至菩提。明知大師據斯問答。知是",
    "folio":1,
    "analyzed":"百 界 成 佛  故 云 能 至 菩 提  明 知 大 師 據 斯 問 答  知 是 "
  },
  {
    "segmentnr":"ZH_X56_0943_001:0699c15",
    "original":"實人在海始證。又況海中益者。尚非心口所宣。豈唯",
    "folio":1,
    "analyzed":"實 人 在 海 始 證  又 況 海 中 益 者  尚 非 心 口 所 宣  豈 唯 "
  },
  {
    "segmentnr":"ZH_X56_0943_001:0699c16",
    "original":"龍女耶。當知但論圓機。聞經頓證。不從漸來。況是龍",
    "folio":1,
    "analyzed":"龍 女 耶  當 知 但 論 圓 機  聞 經 頓 證  不 從 漸 來  況 是 龍 "
  },
  {
    "segmentnr":"ZH_X56_0943_001:0699c17",
    "original":"女彌堪顯妙耳。二作權巧釋者。如文殊答斯事竟。智",
    "folio":1,
    "analyzed":"女 彌 堪 顯 妙 耳  二 作 權 巧 釋 者  如 文 殊 答 斯 事 竟  智 "
  },
  {
    "segmentnr":"ZH_X56_0943_001:0699c18",
    "original":"積仍執釋迦歷別修道。經無量劫。今方成道。不信此",
    "folio":1,
    "analyzed":"積 仍 執 釋 迦 歷 別 修 道  經 無 量 劫  今 方 成 道  不 信 此 "
  },
  {
    "segmentnr":"ZH_X56_0943_001:0699c19",
    "original":"女剎那成佛。於是龍女即現說偈。示成明證。令眾見",
    "folio":1,
    "analyzed":"女 剎 那 成 佛  於 是 龍 女 即 現 說 偈  示 成 明 證  令 眾 見 "
  },
  {
    "segmentnr":"ZH_X56_0943_001:0699c20",
    "original":"聞。咸使信伏。豈非權巧之力。又如胎經雖明魔女成",
    "folio":1,
    "analyzed":"聞  咸 使 信 伏  豈 非 權 巧 之 力  又 如 胎 經 雖 明 魔 女 成 "
  },
  {
    "segmentnr":"ZH_X56_0943_001:0699c21",
    "original":"佛。且不見云應機設教。乃是如來於彼經中說圓頓",
    "folio":1,
    "analyzed":"佛  且 不 見 云 應 機 設 教  乃 是 如 來 於 彼 經 中 說 圓 頓 "
  },
  {
    "segmentnr":"ZH_X56_0943_001:0699c22",
    "original":"法。魔梵釋女獲聞自證而已。自證雖與此同。論化彼",
    "folio":1,
    "analyzed":"法  魔 梵 釋 女 獲 聞 自 證 而 已  自 證 雖 與 此 同  論 化 彼 "
  },
  {
    "segmentnr":"ZH_X56_0943_001:0699c23",
    "original":"闕斯事。以茲並驗。其旨愈明。問。既文殊答云不退即",
    "folio":1,
    "analyzed":"闕 斯 事  以 茲 並 驗  其 旨 愈 明  問  既 文 殊 答 云 不 退 即 "
  },
  {
    "segmentnr":"ZH_X56_0943_001:0699c24",
    "original":"是實證者。大師何不直說彼文作實證釋。便成道文",
    "folio":1,
    "analyzed":"是 實 證 者  大 師 何 不 直 說 彼 文 作 實 證 釋  便 成 道 文 "
  },
  {
    "segmentnr":"ZH_X56_0943_001:0700a01",
    "original":"作權化釋。以顯體用耶。答。於經不便。前妙德雖答實",
    "folio":1,
    "analyzed":"作 權 化 釋  以 顯 體 用 耶  答  於 經 不 便  前 妙 德 雖 答 實 "
  },
  {
    "segmentnr":"ZH_X56_0943_001:0700a02",
    "original":"證。智積猶疑特以現成用化。示證非謬。順經文故。須",
    "folio":1,
    "analyzed":"證  智 積 猶 疑 特 以 現 成 用 化  示 證 非 謬  順 經 文 故  須 "
  },
  {
    "segmentnr":"ZH_X56_0943_001:0700a03",
    "original":"於此釋。仍寄利益。以顯權化。文理無傷。於義便耳。問。",
    "folio":1,
    "analyzed":"於 此 釋  仍 寄 利 益  以 顯 權 化  文 理 無 傷  於 義 便 耳  問  "
  },
  {
    "segmentnr":"ZH_X56_0943_001:0700a04",
    "original":"等是權巧。何不即以女身便成正覺。仍變成男。莫如",
    "folio":1,
    "analyzed":"等 是 權 巧  何 不 即 以 女 身 便 成 正 覺  仍 變 成 男  莫 如 "
  },
  {
    "segmentnr":"ZH_X56_0943_001:0700a05",
    "original":"身子之難。女有五障。不得成佛否。答。即龍女身。無生",
    "folio":1,
    "analyzed":"身 子 之 難  女 有 五 障  不 得 成 佛 否  答  即 龍 女 身  無 生 "
  },
  {
    "segmentnr":"ZH_X56_0943_001:0700a06",
    "original":"已證。為顯經力。自在赴緣。示女即男。相無定相。以表",
    "folio":1,
    "analyzed":"已 證  為 顯 經 力  自 在 赴 緣  示 女 即 男  相 無 定 相  以 表 "
  },
  {
    "segmentnr":"ZH_X56_0943_001:0700a07",
    "original":"妙用權實難思。尚現九界之身。百界成道。豈止一身。",
    "folio":1,
    "analyzed":"妙 用 權 實 難 思  尚 現 九 界 之 身  百 界 成 道  豈 止 一 身  "
  },
  {
    "segmentnr":"ZH_X56_0943_001:0700a08",
    "original":"須臾待變。等是能變。何不能即。良由見變在機。非關",
    "folio":1,
    "analyzed":"須 臾 待 變  等 是 能 變  何 不 能 即  良 由 見 變 在 機  非 關 "
  },
  {
    "segmentnr":"ZH_X56_0943_001:0700a09",
    "original":"於應。故大師云。此土緣薄。只以龍女教化。南方緣熟。",
    "folio":1,
    "analyzed":"於 應  故 大 師 云  此 土 緣 薄  只 以 龍 女 教 化  南 方 緣 熟  "
  },
  {
    "segmentnr":"ZH_X56_0943_001:0700a10",
    "original":"宜以八相成道。且身子但執此身不速成佛。非疑變",
    "folio":1,
    "analyzed":"宜 以 八相成道  且 身 子 但 執 此 身 不 速 成 佛  非 疑 變 "
  },
  {
    "segmentnr":"ZH_X56_0943_001:0700a11",
    "original":"女為男。胎經只論頓證無生。故云不捨女身成佛。若",
    "folio":1,
    "analyzed":"女 為 男  胎 經 只 論 頓 證 無 生  故 云 不 捨 女 身 成 佛  若 "
  },
  {
    "segmentnr":"ZH_X56_0943_001:0700a12",
    "original":"了大師權實二釋。無俟再三。若李長者云成道不合",
    "folio":1,
    "analyzed":"了 大 師 權 實 二 釋  無 俟 再 三  若 李 長 者 云 成 道 不 合 "
  },
  {
    "segmentnr":"ZH_X56_0943_001:0700a13",
    "original":"轉身者。此乃不見經文圓妙之意。亦不曉今家二釋",
    "folio":1,
    "analyzed":"轉 身 者  此 乃 不 見 經 文 圓 妙 之 意  亦 不 曉 今 家 二 釋 "
  },
  {
    "segmentnr":"ZH_X56_0943_001:0700a14",
    "original":"文巧之旨。據彼解此往南成佛之文云。心得應真。故",
    "folio":1,
    "analyzed":"文 巧 之 旨  據 彼 解 此 往 南 成 佛 之 文 云  心 得 應 真  故 "
  },
  {
    "segmentnr":"ZH_X56_0943_001:0700a15",
    "original":"稱無垢。正順本覺。故號為南。又南為明為離。離中虗。",
    "folio":1,
    "analyzed":"稱 無 垢  正 順 本 覺  故 號 為 南  又 南 為 明 為 離  離 中 虗  "
  },
  {
    "segmentnr":"ZH_X56_0943_001:0700a16",
    "original":"依八卦表之。雖然理如是。有理即有事。還須有國土。",
    "folio":1,
    "analyzed":"依 八 卦 表 之  雖 然 理 如 是  有 理 即 有 事  還 須 有 國 土  "
  },
  {
    "segmentnr":"ZH_X56_0943_001:0700a17",
    "original":"眾生所歸依處等(已上彼文)。今輒質問。若謂南為正順。又",
    "folio":1,
    "analyzed":"眾 生 所 歸 依 處 等  已 上 彼 文   今 輒 質 問  若 謂 南 為 正 順  又 "
  },
  {
    "segmentnr":"ZH_X56_0943_001:0700a18",
    "original":"以離明表成正覺者。如善財及龍女。應須皆云往南。",
    "folio":1,
    "analyzed":"以 離 明 表 成 正 覺 者  如 善 財 及 龍 女  應 須 皆 云 往 南  "
  },
  {
    "segmentnr":"ZH_X56_0943_001:0700a19",
    "original":"用表正覺。設往餘方。以何事為表。今謂不然。豈有無",
    "folio":1,
    "analyzed":"用 表 正 覺  設 往 餘 方  以 何 事 為 表  今 謂 不 然  豈 有 無 "
  },
  {
    "segmentnr":"ZH_X56_0943_001:0700a20",
    "original":"機。徒設往南以為所表。彼雖判為實證。仍迷實證之",
    "folio":1,
    "analyzed":"機  徒 設 往 南 以 為 所 表  彼 雖 判 為 實 證  仍 迷 實 證 之 "
  },
  {
    "segmentnr":"ZH_X56_0943_001:0700a21",
    "original":"源。致將妙用之文。以為實證之釋。豈不體用俱失。所",
    "folio":1,
    "analyzed":"源  致 將 妙 用 之 文  以 為 實 證 之 釋  豈 不 體 用 俱 失  所 "
  },
  {
    "segmentnr":"ZH_X56_0943_001:0700a22",
    "original":"表成虗。又復尋其十番褒貶之文。全失一乘開權顯",
    "folio":1,
    "analyzed":"表 成 虗  又 復 尋 其 十 番 褒 貶 之 文  全 失 一 乘 開 權 顯 "
  },
  {
    "segmentnr":"ZH_X56_0943_001:0700a23",
    "original":"實之旨。若得今家妙玄之始末。方了法華本跡之高",
    "folio":1,
    "analyzed":"實 之 旨  若 得 今 家 妙 玄 之 始 末  方 了 法 華 本 跡 之 高 "
  },
  {
    "segmentnr":"ZH_X56_0943_001:0700a24",
    "original":"深。非尚所宗。故有虗指。問。如彼論主。時謂文殊。觀彼",
    "folio":1,
    "analyzed":"深  非 尚 所 宗  故 有 虗 指  問  如 彼 論 主  時 謂 文 殊  觀 彼 "
  },
  {
    "segmentnr":"ZH_X56_0943_001:0700b01",
    "original":"行狀。頗多神異。豈應謬判抑挫妙經。說爾凡流。合仰",
    "folio":1,
    "analyzed":"行 狀  頗 多 神 異  豈 應 謬 判 抑 挫 妙 經  說 爾 凡 流  合 仰 "
  },
  {
    "segmentnr":"ZH_X56_0943_001:0700b02",
    "original":"信而已。何得輒誣聖智。詎可及乎。答。聖雖叵測。言在",
    "folio":1,
    "analyzed":"信 而 已  何 得 輒 誣 聖 智  詎 可 及 乎  答  聖 雖 叵 測  言 在 "
  },
  {
    "segmentnr":"ZH_X56_0943_001:0700b03",
    "original":"可尋。今所評論。特非臆說。本宗明判。理盡教源。譬依",
    "folio":1,
    "analyzed":"可 尋  今 所 評 論  特 非 臆 說  本 宗 明 判  理 盡 教 源  譬 依 "
  },
  {
    "segmentnr":"ZH_X56_0943_001:0700b04",
    "original":"日光。無所不辨。況茲妙部。釋者頗多。或聖或凡。不當",
    "folio":1,
    "analyzed":"日 光  無 所 不 辨  況 茲 妙 部  釋 者 頗 多  或 聖 或 凡  不 當 "
  },
  {
    "segmentnr":"ZH_X56_0943_001:0700b05",
    "original":"非一。豈無甄別。一槩雷同。理當即依。義乖須去。豈以",
    "folio":1,
    "analyzed":"非 一  豈 無 甄 別  一 槩 雷 同  理 當 即 依  義 乖 須 去  豈 以 "
  },
  {
    "segmentnr":"ZH_X56_0943_001:0700b06",
    "original":"情黨。輒述是非。問。智積高位大士。身子已聞法說。開",
    "folio":1,
    "analyzed":"情 黨  輒 述 是 非  問  智 積 高 位 大 士  身 子 已 聞 法 說  開 "
  },
  {
    "segmentnr":"ZH_X56_0943_001:0700b07",
    "original":"佛知見。何故於此仍執藏別為疑耶。答。此並善權。為",
    "folio":1,
    "analyzed":"佛 知 見  何 故 於 此 仍 執 藏 別 為 疑 耶  答  此 並 善 權  為 "
  },
  {
    "segmentnr":"ZH_X56_0943_001:0700b08",
    "original":"破有此執者未得妙益。此蓋諸聖共就一段機緣耳。",
    "folio":1,
    "analyzed":"破 有 此 執 者 未 得 妙 益  此 蓋 諸 聖 共 就 一 段 機 緣 耳  "
  },
  {
    "segmentnr":"ZH_X56_0943_001:0700b09",
    "original":"問。據前之所會。文義合然。如記主何不委明。答。記非",
    "folio":1,
    "analyzed":"問  據 前 之 所 會  文 義 合 然  如 記 主 何 不 委 明  答  記 非 "
  },
  {
    "segmentnr":"ZH_X56_0943_001:0700b10",
    "original":"不釋。引會如前。但文簡難曉。餘則一家之義。當時承",
    "folio":1,
    "analyzed":"不 釋  引 會 如 前  但 文 簡 難 曉  餘 則 一 家 之 義  當 時 承 "
  },
  {
    "segmentnr":"ZH_X56_0943_001:0700b11",
    "original":"習有從。既無異途。故不委辨。及彼他宗異釋。世咸奇",
    "folio":1,
    "analyzed":"習 有 從  既 無 異 途  故 不 委 辨  及 彼 他 宗 異 釋  世 咸 奇 "
  },
  {
    "segmentnr":"ZH_X56_0943_001:0700b12",
    "original":"之。只知龍女成佛之文。寧辨體用權實之旨。其或濫",
    "folio":1,
    "analyzed":"之  只 知 龍 女 成 佛 之 文  寧 辨 體 用 權 實 之 旨  其 或 濫 "
  },
  {
    "segmentnr":"ZH_X56_0943_001:0700b13",
    "original":"讀斯宗。不窮始末文旨。輒述是非。愍斯等故。事不獲",
    "folio":1,
    "analyzed":"讀 斯 宗  不 窮 始 末 文 旨  輒 述 是 非  愍 斯 等 故  事 不 獲 "
  },
  {
    "segmentnr":"ZH_X56_0943_001:0700b14",
    "original":"已。故委論耳。問。大師既作二釋。何不許他判為權實",
    "folio":1,
    "analyzed":"已  故 委 論 耳  問  大 師 既 作 二 釋  何 不 許 他 判 為 權 實 "
  },
  {
    "segmentnr":"ZH_X56_0943_001:0700b15",
    "original":"耶。答。今家判釋。但約始證體用之權實不二。非同他",
    "folio":1,
    "analyzed":"耶  答  今 家 判 釋  但 約 始 證 體 用 之 權 實 不 二  非 同 他 "
  },
  {
    "segmentnr":"ZH_X56_0943_001:0700b16",
    "original":"判謂是十地等人權示成爾。若如彼判。證經之妙安",
    "folio":1,
    "analyzed":"判 謂 是 十 地 等 人 權 示 成 爾  若 如 彼 判  證 經 之 妙 安 "
  },
  {
    "segmentnr":"ZH_X56_0943_001:0700b17",
    "original":"在。是則脩羅度海。不足為奇。問。既往無垢世界成八",
    "folio":1,
    "analyzed":"在  是 則 脩 羅 度 海  不 足 為 奇  問  既 往 無 垢 世 界 成 八 "
  },
  {
    "segmentnr":"ZH_X56_0943_001:0700b18",
    "original":"相佛。有何別號。答。本證經力。直往南成。非佛授記劫",
    "folio":1,
    "analyzed":"相 佛  有 何 別 號  答  本 證 經 力  直 往 南 成  非 佛 授 記 劫 "
  },
  {
    "segmentnr":"ZH_X56_0943_001:0700b19",
    "original":"國等事。故不出號。世界是所往。經家須指之。問。為始",
    "folio":1,
    "analyzed":"國 等 事  故 不 出 號  世 界 是 所 往  經 家 須 指 之  問  為 始 "
  },
  {
    "segmentnr":"ZH_X56_0943_001:0700b20",
    "original":"此身聞經獲證。為昔曾下種耶。答。設曾下種。證經之",
    "folio":1,
    "analyzed":"此 身 聞 經 獲 證  為 昔 曾 下 種 耶  答  設 曾 下 種  證 經 之 "
  },
  {
    "segmentnr":"ZH_X56_0943_001:0700b21",
    "original":"力何傷。況種熟脫之言。本在今經方說。具如玄文廣",
    "folio":1,
    "analyzed":"力 何 傷  況 種 熟 脫 之 言  本 在 今 經 方 說  具 如 玄 文 廣 "
  },
  {
    "segmentnr":"ZH_X56_0943_001:0700b22",
    "original":"明。豈有底滯頑嚚。即聞解經讚。宿植善本。其言有在。",
    "folio":1,
    "analyzed":"明  豈 有 底 滯 頑 嚚  即 聞 解 經 讚  宿 植 善 本  其 言 有 在  "
  },
  {
    "segmentnr":"ZH_X56_0943_001:0700b23",
    "original":"問。如獻珠。髻珠。衣珠。此三同異云何。答。皆喻一乘。則",
    "folio":1,
    "analyzed":"問  如 獻 珠  髻 珠  衣 珠  此 三 同 異 云 何  答  皆 喻 一 乘  則 "
  },
  {
    "segmentnr":"ZH_X56_0943_001:0700b24",
    "original":"無有異。而表喻迷悟因果從緣則異。如獻珠是現事。",
    "folio":1,
    "analyzed":"無 有 異  而 表 喻 迷 悟 因 果 從 緣 則 異  如 獻 珠 是 現 事  "
  },
  {
    "segmentnr":"ZH_X56_0943_001:0700c01",
    "original":"用表一乘圓因剋果速故。頂珠是佛舉喻。一乘果人",
    "folio":1,
    "analyzed":"用 表 一 乘 圓 因 剋 果 速 故  頂 珠 是 佛 舉 喻  一 乘 果 人 "
  },
  {
    "segmentnr":"ZH_X56_0943_001:0700c02",
    "original":"所護持方說故。衣珠是下根陳喻。領昔曾聞一乘圓",
    "folio":1,
    "analyzed":"所 護 持 方 說 故  衣 珠 是 下 根 陳 喻  領 昔 曾 聞 一 乘 圓 "
  },
  {
    "segmentnr":"ZH_X56_0943_001:0700c03",
    "original":"種在懷迷不覺故。故知三珠俱顯了因正性。雖在迷",
    "folio":1,
    "analyzed":"種 在 懷 迷 不 覺 故  故 知 三 珠 俱 顯 了 因 正 性  雖 在 迷 "
  },
  {
    "segmentnr":"ZH_X56_0943_001:0700c04",
    "original":"悟。如如性常。餘廣如文。略徵釋竟。",
    "folio":1,
    "analyzed":"悟  如 如 性 常  餘 廣 如 文  略 徵 釋 竟  "
  },
  {
    "segmentnr":"ZH_X56_0943_001:0700c05",
    "original":"四示判教相談化意者此章文博義深。莫俟別錄。上",
    "folio":1,
    "analyzed":"四 示 判 教 相 談 化 意 者 此 章 文 博 義 深  莫 俟 別 錄  上 "
  },
  {
    "segmentnr":"ZH_X56_0943_001:0700c06",
    "original":"來諸義。並據文意略以銷會。在乎管窺一班。寧全首",
    "folio":1,
    "analyzed":"來 諸 義  並 據 文 意 略 以 銷 會  在 乎 管 窺 一 班  寧 全 首 "
  },
  {
    "segmentnr":"ZH_X56_0943_001:0700c07",
    "original":"尾。螺挹大海。豈測淺深。俾願一句染神。咸資彼岸耳。",
    "folio":1,
    "analyzed":"尾  螺 挹 大 海  豈 測 淺 深  俾 願 一 句 染 神  咸 資 彼 岸 耳  "
  },
  {
    "segmentnr":"ZH_X56_0943_001:0700c08",
    "original":"時大宋大平興國二年十月　日錄",
    "folio":1,
    "analyzed":"時 大 宋 大 平 興 國 二 年 十 月  日 錄 "
  },
  {
    "segmentnr":"ZH_X56_0943_001:0700c10",
    "original":"法華龍女成佛權實義(終)",
    "folio":1,
    "analyzed":"法 華 龍 女 成 佛 權 實 義  終  "
  }
]