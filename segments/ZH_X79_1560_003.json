[
  {
    "segmentnr":"ZH_X79_1560_003:0496b10",
    "original":"禪林僧寶傳卷第三",
    "folio":3,
    "analyzed":"禪 林 僧 寶 傳 卷 第 三 "
  },
  {
    "segmentnr":"ZH_X79_1560_003:0496b12",
    "original":"宋明白庵居沙門　惠洪　撰",
    "folio":3,
    "analyzed":"宋 明 白 庵 居 沙 門  惠 洪  撰 "
  },
  {
    "segmentnr":"ZH_X79_1560_003:0496b13",
    "original":"汝州風穴沼禪師",
    "folio":3,
    "analyzed":"汝 州 風 穴 沼 禪 師 "
  },
  {
    "segmentnr":"ZH_X79_1560_003:0496b14",
    "original":"師諱延沼。以偽唐乾寧三年十二月。生於餘杭劉氏。",
    "folio":3,
    "analyzed":"師 諱 延 沼  以 偽 唐 乾 寧 三 年 十 二 月  生 於 餘 杭 劉 氏  "
  },
  {
    "segmentnr":"ZH_X79_1560_003:0496b15",
    "original":"少魁礨。有英氣。於書無所不觀。然無經世意。父兄強",
    "folio":3,
    "analyzed":"少 魁 礨  有 英 氣  於 書 無 所 不 觀  然 無 經 世 意  父 兄 強 "
  },
  {
    "segmentnr":"ZH_X79_1560_003:0496b16",
    "original":"之仕。一至京師。即東歸。從開元寺智恭律師。剃髮受",
    "folio":3,
    "analyzed":"之 仕  一 至 京 師  即 東 歸  從 開 元 寺 智 恭 律 師  剃 髮 受 "
  },
  {
    "segmentnr":"ZH_X79_1560_003:0496b17",
    "original":"具。游講肆。玩法華玄義。修止觀定慧。宿師爭下之。棄",
    "folio":3,
    "analyzed":"具  游 講 肆  玩 法 華 玄 義  修 止 觀 定 慧  宿 師 爭 下 之  棄 "
  },
  {
    "segmentnr":"ZH_X79_1560_003:0496b18",
    "original":"去遊名山。謁越州鏡清怤禪師。機語不契。北遊襄沔",
    "folio":3,
    "analyzed":"去 遊 名 山  謁 越 州 鏡 清 怤 禪 師  機 語 不 契  北 遊 襄 沔 "
  },
  {
    "segmentnr":"ZH_X79_1560_003:0496b19",
    "original":"間。寓止華嚴。時僧守廓者。自南院顒公所來。華嚴陞",
    "folio":3,
    "analyzed":"間  寓 止 華 嚴  時 僧 守 廓 者  自 南 院 顒 公 所 來  華 嚴 陞 "
  },
  {
    "segmentnr":"ZH_X79_1560_003:0496b20",
    "original":"座曰。若是臨濟德山。高亭大愚。鳥窠船子下兒孫。不",
    "folio":3,
    "analyzed":"座 曰  若 是 臨 濟 德 山  高 亭 大 愚  鳥 窠 船 子 下 兒 孫  不 "
  },
  {
    "segmentnr":"ZH_X79_1560_003:0496b21",
    "original":"用如何若何。便請單刀直入。廓出眾便喝。華嚴亦喝。",
    "folio":3,
    "analyzed":"用 如 何 若 何  便 請 單 刀 直 入  廓 出 眾 便 喝  華 嚴 亦 喝  "
  },
  {
    "segmentnr":"ZH_X79_1560_003:0496b22",
    "original":"廓又喝。華嚴亦喝。廓禮拜起。指以顧眾曰。這老漢一",
    "folio":3,
    "analyzed":"廓 又 喝  華 嚴 亦 喝  廓 禮 拜 起  指 以 顧 眾 曰  這 老 漢 一 "
  },
  {
    "segmentnr":"ZH_X79_1560_003:0496b23",
    "original":"場敗缺。喝一喝歸眾。風穴心奇之。因結為友。遂默悟",
    "folio":3,
    "analyzed":"場 敗 缺  喝 一 喝 歸 眾  風 穴 心 奇 之  因 結 為 友  遂 默 悟 "
  },
  {
    "segmentnr":"ZH_X79_1560_003:0496b24",
    "original":"三玄旨要。嘆曰。臨濟用處如是耶。廓使更見南院。問",
    "folio":3,
    "analyzed":"三 玄 旨 要  嘆 曰  臨 濟 用 處 如 是 耶  廓 使 更 見 南 院  問 "
  },
  {
    "segmentnr":"ZH_X79_1560_003:0496c01",
    "original":"曰。入門須辨主。端的請師分。南院左拊其膝。風穴便",
    "folio":3,
    "analyzed":"曰  入 門 須 辨 主  端 的 請 師 分  南 院 左 拊 其 膝  風 穴 便 "
  },
  {
    "segmentnr":"ZH_X79_1560_003:0496c02",
    "original":"喝。南院右拊其膝。風穴亦喝。南院曰。左邊一拍且止。",
    "folio":3,
    "analyzed":"喝  南 院 右 拊 其 膝  風 穴 亦 喝  南 院 曰  左 邊 一 拍 且 止  "
  },
  {
    "segmentnr":"ZH_X79_1560_003:0496c03",
    "original":"右邊一拍作麼生。風穴曰。瞎南院反取拄杖。風穴笑",
    "folio":3,
    "analyzed":"右 邊 一 拍 作 麼 生  風 穴 曰  瞎 南 院 反 取 拄 杖  風 穴 笑 "
  },
  {
    "segmentnr":"ZH_X79_1560_003:0496c04",
    "original":"曰。盲枷瞎棒。倒奪打和尚去。南院倚拄杖曰。今日被",
    "folio":3,
    "analyzed":"曰  盲 枷 瞎 棒  倒 奪 打 和 尚 去  南 院 倚 拄 杖 曰  今 日 被 "
  },
  {
    "segmentnr":"ZH_X79_1560_003:0496c05",
    "original":"黃面浙子鈍置。風穴曰。大似持鉢不得詐言不饑。南",
    "folio":3,
    "analyzed":"黃 面 浙 子 鈍 置  風 穴 曰  大 似 持 鉢 不 得 詐 言 不 饑  南 "
  },
  {
    "segmentnr":"ZH_X79_1560_003:0496c06",
    "original":"院曰。子到此間乎。曰是何言歟。南院曰好問汝。曰亦",
    "folio":3,
    "analyzed":"院 曰  子 到 此 間 乎  曰 是 何 言 歟  南 院 曰 好 問 汝  曰 亦 "
  },
  {
    "segmentnr":"ZH_X79_1560_003:0496c07",
    "original":"不可放過。便禮拜。南院喜賜之坐。問所與遊者何人。",
    "folio":3,
    "analyzed":"不 可 放 過  便 禮 拜  南 院 喜 賜 之 坐  問 所 與 遊 者 何 人  "
  },
  {
    "segmentnr":"ZH_X79_1560_003:0496c08",
    "original":"對曰。襄州與廓侍者同夏。南院曰。親見作家。風穴於",
    "folio":3,
    "analyzed":"對 曰  襄 州 與 廓 侍 者 同 夏  南 院 曰  親 見 作 家  風 穴 於 "
  },
  {
    "segmentnr":"ZH_X79_1560_003:0496c09",
    "original":"是俯就弟子之列。從容承稟。日聞智證。南院曰。汝乘",
    "folio":3,
    "analyzed":"是 俯 就 弟 子 之 列  從 容 承 稟  日 聞 智 證  南 院 曰  汝 乘 "
  },
  {
    "segmentnr":"ZH_X79_1560_003:0496c10",
    "original":"願力。來荷大法。非偶然也。問曰。汝聞臨濟將終時語",
    "folio":3,
    "analyzed":"願 力  來 荷 大 法  非 偶 然 也  問 曰  汝 聞 臨 濟 將 終 時 語 "
  },
  {
    "segmentnr":"ZH_X79_1560_003:0496c11",
    "original":"不。曰聞之。曰臨濟曰。誰知吾正法眼藏。向這瞎驢邊",
    "folio":3,
    "analyzed":"不  曰 聞 之  曰 臨 濟 曰  誰 知 吾 正 法 眼 藏  向 這 瞎 驢 邊 "
  },
  {
    "segmentnr":"ZH_X79_1560_003:0496c12",
    "original":"滅却。渠平生如師子。見即殺人。及其將死。何故屈膝",
    "folio":3,
    "analyzed":"滅 却  渠 平 生 如 師 子  見 即 殺 人  及 其 將 死  何 故 屈 膝 "
  },
  {
    "segmentnr":"ZH_X79_1560_003:0496c13",
    "original":"妥尾如此。對曰。密付將終。全主即滅。又問。三聖如何",
    "folio":3,
    "analyzed":"妥 尾 如 此  對 曰  密 付 將 終  全 主 即 滅  又 問  三 聖 如 何 "
  },
  {
    "segmentnr":"ZH_X79_1560_003:0496c14",
    "original":"亦無語乎。對曰。親承入室之真子。不同門外之遊人。",
    "folio":3,
    "analyzed":"亦 無 語 乎  對 曰  親 承 入 室 之 真 子  不 同 門 外 之 遊 人  "
  },
  {
    "segmentnr":"ZH_X79_1560_003:0496c15",
    "original":"南院頷之。又問。汝道四種料簡語。料簡何法。對曰。凡",
    "folio":3,
    "analyzed":"南 院 頷 之  又 問  汝 道 四 種 料 簡 語  料 簡 何 法  對 曰  凡 "
  },
  {
    "segmentnr":"ZH_X79_1560_003:0496c16",
    "original":"語不滯凡情。即墮聖解。學者大病。先聖哀之。為施方",
    "folio":3,
    "analyzed":"語 不 滯 凡 情  即 墮 聖 解  學 者 大 病  先 聖 哀 之  為 施 方 "
  },
  {
    "segmentnr":"ZH_X79_1560_003:0496c17",
    "original":"便。如楔出楔。曰。如何是奪人不奪境。曰新出紅爐金",
    "folio":3,
    "analyzed":"便  如 楔 出 楔  曰  如 何 是 奪 人 不 奪 境  曰 新 出 紅 爐 金 "
  },
  {
    "segmentnr":"ZH_X79_1560_003:0496c18",
    "original":"彈子。簉破闍梨鐵面門。又問。如何是奪境不奪人。曰",
    "folio":3,
    "analyzed":"彈 子  簉 破 闍 梨 鐵 面 門  又 問  如 何 是 奪 境 不 奪 人  曰 "
  },
  {
    "segmentnr":"ZH_X79_1560_003:0496c19",
    "original":"蒭草乍分頭腦裂。亂雲初綻影猶存。又問。如何是人",
    "folio":3,
    "analyzed":"蒭 草 乍 分 頭 腦 裂  亂 雲 初 綻 影 猶 存  又 問  如 何 是 人 "
  },
  {
    "segmentnr":"ZH_X79_1560_003:0496c20",
    "original":"境俱奪。曰躡足進前須急急。促鞭當鞅莫遲遲。又問",
    "folio":3,
    "analyzed":"境 俱 奪  曰 躡 足 進 前 須 急 急  促 鞭 當 鞅 莫 遲 遲  又 問 "
  },
  {
    "segmentnr":"ZH_X79_1560_003:0496c21",
    "original":"如何是人境俱不奪。曰常憶江南三月裏。鷓鴣啼處",
    "folio":3,
    "analyzed":"如 何 是 人 境 俱 不 奪  曰 常 憶 江 南 三 月 裏  鷓 鴣 啼 處 "
  },
  {
    "segmentnr":"ZH_X79_1560_003:0496c22",
    "original":"百花香。又問曰。臨濟有三句。當日有問。如何是第一",
    "folio":3,
    "analyzed":"百 花 香  又 問 曰  臨 濟 有 三 句  當 日 有 問  如 何 是 第 一 "
  },
  {
    "segmentnr":"ZH_X79_1560_003:0496c23",
    "original":"句。臨濟曰。三要印開朱點窄。未容擬議主賓存。風穴",
    "folio":3,
    "analyzed":"句  臨 濟 曰  三 要 印 開 朱 點 窄  未 容 擬 議 主 賓 存  風 穴 "
  },
  {
    "segmentnr":"ZH_X79_1560_003:0496c24",
    "original":"隨聲便喝。又曰。如何是第二句。臨濟曰。妙解豈容無",
    "folio":3,
    "analyzed":"隨 聲 便 喝  又 曰  如 何 是 第 二 句  臨 濟 曰  妙 解 豈 容 無 "
  },
  {
    "segmentnr":"ZH_X79_1560_003:0497a01",
    "original":"著問。漚和爭赴截流機。風穴曰。未問已前錯。又問曰。",
    "folio":3,
    "analyzed":"著 問  漚 和 爭 赴 截 流 機  風 穴 曰  未 問 已 前 錯  又 問 曰  "
  },
  {
    "segmentnr":"ZH_X79_1560_003:0497a02",
    "original":"如何是第三句。臨濟曰。但看棚頭弄傀儡。抽牽全藉",
    "folio":3,
    "analyzed":"如 何 是 第 三 句  臨 濟 曰  但 看 棚 頭 弄 傀 儡  抽 牽 全 藉 "
  },
  {
    "segmentnr":"ZH_X79_1560_003:0497a03",
    "original":"裏頭人。風穴曰。明破即不堪。於是南院以為。可以支",
    "folio":3,
    "analyzed":"裏 頭 人  風 穴 曰  明 破 即 不 堪  於 是 南 院 以 為  可 以 支 "
  },
  {
    "segmentnr":"ZH_X79_1560_003:0497a04",
    "original":"臨濟。幸不辜負興化先師。所以付託之意。風穴依止。",
    "folio":3,
    "analyzed":"臨 濟  幸 不 辜 負 興 化 先 師  所 以 付 託 之 意  風 穴 依 止  "
  },
  {
    "segmentnr":"ZH_X79_1560_003:0497a05",
    "original":"六年辭去。後唐長興二年。至汝水。見草屋數椽依山。",
    "folio":3,
    "analyzed":"六 年 辭 去  後 唐 長 興 二 年  至 汝 水  見 草 屋 數 椽 依 山  "
  },
  {
    "segmentnr":"ZH_X79_1560_003:0497a06",
    "original":"如逃亡人家。問田父。此何所。田父曰。古風穴寺。世以",
    "folio":3,
    "analyzed":"如 逃 亡 人 家  問 田 父  此 何 所  田 父 曰  古 風 穴 寺  世 以 "
  },
  {
    "segmentnr":"ZH_X79_1560_003:0497a07",
    "original":"律居。僧物故。又歲饑。眾棄之而去。餘佛像皷鐘耳。風",
    "folio":3,
    "analyzed":"律 居  僧 物 故  又 歲 饑  眾 棄 之 而 去  餘 佛 像 皷 鐘 耳  風 "
  },
  {
    "segmentnr":"ZH_X79_1560_003:0497a08",
    "original":"穴曰。我居之可乎。田父曰可。風穴入留止。日乞村落。",
    "folio":3,
    "analyzed":"穴 曰  我 居 之 可 乎  田 父 曰 可  風 穴 入 留 止  日 乞 村 落  "
  },
  {
    "segmentnr":"ZH_X79_1560_003:0497a09",
    "original":"夜燃松脂。單丁者七年。檀信為新之。成叢林。偽晉天",
    "folio":3,
    "analyzed":"夜 燃 松 脂  單 丁 者 七 年  檀 信 為 新 之  成 叢 林  偽 晉 天 "
  },
  {
    "segmentnr":"ZH_X79_1560_003:0497a10",
    "original":"福二年。州牧聞其風。盡禮致之。上元日開法。嗣南院。",
    "folio":3,
    "analyzed":"福 二 年  州 牧 聞 其 風  盡 禮 致 之  上 元 日 開 法  嗣 南 院  "
  },
  {
    "segmentnr":"ZH_X79_1560_003:0497a11",
    "original":"偽漢乾祐二年。牧移守郢州。風穴之避宼往依之。牧",
    "folio":3,
    "analyzed":"偽 漢 乾 祐 二 年  牧 移 守 郢 州  風 穴 之 避 宼 往 依 之  牧 "
  },
  {
    "segmentnr":"ZH_X79_1560_003:0497a12",
    "original":"館于郡齋。宼平。汝州有宋太師者。施第為寶坊。號新",
    "folio":3,
    "analyzed":"館 于 郡 齋  宼 平  汝 州 有 宋 太 師 者  施 第 為 寶 坊  號 新 "
  },
  {
    "segmentnr":"ZH_X79_1560_003:0497a13",
    "original":"寺。迎風穴居焉。法席冠天下。學者自遠而至。陞座曰。",
    "folio":3,
    "analyzed":"寺  迎 風 穴 居 焉  法 席 冠 天 下  學 者 自 遠 而 至  陞 座 曰  "
  },
  {
    "segmentnr":"ZH_X79_1560_003:0497a14",
    "original":"先師曰。欲得親切。莫將問來問。會麼。問在答處。答在",
    "folio":3,
    "analyzed":"先 師 曰  欲 得 親 切  莫 將 問 來 問  會 麼  問 在 答 處  答 在 "
  },
  {
    "segmentnr":"ZH_X79_1560_003:0497a15",
    "original":"問處。雖然如是。有時問不在答處。答不在問處。汝若",
    "folio":3,
    "analyzed":"問 處  雖 然 如 是  有 時 問 不 在 答 處  答 不 在 問 處  汝 若 "
  },
  {
    "segmentnr":"ZH_X79_1560_003:0497a16",
    "original":"擬議。老僧在汝脚跟底。太凡參學眼目。直須臨機。大",
    "folio":3,
    "analyzed":"擬 議  老 僧 在 汝 脚 跟 底  太 凡 參 學 眼 目  直 須 臨 機  大 "
  },
  {
    "segmentnr":"ZH_X79_1560_003:0497a17",
    "original":"用現前。勿自拘於小節。設使言前薦得。猶為滯殻迷",
    "folio":3,
    "analyzed":"用 現 前  勿 自 拘 於 小 節  設 使 言 前 薦 得  猶 為 滯 殻 迷 "
  },
  {
    "segmentnr":"ZH_X79_1560_003:0497a18",
    "original":"封。句下精通。未免觸途狂見。應是向來依他作解。明",
    "folio":3,
    "analyzed":"封  句 下 精 通  未 免 觸 途 狂 見  應 是 向 來 依 他 作 解  明 "
  },
  {
    "segmentnr":"ZH_X79_1560_003:0497a19",
    "original":"昧兩岐。與汝一切掃却。直教箇箇如師子兒。吒呀地。",
    "folio":3,
    "analyzed":"昧 兩 岐  與 汝 一 切 掃 却  直 教 箇 箇 如 師 子 兒  吒 呀 地  "
  },
  {
    "segmentnr":"ZH_X79_1560_003:0497a20",
    "original":"對眾證據。哮吼一聲。壁立千仞。誰敢正眼覰著。覰著",
    "folio":3,
    "analyzed":"對 眾 證 據  哮 吼 一 聲  壁 立 千 仞  誰 敢 正 眼 覰 著  覰 著 "
  },
  {
    "segmentnr":"ZH_X79_1560_003:0497a21",
    "original":"即瞎却渠眼。又曰。若立一塵。家國興盛。野老顰頞。不",
    "folio":3,
    "analyzed":"即 瞎 却 渠 眼  又 曰  若 立 一 塵  家 國 興 盛  野 老 顰 頞  不 "
  },
  {
    "segmentnr":"ZH_X79_1560_003:0497a22",
    "original":"立一塵。家國喪亡。野老安貼。於此明得。闍梨無分。全",
    "folio":3,
    "analyzed":"立 一 塵  家 國 喪 亡  野 老 安 貼  於 此 明 得  闍 梨 無 分  全 "
  },
  {
    "segmentnr":"ZH_X79_1560_003:0497a23",
    "original":"是老僧。於此不明。老僧即是闍梨。闍梨與老僧。亦能",
    "folio":3,
    "analyzed":"是 老 僧  於 此 不 明  老 僧 即 是 闍 梨  闍 梨 與 老 僧  亦 能 "
  },
  {
    "segmentnr":"ZH_X79_1560_003:0497a24",
    "original":"悟却天下人。亦能瞎却天下人。欲識闍梨麼。拊其左",
    "folio":3,
    "analyzed":"悟 却 天 下 人  亦 能 瞎 却 天 下 人  欲 識 闍 梨 麼  拊 其 左 "
  },
  {
    "segmentnr":"ZH_X79_1560_003:0497b01",
    "original":"膝曰。這裏是。欲識老僧麼。拊其右膝曰。這裏是。於時",
    "folio":3,
    "analyzed":"膝 曰  這 裏 是  欲 識 老 僧 麼  拊 其 右 膝 曰  這 裏 是  於 時 "
  },
  {
    "segmentnr":"ZH_X79_1560_003:0497b02",
    "original":"莫有善其機者。偽周廣順元年。賜寺名廣慧。二十有",
    "folio":3,
    "analyzed":"莫 有 善 其 機 者  偽 周 廣 順 元 年  賜 寺 名 廣 慧  二 十 有 "
  },
  {
    "segmentnr":"ZH_X79_1560_003:0497b03",
    "original":"二年。以宋開寶六年癸酉八月旦日。登座說偈曰。道",
    "folio":3,
    "analyzed":"二 年  以 宋 開 寶 六 年 癸 酉 八 月 旦 日  登 座 說 偈 曰  道 "
  },
  {
    "segmentnr":"ZH_X79_1560_003:0497b04",
    "original":"在乘時須濟物。遠方來慕自騰騰。他年有叟情相似。",
    "folio":3,
    "analyzed":"在 乘 時 須 濟 物  遠 方 來 慕 自 騰 騰  他 年 有 叟 情 相 似  "
  },
  {
    "segmentnr":"ZH_X79_1560_003:0497b05",
    "original":"日日香煙夜夜燈。至十五日。跏趺而化。前一日手書",
    "folio":3,
    "analyzed":"日 日 香 煙 夜 夜 燈  至 十 五 日  跏 趺 而 化  前 一 日 手 書 "
  },
  {
    "segmentnr":"ZH_X79_1560_003:0497b06",
    "original":"別檀越。閱世七十有八。坐五十有九夏。有得法上首。",
    "folio":3,
    "analyzed":"別 檀 越  閱 世 七 十 有 八  坐 五 十 有 九 夏  有 得 法 上 首  "
  },
  {
    "segmentnr":"ZH_X79_1560_003:0497b07",
    "original":"住汝州首山念禪師。",
    "folio":3,
    "analyzed":"住 汝 州 首 山 念 禪 師  "
  },
  {
    "segmentnr":"ZH_X79_1560_003:0497b08",
    "original":"汝州首山念禪師",
    "folio":3,
    "analyzed":"汝 州 首 山 念 禪 師 "
  },
  {
    "segmentnr":"ZH_X79_1560_003:0497b09",
    "original":"禪師諱省念。生狄氏。萊州人也。幼棄家。得度於南禪",
    "folio":3,
    "analyzed":"禪 師 諱 省 念  生 狄 氏  萊 州 人 也  幼 棄 家  得 度 於 南 禪 "
  },
  {
    "segmentnr":"ZH_X79_1560_003:0497b10",
    "original":"寺。為人簡重。有精識。專修頭陀行。誦法華經。叢林畏",
    "folio":3,
    "analyzed":"寺  為 人 簡 重  有 精 識  專 修 頭 陀 行  誦 法 華 經  叢 林 畏 "
  },
  {
    "segmentnr":"ZH_X79_1560_003:0497b11",
    "original":"敬之。目以為念法華。至風穴。隨眾作止。無所參扣。然",
    "folio":3,
    "analyzed":"敬 之  目 以 為 念 法 華  至 風 穴  隨 眾 作 止  無 所 參 扣  然 "
  },
  {
    "segmentnr":"ZH_X79_1560_003:0497b12",
    "original":"終疑教外有別傳之法。不言也。風穴每念。大仰有讖。",
    "folio":3,
    "analyzed":"終 疑 教 外 有 別 傳 之 法  不 言 也  風 穴 每 念  大 仰 有 讖  "
  },
  {
    "segmentnr":"ZH_X79_1560_003:0497b13",
    "original":"臨濟一宗。至風而止。懼當之。熟視座下。堪任法道。無",
    "folio":3,
    "analyzed":"臨 濟 一 宗  至 風 而 止  懼 當 之  熟 視 座 下  堪 任 法 道  無 "
  },
  {
    "segmentnr":"ZH_X79_1560_003:0497b14",
    "original":"如念者。一日陞座曰。世尊以青蓮目。顧迦葉。正當是",
    "folio":3,
    "analyzed":"如 念 者  一 日 陞 座 曰  世 尊 以 青 蓮 目  顧 迦 葉  正 當 是 "
  },
  {
    "segmentnr":"ZH_X79_1560_003:0497b15",
    "original":"時。且道箇什麼。若言不說。而說又成埋沒先聖。語未",
    "folio":3,
    "analyzed":"時  且 道 箇 什 麼  若 言 不 說  而 說 又 成 埋 沒 先 聖  語 未 "
  },
  {
    "segmentnr":"ZH_X79_1560_003:0497b16",
    "original":"卒。念便下去。侍者進曰。念法華無所言。而去何也。風",
    "folio":3,
    "analyzed":"卒  念 便 下 去  侍 者 進 曰  念 法 華 無 所 言  而 去 何 也  風 "
  },
  {
    "segmentnr":"ZH_X79_1560_003:0497b17",
    "original":"穴曰渠會也。明日念與真上座。俱詣方丈。風穴問真",
    "folio":3,
    "analyzed":"穴 曰 渠 會 也  明 日 念 與 真 上 座  俱 詣 方 丈  風 穴 問 真 "
  },
  {
    "segmentnr":"ZH_X79_1560_003:0497b18",
    "original":"曰。如何是世尊不說說。對曰。勃姑樹頭鳴。風穴曰。汝",
    "folio":3,
    "analyzed":"曰  如 何 是 世 尊 不 說 說  對 曰  勃 姑 樹 頭 鳴  風 穴 曰  汝 "
  },
  {
    "segmentnr":"ZH_X79_1560_003:0497b19",
    "original":"作許多癡福何用。乃顧念曰。何如。對曰。動容揚古路。",
    "folio":3,
    "analyzed":"作 許 多 癡 福 何 用  乃 顧 念 曰  何 如  對 曰  動 容 揚 古 路  "
  },
  {
    "segmentnr":"ZH_X79_1560_003:0497b20",
    "original":"不墮悄然機。風穴謂真曰。何不看渠語。又一日陞座。",
    "folio":3,
    "analyzed":"不 墮 悄 然 機  風 穴 謂 真 曰  何 不 看 渠 語  又 一 日 陞 座  "
  },
  {
    "segmentnr":"ZH_X79_1560_003:0497b21",
    "original":"顧視大眾。念便下去。風穴即歸方丈。自是聲名重諸",
    "folio":3,
    "analyzed":"顧 視 大 眾  念 便 下 去  風 穴 即 歸 方 丈  自 是 聲 名 重 諸 "
  },
  {
    "segmentnr":"ZH_X79_1560_003:0497b22",
    "original":"方。首山在汝城之外。荒遠處。而念居之將終身焉。登",
    "folio":3,
    "analyzed":"方  首 山 在 汝 城 之 外  荒 遠 處  而 念 居 之 將 終 身 焉  登 "
  },
  {
    "segmentnr":"ZH_X79_1560_003:0497b23",
    "original":"其門者。皆叢林精練衲子。念必勘驗之。留者纔二十",
    "folio":3,
    "analyzed":"其 門 者  皆 叢 林 精 練 衲 子  念 必 勘 驗 之  留 者 纔 二 十 "
  },
  {
    "segmentnr":"ZH_X79_1560_003:0497b24",
    "original":"餘輩。然天下稱法席之冠。必指首山。甞問僧。不從人",
    "folio":3,
    "analyzed":"餘 輩  然 天 下 稱 法 席 之 冠  必 指 首 山  甞 問 僧  不 從 人 "
  },
  {
    "segmentnr":"ZH_X79_1560_003:0497c01",
    "original":"薦得底事。試道看。僧便喝。曰好好相借問。惡發作麼。",
    "folio":3,
    "analyzed":"薦 得 底 事  試 道 看  僧 便 喝  曰 好 好 相 借 問  惡 發 作 麼  "
  },
  {
    "segmentnr":"ZH_X79_1560_003:0497c02",
    "original":"僧又喝。念曰。今日放過即不可。僧擬議。念喝之。又問",
    "folio":3,
    "analyzed":"僧 又 喝  念 曰  今 日 放 過 即 不 可  僧 擬 議  念 喝 之  又 問 "
  },
  {
    "segmentnr":"ZH_X79_1560_003:0497c03",
    "original":"僧。近離何處。曰襄州。曰夏在何處。曰洞山。念曰還我",
    "folio":3,
    "analyzed":"僧  近 離 何 處  曰 襄 州  曰 夏 在 何 處  曰 洞 山  念 曰 還 我 "
  },
  {
    "segmentnr":"ZH_X79_1560_003:0497c04",
    "original":"洞山鼻孔來。僧曰不會。念曰却是老僧罪過。又問僧。",
    "folio":3,
    "analyzed":"洞 山 鼻 孔 來  僧 曰 不 會  念 曰 却 是 老 僧 罪 過  又 問 僧  "
  },
  {
    "segmentnr":"ZH_X79_1560_003:0497c05",
    "original":"近離何處。對曰廣慧。曰穿雲不渡水。渡水不穿雲。離",
    "folio":3,
    "analyzed":"近 離 何 處  對 曰 廣 慧  曰 穿 雲 不 渡 水  渡 水 不 穿 雲  離 "
  },
  {
    "segmentnr":"ZH_X79_1560_003:0497c06",
    "original":"此二途。速道。曰昨夜宿長橋。念曰。與麼則合喫首山",
    "folio":3,
    "analyzed":"此 二 途  速 道  曰 昨 夜 宿 長 橋  念 曰  與 麼 則 合 喫 首 山 "
  },
  {
    "segmentnr":"ZH_X79_1560_003:0497c07",
    "original":"棒也。曰尚未參堂。曰兩重公案。僧曰恰是。念曰耶耶。",
    "folio":3,
    "analyzed":"棒 也  曰 尚 未 參 堂  曰 兩 重 公 案  僧 曰 恰 是  念 曰 耶 耶  "
  },
  {
    "segmentnr":"ZH_X79_1560_003:0497c08",
    "original":"又問僧。近離何處。對曰襄州。曰有事相借問。得麼。對",
    "folio":3,
    "analyzed":"又 問 僧  近 離 何 處  對 曰 襄 州  曰 有 事 相 借 問  得 麼  對 "
  },
  {
    "segmentnr":"ZH_X79_1560_003:0497c09",
    "original":"曰便請。念曰鷂子過新羅。僧入室。念便喝。其僧禮拜。",
    "folio":3,
    "analyzed":"曰 便 請  念 曰 鷂 子 過 新 羅  僧 入 室  念 便 喝  其 僧 禮 拜  "
  },
  {
    "segmentnr":"ZH_X79_1560_003:0497c10",
    "original":"便打之。僧曰。如何是不生不滅法。曰新羅人喫冷淘。",
    "folio":3,
    "analyzed":"便 打 之  僧 曰  如 何 是 不生不滅 法  曰 新 羅 人 喫 冷 淘  "
  },
  {
    "segmentnr":"ZH_X79_1560_003:0497c11",
    "original":"夜有僧入室。念曰誰。僧不對。曰識得汝也。僧笑。念曰。",
    "folio":3,
    "analyzed":"夜 有 僧 入 室  念 曰 誰  僧 不 對  曰 識 得 汝 也  僧 笑  念 曰  "
  },
  {
    "segmentnr":"ZH_X79_1560_003:0497c12",
    "original":"更莫是別人麼。因作偈曰。輕輕踏地恐人知。語笑分",
    "folio":3,
    "analyzed":"更 莫 是 別 人 麼  因 作 偈 曰  輕 輕 踏 地 恐 人 知  語 笑 分 "
  },
  {
    "segmentnr":"ZH_X79_1560_003:0497c13",
    "original":"明更莫疑。知者只今猛提取。莫待天明失却鷄。甞謂",
    "folio":3,
    "analyzed":"明 更 莫 疑  知 者 只 今 猛 提 取  莫 待 天 明 失 却 鷄  甞 謂 "
  },
  {
    "segmentnr":"ZH_X79_1560_003:0497c14",
    "original":"眾曰。佛法無多子。只是汝輩。自信不及。若能自信。千",
    "folio":3,
    "analyzed":"眾 曰  佛 法 無 多 子  只 是 汝 輩  自 信 不 及  若 能 自 信  千 "
  },
  {
    "segmentnr":"ZH_X79_1560_003:0497c15",
    "original":"聖出頭來。無奈汝何。何故如此。為向汝面。前無開口",
    "folio":3,
    "analyzed":"聖 出 頭 來  無 奈 汝 何  何 故 如 此  為 向 汝 面  前 無 開 口 "
  },
  {
    "segmentnr":"ZH_X79_1560_003:0497c16",
    "original":"處。祇為汝自信不及。向外馳求。所以到這裏。假如便",
    "folio":3,
    "analyzed":"處  祇 為 汝 自 信 不 及  向 外 馳 求  所 以 到 這 裏  假 如 便 "
  },
  {
    "segmentnr":"ZH_X79_1560_003:0497c17",
    "original":"是釋迦佛。也與汝三十棒。然雖如是。初機後學。憑箇",
    "folio":3,
    "analyzed":"是 釋 迦 佛  也 與 汝 三 十 棒  然 雖 如 是  初 機 後 學  憑 箇 "
  },
  {
    "segmentnr":"ZH_X79_1560_003:0497c18",
    "original":"什麼道理。且問汝輩。還得與麼也未。良久曰。若得與",
    "folio":3,
    "analyzed":"什 麼 道 理  且 問 汝 輩  還 得 與 麼 也 未  良 久 曰  若 得 與 "
  },
  {
    "segmentnr":"ZH_X79_1560_003:0497c19",
    "original":"麼。方名無事。又曰。諸上座。不得胡喝亂喝。尋常向汝",
    "folio":3,
    "analyzed":"麼  方 名 無 事  又 曰  諸 上 座  不 得 胡 喝 亂 喝  尋 常 向 汝 "
  },
  {
    "segmentnr":"ZH_X79_1560_003:0497c20",
    "original":"道。賓即始終賓。主即始終主。賓無二賓。主無二主。若",
    "folio":3,
    "analyzed":"道  賓 即 始 終 賓  主 即 始 終 主  賓 無 二 賓  主 無 二 主  若 "
  },
  {
    "segmentnr":"ZH_X79_1560_003:0497c21",
    "original":"有二賓二主。即是兩箇瞎漢。又曰。我若立。汝須坐。我",
    "folio":3,
    "analyzed":"有 二 賓 二 主  即 是 兩 箇 瞎 漢  又 曰  我 若 立  汝 須 坐  我 "
  },
  {
    "segmentnr":"ZH_X79_1560_003:0497c22",
    "original":"若坐。汝須立。坐即共汝坐。立即共汝立。雖然如是。到",
    "folio":3,
    "analyzed":"若 坐  汝 須 立  坐 即 共 汝 坐  立 即 共 汝 立  雖 然 如 是  到 "
  },
  {
    "segmentnr":"ZH_X79_1560_003:0497c23",
    "original":"這裏。著眼始得。若也定動中間。即千里萬里。何故如",
    "folio":3,
    "analyzed":"這 裏  著 眼 始 得  若 也 定 動 中 間  即 千 里 萬 里  何 故 如 "
  },
  {
    "segmentnr":"ZH_X79_1560_003:0497c24",
    "original":"此。如隔窻見馬騎相似。既然如此。直須子細。不得掠",
    "folio":3,
    "analyzed":"此  如 隔 窻 見 馬 騎 相 似  既 然 如 此  直 須 子 細  不 得 掠 "
  },
  {
    "segmentnr":"ZH_X79_1560_003:0498a01",
    "original":"虗好。他時後日。賺著汝。有事近前。無事珍重。因舉。臨",
    "folio":3,
    "analyzed":"虗 好  他 時 後 日  賺 著 汝  有 事 近 前  無 事 珍 重  因 舉  臨 "
  },
  {
    "segmentnr":"ZH_X79_1560_003:0498a02",
    "original":"濟曰。今日更不用如何若何。便須單刀直入。還有出",
    "folio":3,
    "analyzed":"濟 曰  今 日 更 不 用 如 何 若 何  便 須 單 刀 直 入  還 有 出 "
  },
  {
    "segmentnr":"ZH_X79_1560_003:0498a03",
    "original":"來。對眾證據者麼。時有僧出。禮拜起便喝。臨濟亦喝。",
    "folio":3,
    "analyzed":"來  對 眾 證 據 者 麼  時 有 僧 出  禮 拜 起 便 喝  臨 濟 亦 喝  "
  },
  {
    "segmentnr":"ZH_X79_1560_003:0498a04",
    "original":"僧又喝。臨濟亦喝。僧禮拜。臨濟曰。須是這僧即得。若",
    "folio":3,
    "analyzed":"僧 又 喝  臨 濟 亦 喝  僧 禮 拜  臨 濟 曰  須 是 這 僧 即 得  若 "
  },
  {
    "segmentnr":"ZH_X79_1560_003:0498a05",
    "original":"是別人。三十棒。一棒校不得。為這僧會賓主句。他一",
    "folio":3,
    "analyzed":"是 別 人  三 十 棒  一 棒 校 不 得  為 這 僧 會 賓 主 句  他 一 "
  },
  {
    "segmentnr":"ZH_X79_1560_003:0498a06",
    "original":"喝不作一喝用。且道前一喝是。後一喝是。那箇是賓。",
    "folio":3,
    "analyzed":"喝 不 作 一 喝 用  且 道 前 一 喝 是  後 一 喝 是  那 箇 是 賓  "
  },
  {
    "segmentnr":"ZH_X79_1560_003:0498a07",
    "original":"那箇是主。所以老僧尋常向汝道。這裏一喝不作一",
    "folio":3,
    "analyzed":"那 箇 是 主  所 以 老 僧 尋 常 向 汝 道  這 裏 一 喝 不 作 一 "
  },
  {
    "segmentnr":"ZH_X79_1560_003:0498a08",
    "original":"喝用。有時以喝作問行。有時作探竿影草。有時作踞",
    "folio":3,
    "analyzed":"喝 用  有 時 以 喝 作 問 行  有 時 作 探 竿 影 草  有 時 作 踞 "
  },
  {
    "segmentnr":"ZH_X79_1560_003:0498a09",
    "original":"地師子。有時作金剛王寶劒。若作問行來時。須急著",
    "folio":3,
    "analyzed":"地 師 子  有 時 作 金 剛 王 寶 劒  若 作 問 行 來 時  須 急 著 "
  },
  {
    "segmentnr":"ZH_X79_1560_003:0498a10",
    "original":"眼始得。若作探竿影草時。你諸人合作麼生。若作踞",
    "folio":3,
    "analyzed":"眼 始 得  若 作 探 竿 影 草 時  你 諸 人 合 作 麼 生  若 作 踞 "
  },
  {
    "segmentnr":"ZH_X79_1560_003:0498a11",
    "original":"地師子時。野干須屎尿出始得。若作金剛王寶劒用",
    "folio":3,
    "analyzed":"地 師 子 時  野 干 須 屎 尿 出 始 得  若 作 金 剛 王 寶 劒 用 "
  },
  {
    "segmentnr":"ZH_X79_1560_003:0498a12",
    "original":"時。天王也須腦裂。只與麼橫喝竪喝。總喚作好道理",
    "folio":3,
    "analyzed":"時  天 王 也 須 腦 裂  只 與 麼 橫 喝 竪 喝  總 喚 作 好 道 理 "
  },
  {
    "segmentnr":"ZH_X79_1560_003:0498a13",
    "original":"商量。却既知如此。也須親近上流。博問先知。自己親",
    "folio":3,
    "analyzed":"商 量  却 既 知 如 此  也 須 親 近 上 流  博 問 先 知  自 己 親 "
  },
  {
    "segmentnr":"ZH_X79_1560_003:0498a14",
    "original":"證始得。莫與麼掠虗。過却平生。他時後日。因果歷然。",
    "folio":3,
    "analyzed":"證 始 得  莫 與 麼 掠 虗  過 却 平 生  他 時 後 日  因 果 歷 然  "
  },
  {
    "segmentnr":"ZH_X79_1560_003:0498a15",
    "original":"僧問。學人乍入叢林。乞師指示。曰闍梨在老僧會。多",
    "folio":3,
    "analyzed":"僧 問  學 人 乍 入 叢 林  乞 師 指 示  曰 闍 梨 在 老 僧 會  多 "
  },
  {
    "segmentnr":"ZH_X79_1560_003:0498a16",
    "original":"少時。對曰已經冬夏。曰莫錯舉似人。乃曰。若論此事。",
    "folio":3,
    "analyzed":"少 時  對 曰 已 經 冬 夏  曰 莫 錯 舉 似 人  乃 曰  若 論 此 事  "
  },
  {
    "segmentnr":"ZH_X79_1560_003:0498a17",
    "original":"寔不掛一元字脚。便下座。甞作綱宗偈曰。咄哉拙郎",
    "folio":3,
    "analyzed":"寔 不 掛 一 元 字 脚  便 下 座  甞 作 綱 宗 偈 曰  咄 哉 拙 郎 "
  },
  {
    "segmentnr":"ZH_X79_1560_003:0498a18",
    "original":"君(汾陽注曰。素潔條然)。巧妙無人識(運機非面目)。打破鳳林關(蕩盡玲瓏",
    "folio":3,
    "analyzed":"君  汾 陽 注 曰  素 潔 條 然   巧 妙 無 人 識  運 機 非 面 目   打 破 鳳 林 關  蕩 盡 玲 瓏 "
  },
  {
    "segmentnr":"ZH_X79_1560_003:0498a19",
    "original":"性)。著靴水上立(塵泥自異)。咄哉巧女兒(汾陽曰。妙智埋圓融)。攛梭不",
    "folio":3,
    "analyzed":"性   著 靴 水 上 立  塵 泥 自 異   咄 哉 巧 女 兒  汾 陽 曰  妙 智 埋 圓 融   攛 梭 不 "
  },
  {
    "segmentnr":"ZH_X79_1560_003:0498a20",
    "original":"解織(無間功不立)。看他鬪鷄人(旁觀審騰距。爭功不自傷)。水牛也不識",
    "folio":3,
    "analyzed":"解 織  無 間 功 不 立   看 他 鬪 鷄 人  旁 觀 審 騰 距  爭 功 不 自 傷   水 牛 也 不 識 "
  },
  {
    "segmentnr":"ZH_X79_1560_003:0498a21",
    "original":"(全力能負。不露頭角)。念道被天下。移寶安山廣教院。眾不過四",
    "folio":3,
    "analyzed":" 全 力 能 負  不 露 頭 角   念 道 被 天 下  移 寶 安 山 廣 教 院  眾 不 過 四 "
  },
  {
    "segmentnr":"ZH_X79_1560_003:0498a22",
    "original":"十輩。老於寶應。淳化三年十二月初四日。留僧過歲。",
    "folio":3,
    "analyzed":"十 輩  老 於 寶 應  淳 化 三 年 十 二 月 初 四 日  留 僧 過 歲  "
  },
  {
    "segmentnr":"ZH_X79_1560_003:0498a23",
    "original":"作偈曰。吾今年邁六十七。老病相依且過日。今年記",
    "folio":3,
    "analyzed":"作 偈 曰  吾 今 年 邁 六 十 七  老 病 相 依 且 過 日  今 年 記 "
  },
  {
    "segmentnr":"ZH_X79_1560_003:0498a24",
    "original":"取明年事。明年記著今年日。至明年十二月初四日。",
    "folio":3,
    "analyzed":"取 明 年 事  明 年 記 著 今 年 日  至 明 年 十 二 月 初 四 日  "
  },
  {
    "segmentnr":"ZH_X79_1560_003:0498b01",
    "original":"陞座辭眾曰。諸子謾波波。過却幾恒河。觀音指彌勒。",
    "folio":3,
    "analyzed":"陞 座 辭 眾 曰  諸 子 謾 波 波  過 却 幾 恒 河  觀 音 指 彌 勒  "
  },
  {
    "segmentnr":"ZH_X79_1560_003:0498b02",
    "original":"文殊不奈何。良久曰。白銀世界金色身。情與無情共",
    "folio":3,
    "analyzed":"文 殊 不 奈 何  良 久 曰  白 銀 世 界 金 色 身  情 與 無 情 共 "
  },
  {
    "segmentnr":"ZH_X79_1560_003:0498b03",
    "original":"一真。明暗盡時都不照。日輪午後示全身。午後泊然",
    "folio":3,
    "analyzed":"一 真  明 暗 盡 時 都 不 照  日 輪 午 後 示 全 身  午 後 泊 然 "
  },
  {
    "segmentnr":"ZH_X79_1560_003:0498b04",
    "original":"而化。闍維得五色舍利。塔于首山。嫡嗣昭禪師。",
    "folio":3,
    "analyzed":"而 化  闍 維 得 五 色 舍 利  塔 于 首 山  嫡 嗣 昭 禪 師  "
  },
  {
    "segmentnr":"ZH_X79_1560_003:0498b05",
    "original":"汾州太子昭禪師",
    "folio":3,
    "analyzed":"汾 州 太 子 昭 禪 師 "
  },
  {
    "segmentnr":"ZH_X79_1560_003:0498b06",
    "original":"禪師諱善昭。生俞氏。太原人也。器識沉邃。少緣飾。有",
    "folio":3,
    "analyzed":"禪 師 諱 善 昭  生 俞 氏  太 原 人 也  器 識 沉 邃  少 緣 飾  有 "
  },
  {
    "segmentnr":"ZH_X79_1560_003:0498b07",
    "original":"大智。於一切文字。不由師訓。自然通曉。年十四。父母",
    "folio":3,
    "analyzed":"大 智  於 一 切 文 字  不 由 師 訓  自 然 通 曉  年 十 四  父 母 "
  },
  {
    "segmentnr":"ZH_X79_1560_003:0498b08",
    "original":"相繼而亡。孤苦厭世相。剃髮受具。杖策游方。所至少",
    "folio":3,
    "analyzed":"相 繼 而 亡  孤 苦 厭 世 相  剃 髮 受 具  杖 策 游 方  所 至 少 "
  },
  {
    "segmentnr":"ZH_X79_1560_003:0498b09",
    "original":"留。不喜觀覧。或譏其不韻。昭嘆之曰。是何言之陋哉。",
    "folio":3,
    "analyzed":"留  不 喜 觀 覧  或 譏 其 不 韻  昭 嘆 之 曰  是 何 言 之 陋 哉  "
  },
  {
    "segmentnr":"ZH_X79_1560_003:0498b10",
    "original":"從上先德行脚。正以聖心未通。驅馳決擇耳。不緣山",
    "folio":3,
    "analyzed":"從 上 先 德 行 脚  正 以 聖 心 未 通  驅 馳 決 擇 耳  不 緣 山 "
  },
  {
    "segmentnr":"ZH_X79_1560_003:0498b11",
    "original":"水也。昭歷諸方。見老宿者。七十有一人。皆妙得其家",
    "folio":3,
    "analyzed":"水 也  昭 歷 諸 方  見 老 宿 者  七 十 有 一 人  皆 妙 得 其 家 "
  },
  {
    "segmentnr":"ZH_X79_1560_003:0498b12",
    "original":"風。尤喜論曹洞。石門徹禪師者。蓋其派之魁奇者。昭",
    "folio":3,
    "analyzed":"風  尤 喜 論 曹 洞  石 門 徹 禪 師 者  蓋 其 派 之 魁 奇 者  昭 "
  },
  {
    "segmentnr":"ZH_X79_1560_003:0498b13",
    "original":"作五位偈。示之曰。五位參尋切要知。纖毫纔動即差",
    "folio":3,
    "analyzed":"作 五 位 偈  示 之 曰  五 位 參 尋 切 要 知  纖 毫 纔 動 即 差 "
  },
  {
    "segmentnr":"ZH_X79_1560_003:0498b14",
    "original":"違。金剛透匣誰能曉。唯有那吒第一機。舉目便令三",
    "folio":3,
    "analyzed":"違  金 剛 透 匣 誰 能 曉  唯 有 那 吒 第 一 機  舉 目 便 令 三 "
  },
  {
    "segmentnr":"ZH_X79_1560_003:0498b15",
    "original":"界靜。振鈴還使九天歸。正中妙挾通回互。擬議鋒鋩",
    "folio":3,
    "analyzed":"界 靜  振 鈴 還 使 九 天 歸  正 中 妙 挾 通 回 互  擬 議 鋒 鋩 "
  },
  {
    "segmentnr":"ZH_X79_1560_003:0498b16",
    "original":"失却威。徹拊手稱善。然昭終疑。臨濟兒孫。別有奇處。",
    "folio":3,
    "analyzed":"失 却 威  徹 拊 手 稱 善  然 昭 終 疑  臨 濟 兒 孫  別 有 奇 處  "
  },
  {
    "segmentnr":"ZH_X79_1560_003:0498b17",
    "original":"最後至首山問。百丈卷簟意旨如何。曰。龍袖拂開全",
    "folio":3,
    "analyzed":"最 後 至 首 山 問  百 丈 卷 簟 意 旨 如 何  曰  龍 袖 拂 開 全 "
  },
  {
    "segmentnr":"ZH_X79_1560_003:0498b18",
    "original":"體現。昭曰。師意如何。曰象王行處絕狐蹤。於是大悟。",
    "folio":3,
    "analyzed":"體 現  昭 曰  師 意 如 何  曰 象 王 行 處 絕 狐 蹤  於 是 大 悟  "
  },
  {
    "segmentnr":"ZH_X79_1560_003:0498b19",
    "original":"言下拜起。而曰。萬古碧潭空界月。再三撈摝始應知。",
    "folio":3,
    "analyzed":"言 下 拜 起  而 曰  萬 古 碧 潭 空 界 月  再 三 撈 摝 始 應 知  "
  },
  {
    "segmentnr":"ZH_X79_1560_003:0498b20",
    "original":"有問者曰。見何道理。便爾自肯。曰。正是我放身命處。",
    "folio":3,
    "analyzed":"有 問 者 曰  見 何 道 理  便 爾 自 肯  曰  正 是 我 放 身 命 處  "
  },
  {
    "segmentnr":"ZH_X79_1560_003:0498b21",
    "original":"服勤甚久。辭去。遊湘衡間。長沙太守張公茂宗。以四",
    "folio":3,
    "analyzed":"服 勤 甚 久  辭 去  遊 湘 衡 間  長 沙 太 守 張 公 茂 宗  以 四 "
  },
  {
    "segmentnr":"ZH_X79_1560_003:0498b22",
    "original":"名剎請昭。擇之而居。昭笑。一夕遯去。北抵襄沔。寓止",
    "folio":3,
    "analyzed":"名 剎 請 昭  擇 之 而 居  昭 笑  一 夕 遯 去  北 抵 襄 沔  寓 止 "
  },
  {
    "segmentnr":"ZH_X79_1560_003:0498b23",
    "original":"白馬。太守劉公昌言。聞之造謁。以見晚為嘆。時洞山",
    "folio":3,
    "analyzed":"白 馬  太 守 劉 公 昌 言  聞 之 造 謁  以 見 晚 為 嘆  時 洞 山 "
  },
  {
    "segmentnr":"ZH_X79_1560_003:0498b24",
    "original":"公隱皆虗席。眾議歸昭。太守請擇之。昭以手耶揄曰。",
    "folio":3,
    "analyzed":"公 隱 皆 虗 席  眾 議 歸 昭  太 守 請 擇 之  昭 以 手 耶 揄 曰  "
  },
  {
    "segmentnr":"ZH_X79_1560_003:0498c01",
    "original":"我長行粥飯僧。傳佛心宗。非細職也。前後八請。堅臥",
    "folio":3,
    "analyzed":"我 長 行 粥 飯 僧  傳 佛 心 宗  非 細 職 也  前 後 八 請  堅 臥 "
  },
  {
    "segmentnr":"ZH_X79_1560_003:0498c02",
    "original":"不答。淳化四年。首山歿。西河道俗千餘人。恊心削牘。",
    "folio":3,
    "analyzed":"不 答  淳 化 四 年  首 山 歿  西 河 道 俗 千 餘 人  恊 心 削 牘  "
  },
  {
    "segmentnr":"ZH_X79_1560_003:0498c03",
    "original":"遣沙門契聦。迎請住持汾州太平寺太子院。昭閉關",
    "folio":3,
    "analyzed":"遣 沙 門 契 聦  迎 請 住 持 汾 州 太 平 寺 太 子 院  昭 閉 關 "
  },
  {
    "segmentnr":"ZH_X79_1560_003:0498c04",
    "original":"高枕。聦排闥而入。讓之曰。佛法大事。靜退小節。風穴",
    "folio":3,
    "analyzed":"高 枕  聦 排 闥 而 入  讓 之 曰  佛 法 大 事  靜 退 小 節  風 穴 "
  },
  {
    "segmentnr":"ZH_X79_1560_003:0498c05",
    "original":"懼應讖。憂宗旨墜滅。幸而有先師。先師已棄世。汝有",
    "folio":3,
    "analyzed":"懼 應 讖  憂 宗 旨 墜 滅  幸 而 有 先 師  先 師 已 棄 世  汝 有 "
  },
  {
    "segmentnr":"ZH_X79_1560_003:0498c06",
    "original":"力荷擔。如來大法者。今何時而欲安眠哉。昭矍起握",
    "folio":3,
    "analyzed":"力 荷 擔  如 來 大 法 者  今 何 時 而 欲 安 眠 哉  昭 矍 起 握 "
  },
  {
    "segmentnr":"ZH_X79_1560_003:0498c07",
    "original":"聦手曰。非公不聞此語。趨辦嚴吾行矣。既至。宴坐一",
    "folio":3,
    "analyzed":"聦 手 曰  非 公 不 聞 此 語  趨 辦 嚴 吾 行 矣  既 至  宴 坐 一 "
  },
  {
    "segmentnr":"ZH_X79_1560_003:0498c08",
    "original":"榻。足不越閫者三十年。天下道俗。慕仰不敢名。同曰",
    "folio":3,
    "analyzed":"榻  足 不 越 閫 者 三 十 年  天 下 道 俗  慕 仰 不 敢 名  同 曰 "
  },
  {
    "segmentnr":"ZH_X79_1560_003:0498c09",
    "original":"汾州。并汾地苦寒。昭罷夜參。有異比丘。振錫而至。謂",
    "folio":3,
    "analyzed":"汾 州  并 汾 地 苦 寒  昭 罷 夜 參  有 異 比 丘  振 錫 而 至  謂 "
  },
  {
    "segmentnr":"ZH_X79_1560_003:0498c10",
    "original":"昭曰。會中有大士六人。奈何不說法。言訖陞空而去。",
    "folio":3,
    "analyzed":"昭 曰  會 中 有 大 士 六 人  奈 何 不 說 法  言 訖 陞 空 而 去  "
  },
  {
    "segmentnr":"ZH_X79_1560_003:0498c11",
    "original":"昭密記以偈曰。胡僧金錫光。請法到汾陽。六人成大",
    "folio":3,
    "analyzed":"昭 密 記 以 偈 曰  胡 僧 金 錫 光  請 法 到 汾 陽  六 人 成 大 "
  },
  {
    "segmentnr":"ZH_X79_1560_003:0498c12",
    "original":"器。勸請為敷揚。時楚圓守芝號上首。叢林知名。龍德",
    "folio":3,
    "analyzed":"器  勸 請 為 敷 揚  時 楚 圓 守 芝 號 上 首  叢 林 知 名  龍 德 "
  },
  {
    "segmentnr":"ZH_X79_1560_003:0498c13",
    "original":"府尹李侯。與昭有舊。虗承天寺致之。使三反不赴。使",
    "folio":3,
    "analyzed":"府 尹 李 侯  與 昭 有 舊  虗 承 天 寺 致 之  使 三 反 不 赴  使 "
  },
  {
    "segmentnr":"ZH_X79_1560_003:0498c14",
    "original":"者受罰。復至曰。必欲得師俱往。不然有死而已。昭笑",
    "folio":3,
    "analyzed":"者 受 罰  復 至 曰  必 欲 得 師 俱 往  不 然 有 死 而 已  昭 笑 "
  },
  {
    "segmentnr":"ZH_X79_1560_003:0498c15",
    "original":"曰。老病業已不出院。借往當先後之。何必俱耶。使者",
    "folio":3,
    "analyzed":"曰  老 病 業 已 不 出 院  借 往 當 先 後 之  何 必 俱 耶  使 者 "
  },
  {
    "segmentnr":"ZH_X79_1560_003:0498c16",
    "original":"曰。師諾。則先後唯所擇。昭令饌設。且俶裝曰。吾先行",
    "folio":3,
    "analyzed":"曰  師 諾  則 先 後 唯 所 擇  昭 令 饌 設  且 俶 裝 曰  吾 先 行 "
  },
  {
    "segmentnr":"ZH_X79_1560_003:0498c17",
    "original":"矣。停箸而化。閱世七十有八。坐六十五夏。",
    "folio":3,
    "analyzed":"矣  停 箸 而 化  閱 世 七 十 有 八  坐 六 十 五 夏  "
  },
  {
    "segmentnr":"ZH_X79_1560_003:0498c18",
    "original":"贊曰。風穴倦游。見草屋單丁。止住者七年。首山精嚴。",
    "folio":3,
    "analyzed":"贊 曰  風 穴 倦 游  見 草 屋 單 丁  止 住 者 七 年  首 山 精 嚴  "
  },
  {
    "segmentnr":"ZH_X79_1560_003:0498c19",
    "original":"不出山者二十年。汾州儼臨人天。不越閫者三十年。",
    "folio":3,
    "analyzed":"不 出 山 者 二 十 年  汾 州 儼 臨 人 天  不 越 閫 者 三 十 年  "
  },
  {
    "segmentnr":"ZH_X79_1560_003:0498c20",
    "original":"是皆哲人。事業之見於微細者也。然猶卓絕如此。況",
    "folio":3,
    "analyzed":"是 皆 哲 人  事 業 之 見 於 微 細 者 也  然 猶 卓 絕 如 此  況 "
  },
  {
    "segmentnr":"ZH_X79_1560_003:0498c21",
    "original":"其大者乎。吾何足以知之。然觀其死生之際。如賈胡",
    "folio":3,
    "analyzed":"其 大 者 乎  吾 何 足 以 知 之  然 觀 其 死 生 之 際  如 賈 胡 "
  },
  {
    "segmentnr":"ZH_X79_1560_003:0498c22",
    "original":"傳吏。留即留。去即去。嗚呼是其所以起臨濟也。",
    "folio":3,
    "analyzed":"傳 吏  留 即 留  去 即 去  嗚 呼 是 其 所 以 起 臨 濟 也  "
  },
  {
    "segmentnr":"ZH_X79_1560_003:0498c24",
    "original":"禪林僧寶傳卷第三",
    "folio":3,
    "analyzed":"禪 林 僧 寶 傳 卷 第 三 "
  }
]