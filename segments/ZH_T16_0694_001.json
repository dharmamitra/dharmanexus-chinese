[
  {
    "segmentnr":"ZH_T16_0694_001:0790a12_0",
    "original":"佛說大乘造像功德經卷上",
    "folio":1,
    "analyzed":"佛 說 大 乘 造 像 功 德 經 卷 上 "
  },
  {
    "segmentnr":"ZH_T16_0694_001:0790a14_0",
    "original":"大唐于闐三藏提雲般若奉　制譯",
    "folio":1,
    "analyzed":"大 唐 于 闐 三 藏 提 雲 般 若 奉  制 譯 "
  },
  {
    "segmentnr":"ZH_T16_0694_001:0790a15_0",
    "original":"如是我聞：一時，佛在三十三天波利質多羅",
    "folio":1,
    "analyzed":"如是我聞  一 時  佛 在 三十三天 波利質多羅 "
  },
  {
    "segmentnr":"ZH_T16_0694_001:0790a17_11",
    "original":"樹下，與無量大比丘眾及無量大菩薩眾俱，彌勒菩薩摩訶薩而為上首。",
    "folio":1,
    "analyzed":"樹 下  與 無 量 大 比 丘 眾 及 無 量 大 菩 薩 眾 俱  彌 勒 菩薩摩訶薩 而 為 上 首  "
  },
  {
    "segmentnr":"ZH_T16_0694_001:0790a19_17",
    "original":"爾時世尊在彼天上，三月安居，為母說法，於諸天眾多所利益，令無量諸天離苦解脫。",
    "folio":1,
    "analyzed":"爾 時 世 尊 在 彼 天 上  三 月 安 居  為 母 說 法  於 諸 天 眾 多 所 利 益  令 無 量 諸 天 離 苦 解 脫  "
  },
  {
    "segmentnr":"ZH_T16_0694_001:0790a20_12",
    "original":"無量諸天皆蒙法利，獲大福果。",
    "folio":1,
    "analyzed":"無 量 諸 天 皆 蒙 法 利  獲 大 福 果  "
  },
  {
    "segmentnr":"ZH_T16_0694_001:0790a22_10",
    "original":"時彼眾中有一天子，壽將欲盡，五衰相現，以聞法力，命終之後還生此天，永離惡道。",
    "folio":1,
    "analyzed":"時 彼 眾 中 有 一 天 子  壽 將 欲 盡  五 衰 相 現  以 聞 法 力  命終之後 還 生 此 天  永 離 惡 道  "
  },
  {
    "segmentnr":"ZH_T16_0694_001:0790a24_1",
    "original":"爾時，閻浮提中無有如來，譬如暗夜，星中無月；",
    "folio":1,
    "analyzed":"爾 時  閻浮提中 無 有 如 來  譬 如 暗 夜  星 中 無 月  "
  },
  {
    "segmentnr":"ZH_T16_0694_001:0790a24_21",
    "original":"如國無君，如家無主，歡娛、戲樂一切都息。",
    "folio":1,
    "analyzed":"如 國 無 君  如 家 無 主  歡 娛  戲 樂 一 切 都 息  "
  },
  {
    "segmentnr":"ZH_T16_0694_001:0790a27_21",
    "original":"是時眾生孤獨無依，皆於如來心懷戀慕，生大憂惱，如喪父母，如箭入心，共往世尊曾所住處，園林、庭宇悉空無佛，倍加悲戀，不能自止。",
    "folio":1,
    "analyzed":"是 時 眾 生 孤 獨 無 依  皆 於 如 來 心 懷 戀 慕  生 大 憂 惱  如 喪 父 母  如 箭 入 心  共 往 世 尊 曾 所 住 處  園 林  庭 宇 悉 空 無 佛  倍 加 悲 戀  不 能 自 止  "
  },
  {
    "segmentnr":"ZH_T16_0694_001:0790b01_1",
    "original":"爾時，優陀延王住在宮中，常懷悲感，渴仰於佛，夫人、婇女諸歡樂事皆不涉心，作是念言：",
    "folio":1,
    "analyzed":"爾 時  優 陀 延 王 住 在 宮 中  常 懷 悲 感  渴 仰 於 佛  夫 人  婇 女 諸 歡 樂 事 皆 不 涉 心  作是念言  "
  },
  {
    "segmentnr":"ZH_T16_0694_001:0790b01_12",
    "original":"「我今憂悲，不久當死。",
    "folio":1,
    "analyzed":" 我 今 憂 悲  不 久 當 死  "
  },
  {
    "segmentnr":"ZH_T16_0694_001:0790b02_4",
    "original":"云何令我未捨命間得見於佛？",
    "folio":1,
    "analyzed":"云 何 令 我 未 捨 命 間 得 見 於 佛  "
  },
  {
    "segmentnr":"ZH_T16_0694_001:0790b02_10",
    "original":"」尋復思惟：",
    "folio":1,
    "analyzed":" 尋 復 思 惟  "
  },
  {
    "segmentnr":"ZH_T16_0694_001:0790b03_17",
    "original":"「譬若有人，心有所愛，而不得見，見其住處及相似人，或除憂惱。",
    "folio":1,
    "analyzed":" 譬 若 有 人  心 有 所 愛  而 不 得 見  見 其 住 處 及 相 似 人  或 除 憂 惱  "
  },
  {
    "segmentnr":"ZH_T16_0694_001:0790b04_2",
    "original":"」復更思惟：",
    "folio":1,
    "analyzed":" 復 更 思 惟  "
  },
  {
    "segmentnr":"ZH_T16_0694_001:0790b05_6",
    "original":"「我今若詣佛先住處，不見於佛，哀號感切，或致於死。",
    "folio":1,
    "analyzed":" 我 今 若 詣 佛 先 住 處  不 見 於 佛  哀 號 感 切  或 致 於 死  "
  },
  {
    "segmentnr":"ZH_T16_0694_001:0790b06_10",
    "original":"我觀世間無有一人能與如來色相、福德、智慧等者。",
    "folio":1,
    "analyzed":"我 觀 世 間 無 有 一 人 能 與 如 來 色 相  福 德  智 慧 等 者  "
  },
  {
    "segmentnr":"ZH_T16_0694_001:0790b07_3",
    "original":"云何令我得見是人除其憂惱？",
    "folio":1,
    "analyzed":"云 何 令 我 得 見 是 人 除 其 憂 惱  "
  },
  {
    "segmentnr":"ZH_T16_0694_001:0790b07_14",
    "original":"」作是念已，即更思惟：",
    "folio":1,
    "analyzed":" 作 是 念 已  即 更 思 惟  "
  },
  {
    "segmentnr":"ZH_T16_0694_001:0790b08_7",
    "original":"「我今應當造佛形像，禮拜供養。",
    "folio":1,
    "analyzed":" 我 今 應 當 造 佛 形 像  禮拜供養  "
  },
  {
    "segmentnr":"ZH_T16_0694_001:0790b08_13",
    "original":"」復生是念：",
    "folio":1,
    "analyzed":" 復 生 是 念  "
  },
  {
    "segmentnr":"ZH_T16_0694_001:0790b09_10",
    "original":"「若我造像不似於佛，恐當令我獲無量罪。",
    "folio":1,
    "analyzed":" 若 我 造 像 不 似 於 佛  恐 當 令 我 獲 無 量 罪  "
  },
  {
    "segmentnr":"ZH_T16_0694_001:0790b09_16",
    "original":"」復作念言：",
    "folio":1,
    "analyzed":" 復 作 念 言  "
  },
  {
    "segmentnr":"ZH_T16_0694_001:0790b11_12",
    "original":"「假使世間有智之人咸共稱揚如來功德，猶不能盡，若有一人隨分讚美，獲福無量；",
    "folio":1,
    "analyzed":" 假 使 世 間 有 智 之 人 咸 共 稱 揚 如 來 功 德  猶 不 能 盡  若 有 一 人 隨 分 讚 美  獲 福 無 量  "
  },
  {
    "segmentnr":"ZH_T16_0694_001:0790b12_2",
    "original":"我今亦然，當隨分造。",
    "folio":1,
    "analyzed":"我 今 亦 然  當 隨 分 造  "
  },
  {
    "segmentnr":"ZH_T16_0694_001:0790b13_1",
    "original":"」即時告勅國內所有工巧之人，並令來集。",
    "folio":1,
    "analyzed":" 即 時 告 勅 國 內 所 有 工 巧 之 人  並 令 來 集  "
  },
  {
    "segmentnr":"ZH_T16_0694_001:0790b13_11",
    "original":"人既集已，而語之言：",
    "folio":1,
    "analyzed":"人 既 集 已  而 語 之 言  "
  },
  {
    "segmentnr":"ZH_T16_0694_001:0790b14_8",
    "original":"「誰能為我造佛形像，當以珍寶重相酬償。",
    "folio":1,
    "analyzed":" 誰 能 為 我 造 佛 形 像  當 以 珍 寶 重 相 酬 償  "
  },
  {
    "segmentnr":"ZH_T16_0694_001:0790b14_18",
    "original":"」諸工巧人共白王言：",
    "folio":1,
    "analyzed":" 諸 工 巧 人 共 白 王 言  "
  },
  {
    "segmentnr":"ZH_T16_0694_001:0790b15_8",
    "original":"「王今所勅，甚為難事！",
    "folio":1,
    "analyzed":" 王 今 所 勅  甚 為 難 事  "
  },
  {
    "segmentnr":"ZH_T16_0694_001:0790b15_18",
    "original":"如來相好，世間無匹。",
    "folio":1,
    "analyzed":"如 來 相 好  世 間 無 匹  "
  },
  {
    "segmentnr":"ZH_T16_0694_001:0790b16_6",
    "original":"我今何能造佛形像？",
    "folio":1,
    "analyzed":"我 今 何 能 造 佛 形 像  "
  },
  {
    "segmentnr":"ZH_T16_0694_001:0790b17_8",
    "original":"假使毘首羯磨天而有所作，亦不能得似於如來。",
    "folio":1,
    "analyzed":"假 使 毘 首 羯 磨 天 而 有 所 作  亦 不 能 得 似 於 如 來  "
  },
  {
    "segmentnr":"ZH_T16_0694_001:0790b19_6",
    "original":"我若受命造佛形像，但可摸擬螺髻、玉毫少分之相，諸餘相好光明威德誰能作耶？",
    "folio":1,
    "analyzed":"我 若 受 命 造 佛 形 像  但 可 摸 擬 螺 髻  玉 毫 少 分 之 相  諸 餘 相 好 光 明 威 德 誰 能 作 耶  "
  },
  {
    "segmentnr":"ZH_T16_0694_001:0790b20_15",
    "original":"世尊會當從天來下，所造形像若有虧誤，我等名稱並皆退失！",
    "folio":1,
    "analyzed":"世 尊 會 當 從 天 來 下  所 造 形 像 若 有 虧 誤  我 等 名 稱 並 皆 退 失  "
  },
  {
    "segmentnr":"ZH_T16_0694_001:0790b21_7",
    "original":"竊共籌量，無能敢作。",
    "folio":1,
    "analyzed":"竊 共 籌 量  無 能 敢 作  "
  },
  {
    "segmentnr":"ZH_T16_0694_001:0790b21_17",
    "original":"」其王爾時復告之曰：",
    "folio":1,
    "analyzed":" 其 王 爾 時 復 告 之 曰  "
  },
  {
    "segmentnr":"ZH_T16_0694_001:0790b22_6",
    "original":"「我心決定，勿有所辭！",
    "folio":1,
    "analyzed":" 我 心 決 定  勿 有 所 辭  "
  },
  {
    "segmentnr":"ZH_T16_0694_001:0790b23_7",
    "original":"如人患渴，欲飲河水，豈以飲不能盡，而不飲耶？",
    "folio":1,
    "analyzed":"如 人 患 渴  欲 飲 河 水  豈 以 飲 不 能 盡  而 不 飲 耶  "
  },
  {
    "segmentnr":"ZH_T16_0694_001:0790b24_5",
    "original":"」是時諸人聞王此語，皆前拜跪共白王言：",
    "folio":1,
    "analyzed":" 是 時 諸 人 聞 王 此 語  皆 前 拜 跪 共 白 王 言  "
  },
  {
    "segmentnr":"ZH_T16_0694_001:0790b24_11",
    "original":"「當依所勅！",
    "folio":1,
    "analyzed":" 當 依 所 勅  "
  },
  {
    "segmentnr":"ZH_T16_0694_001:0790b25_9",
    "original":"然請大王垂許我等，今夜思審，明晨就作。",
    "folio":1,
    "analyzed":"然 請 大 王 垂 許 我 等  今 夜 思 審  明 晨 就 作  "
  },
  {
    "segmentnr":"ZH_T16_0694_001:0790b25_15",
    "original":"」復白王言：",
    "folio":1,
    "analyzed":" 復 白 王 言  "
  },
  {
    "segmentnr":"ZH_T16_0694_001:0790b27_12",
    "original":"「王今造像應用純紫栴檀之木，文理、體質堅密之者，但其形相為坐、為立、高下若何？",
    "folio":1,
    "analyzed":" 王 今 造 像 應 用 純 紫 栴 檀 之 木  文 理  體 質 堅 密 之 者  但 其 形 相 為 坐  為 立  高 下 若 何  "
  },
  {
    "segmentnr":"ZH_T16_0694_001:0790b28_10",
    "original":"」王以此語問諸臣眾，有一智臣前白王言：",
    "folio":1,
    "analyzed":" 王 以 此 語 問 諸 臣 眾  有 一 智 臣 前 白 王 言  "
  },
  {
    "segmentnr":"ZH_T16_0694_001:0790b28_14",
    "original":"「大王！",
    "folio":1,
    "analyzed":" 大 王  "
  },
  {
    "segmentnr":"ZH_T16_0694_001:0790b28_21",
    "original":"當作如來坐像。",
    "folio":1,
    "analyzed":"當 作 如 來 坐 像  "
  },
  {
    "segmentnr":"ZH_T16_0694_001:0790b29_3",
    "original":"何以故？",
    "folio":1,
    "analyzed":"何 以 故  "
  },
  {
    "segmentnr":"ZH_T16_0694_001:0790c01_17",
    "original":"一切諸佛得大菩提，轉正法輪，現大神通，降伏外道，作大佛事，皆悉坐故。",
    "folio":1,
    "analyzed":"一切諸佛 得大菩提  轉正法輪  現 大 神 通  降 伏 外 道  作 大 佛 事  皆 悉 坐 故  "
  },
  {
    "segmentnr":"ZH_T16_0694_001:0790c02_11",
    "original":"是以應作坐師子座、結加之像。",
    "folio":1,
    "analyzed":"是 以 應 作 坐 師 子 座  結 加 之 像  "
  },
  {
    "segmentnr":"ZH_T16_0694_001:0790c04_11",
    "original":"」爾時毘首羯磨天遙見其事，審知王意欲造佛像，於其夜中作是思惟：",
    "folio":1,
    "analyzed":" 爾 時 毘 首 羯 磨 天 遙 見 其 事  審 知 王 意 欲 造 佛 像  於 其 夜 中 作是思惟  "
  },
  {
    "segmentnr":"ZH_T16_0694_001:0790c05_11",
    "original":"「我身所解最為巧妙，世間之中無如我者。",
    "folio":1,
    "analyzed":" 我 身 所 解 最 為 巧 妙  世 間 之 中 無 如 我 者  "
  },
  {
    "segmentnr":"ZH_T16_0694_001:0790c06_2",
    "original":"我若為作，應少似佛。",
    "folio":1,
    "analyzed":"我 若 為 作  應 少 似 佛  "
  },
  {
    "segmentnr":"ZH_T16_0694_001:0790c07_16",
    "original":"」即變其身，而為匠者，持諸利器，至明清旦，住王門側，令守門人具白王言：",
    "folio":1,
    "analyzed":" 即 變 其 身  而 為 匠 者  持 諸 利 器  至 明 清 旦  住 王 門 側  令 守 門 人 具 白 王 言  "
  },
  {
    "segmentnr":"ZH_T16_0694_001:0790c08_6",
    "original":"「我今欲為大王造像！",
    "folio":1,
    "analyzed":" 我 今 欲 為 大 王 造 像  "
  },
  {
    "segmentnr":"ZH_T16_0694_001:0790c08_15",
    "original":"我之工巧世中無匹。",
    "folio":1,
    "analyzed":"我 之 工 巧 世 中 無 匹  "
  },
  {
    "segmentnr":"ZH_T16_0694_001:0790c09_5",
    "original":"唯願大王莫使餘人！",
    "folio":1,
    "analyzed":"唯 願 大 王 莫 使 餘 人  "
  },
  {
    "segmentnr":"ZH_T16_0694_001:0790c09_20",
    "original":"」王聞此語心大欣慶，命之令入。",
    "folio":1,
    "analyzed":" 王 聞 此 語 心 大 欣 慶  命 之 令 入  "
  },
  {
    "segmentnr":"ZH_T16_0694_001:0790c10_14",
    "original":"觀其容止，知是巧匠，便生念言：",
    "folio":1,
    "analyzed":"觀 其 容 止  知 是 巧 匠  便 生 念 言  "
  },
  {
    "segmentnr":"ZH_T16_0694_001:0790c11_3",
    "original":"「世間之中何有此人？",
    "folio":1,
    "analyzed":" 世 間 之 中 何 有 此 人  "
  },
  {
    "segmentnr":"ZH_T16_0694_001:0790c12_1",
    "original":"將非毘首羯磨天或其弟子，而來此耶？",
    "folio":1,
    "analyzed":"將 非 毘 首 羯 磨 天 或 其 弟 子  而 來 此 耶  "
  },
  {
    "segmentnr":"ZH_T16_0694_001:0790c13_17",
    "original":"」王於爾時即脫身上所著瓔珞，手自捧持，以挂其頸，仍更許以種種無量諸珍寶物。",
    "folio":1,
    "analyzed":" 王 於 爾 時 即 脫 身 上 所 著 瓔 珞  手 自 捧 持  以 挂 其 頸  仍 更 許 以 種 種 無 量 諸 珍 寶 物  "
  },
  {
    "segmentnr":"ZH_T16_0694_001:0790c15_12",
    "original":"時王即與主藏大臣於內藏中，選擇香木，肩自荷負，持與天匠，而謂之言：",
    "folio":1,
    "analyzed":"時 王 即 與 主 藏 大 臣 於 內 藏 中  選 擇 香 木  肩 自 荷 負  持 與 天 匠  而 謂 之 言  "
  },
  {
    "segmentnr":"ZH_T16_0694_001:0790c15_19",
    "original":"「善哉，仁者！",
    "folio":1,
    "analyzed":" 善 哉  仁 者  "
  },
  {
    "segmentnr":"ZH_T16_0694_001:0790c16_15",
    "original":"當用此木為我造像，令與如來形相相似。",
    "folio":1,
    "analyzed":"當 用 此 木 為 我 造 像  令 與 如 來 形 相 相 似  "
  },
  {
    "segmentnr":"ZH_T16_0694_001:0790c17_5",
    "original":"」爾時天匠即白王言：",
    "folio":1,
    "analyzed":" 爾 時 天 匠 即 白 王 言  "
  },
  {
    "segmentnr":"ZH_T16_0694_001:0790c18_5",
    "original":"「我之工巧雖云第一，然造佛形相終不能盡。",
    "folio":1,
    "analyzed":" 我 之 工 巧 雖 云 第 一  然 造 佛 形 相 終 不 能 盡  "
  },
  {
    "segmentnr":"ZH_T16_0694_001:0790c19_4",
    "original":"譬如有人以炭畫日，言相似者，無有是處；",
    "folio":1,
    "analyzed":"譬 如 有 人 以 炭 畫 日  言 相 似 者  無 有 是 處  "
  },
  {
    "segmentnr":"ZH_T16_0694_001:0790c19_18",
    "original":"設以真金而作佛像，亦復如是。",
    "folio":1,
    "analyzed":"設 以 真 金 而 作 佛 像  亦復如是  "
  },
  {
    "segmentnr":"ZH_T16_0694_001:0790c20_3",
    "original":"有外道言：",
    "folio":1,
    "analyzed":"有 外 道 言  "
  },
  {
    "segmentnr":"ZH_T16_0694_001:0790c21_7",
    "original":"『梵王能作一切世間，然亦不能造佛形像盡諸相好！",
    "folio":1,
    "analyzed":" 梵 王 能 作 一切世間  然 亦 不 能 造 佛 形 像 盡 諸 相 好  "
  },
  {
    "segmentnr":"ZH_T16_0694_001:0790c22_7",
    "original":"』但我工巧世中為上，是故我今為王作耳！",
    "folio":1,
    "analyzed":" 但 我 工 巧 世 中 為 上  是 故 我 今 為 王 作 耳  "
  },
  {
    "segmentnr":"ZH_T16_0694_001:0790c24_2",
    "original":"今晨即是月初八日，弗沙宿合毘婆訶底出現之時，佛初誕生，還有此應。",
    "folio":1,
    "analyzed":"今 晨 即 是 月 初 八 日  弗 沙 宿 合 毘 婆 訶 底 出 現 之 時  佛 初 誕 生  還 有 此 應  "
  },
  {
    "segmentnr":"ZH_T16_0694_001:0790c24_12",
    "original":"此日祥慶，宜應起作。",
    "folio":1,
    "analyzed":"此 日 祥 慶  宜 應 起 作  "
  },
  {
    "segmentnr":"ZH_T16_0694_001:0790c25_16",
    "original":"」發是語已，操斧斫木，其聲上徹三十三天，至佛會所。",
    "folio":1,
    "analyzed":" 發 是 語 已  操 斧 斫 木  其 聲 上 徹 三十三天  至 佛 會 所  "
  },
  {
    "segmentnr":"ZH_T16_0694_001:0790c27_1",
    "original":"以佛神力聲所及處，眾生聞者，罪垢、煩惱皆得銷除。",
    "folio":1,
    "analyzed":"以佛神力 聲 所 及 處  眾 生 聞 者  罪 垢  煩 惱 皆 得 銷 除  "
  },
  {
    "segmentnr":"ZH_T16_0694_001:0790c28_16",
    "original":"爾時如來即便微笑，種種歎美其王功德，乃至遙授阿耨多羅三藐三菩提記。",
    "folio":1,
    "analyzed":"爾 時 如 來 即 便 微 笑  種 種 歎 美 其 王 功 德  乃 至 遙 授 阿耨多羅三藐三菩提 記  "
  },
  {
    "segmentnr":"ZH_T16_0694_001:0790c29_10",
    "original":"爾時三十三天主白佛言：",
    "folio":1,
    "analyzed":"爾 時 三十三天 主 白 佛 言  "
  },
  {
    "segmentnr":"ZH_T16_0694_001:0790c29_14",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T16_0694_001:0790c30_11",
    "original":"今在人間頗亦有人曾於曩生作佛像不？",
    "folio":1,
    "analyzed":"今 在 人 間 頗 亦 有 人 曾 於 曩 生 作 佛 像 不  "
  },
  {
    "segmentnr":"ZH_T16_0694_001:0790c30_15",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T16_0694_001:0790c30_19",
    "original":"「天主！",
    "folio":1,
    "analyzed":" 天 主  "
  },
  {
    "segmentnr":"ZH_T16_0694_001:0791a02_11",
    "original":"諸有曾經作佛像者，皆於過去先已解脫，在天眾中尚復無有，況於餘處？",
    "folio":1,
    "analyzed":"諸 有 曾 經 作 佛 像 者  皆 於 過 去 先 已 解 脫  在 天 眾 中 尚 復 無 有  況 於 餘 處  "
  },
  {
    "segmentnr":"ZH_T16_0694_001:0791a04_10",
    "original":"唯有北方毘沙門子那履沙婆，曾於往昔造菩薩像，以斯福故，後得為王，名頻婆娑羅。",
    "folio":1,
    "analyzed":"唯 有 北 方 毘 沙 門 子 那 履 沙 婆  曾 於 往 昔 造 菩 薩 像  以 斯 福 故  後 得 為 王  名 頻婆娑羅  "
  },
  {
    "segmentnr":"ZH_T16_0694_001:0791a05_9",
    "original":"復因見我，今得生天，有大勢力，永離惡道。",
    "folio":1,
    "analyzed":"復 因 見 我  今 得 生 天  有大勢力  永 離 惡 道  "
  },
  {
    "segmentnr":"ZH_T16_0694_001:0791a07_6",
    "original":"優樓頻螺迦葉、伽耶迦葉、那提迦葉並曾於往世修故佛堂，由此因緣永得解脫；",
    "folio":1,
    "analyzed":"優 樓 頻 螺 迦 葉  伽 耶 迦 葉  那 提 迦 葉 並 曾 於 往 世 修 故 佛 堂  由此因緣 永 得 解 脫  "
  },
  {
    "segmentnr":"ZH_T16_0694_001:0791a09_9",
    "original":"憍梵波提昔作牛身，追求水草，右遶精舍，食諸草竹，因見尊容，發歡喜心，乘茲福故，今得解脫；",
    "folio":1,
    "analyzed":"憍 梵 波 提 昔 作 牛 身  追 求 水 草  右 遶 精 舍  食 諸 草 竹  因 見 尊 容  發歡喜心  乘 茲 福 故  今 得 解 脫  "
  },
  {
    "segmentnr":"ZH_T16_0694_001:0791a10_2",
    "original":"尸毘羅曾持寶蓋，供養佛像；",
    "folio":1,
    "analyzed":"尸 毘 羅 曾 持 寶 蓋  供 養 佛 像  "
  },
  {
    "segmentnr":"ZH_T16_0694_001:0791a10_15",
    "original":"阿㝹樓䭾然一支燈亦以供養；",
    "folio":1,
    "analyzed":"阿 㝹 樓 䭾 然 一 支 燈 亦 以 供 養  "
  },
  {
    "segmentnr":"ZH_T16_0694_001:0791a11_4",
    "original":"輸鞞那曾掃佛堂；",
    "folio":1,
    "analyzed":"輸 鞞 那 曾 掃 佛 堂  "
  },
  {
    "segmentnr":"ZH_T16_0694_001:0791a11_17",
    "original":"阿婆摩那於佛像前燃燈施明；",
    "folio":1,
    "analyzed":"阿 婆 摩 那 於 佛 像 前 燃 燈 施 明  "
  },
  {
    "segmentnr":"ZH_T16_0694_001:0791a12_12",
    "original":"難陀比丘愛重尊儀，香水洗沐：",
    "folio":1,
    "analyzed":"難 陀 比 丘 愛 重 尊 儀  香 水 洗 沐  "
  },
  {
    "segmentnr":"ZH_T16_0694_001:0791a16_3",
    "original":"有如是等無量諸阿羅漢，皆悉曾於佛像之所薄申供養——乃至極下如那伽波羅，於像座前，以少許黃丹畫一像身而為供養——由此福故，皆永離苦而得解脫。",
    "folio":1,
    "analyzed":"有 如 是 等 無 量 諸 阿 羅 漢  皆 悉 曾 於 佛 像 之 所 薄 申 供 養   乃 至 極 下 如 那 伽 波 羅  於 像 座 前  以 少 許 黃 丹 畫 一 像 身 而 為 供 養   由 此 福 故  皆 永 離 苦 而 得 解 脫  "
  },
  {
    "segmentnr":"ZH_T16_0694_001:0791a16_6",
    "original":"天主！",
    "folio":1,
    "analyzed":"天 主  "
  },
  {
    "segmentnr":"ZH_T16_0694_001:0791a17_16",
    "original":"若復有人能於我法未滅盡來，造佛像者，於彌勒初會皆得解脫。",
    "folio":1,
    "analyzed":"若 復 有 人 能 於 我 法 未 滅 盡 來  造 佛 像 者  於 彌 勒 初 會 皆 得 解 脫  "
  },
  {
    "segmentnr":"ZH_T16_0694_001:0791a20_6",
    "original":"若有眾生非但為已而求出離，乃為欲得無上菩提造佛像者，當知此則為三十二相之因，能令其人速致成佛。",
    "folio":1,
    "analyzed":"若 有 眾 生 非 但 為 已 而 求 出 離  乃 為 欲 得 無上菩提 造 佛 像 者  當 知 此 則 為 三十二相 之 因  能 令 其 人 速 致 成 佛  "
  },
  {
    "segmentnr":"ZH_T16_0694_001:0791a21_10",
    "original":"」爾時優陀延王心自思惟：",
    "folio":1,
    "analyzed":" 爾 時 優 陀 延 王 心 自 思 惟  "
  },
  {
    "segmentnr":"ZH_T16_0694_001:0791a22_5",
    "original":"「云何令我所造之像速得成就？",
    "folio":1,
    "analyzed":" 云 何 令 我 所 造 之 像 速 得 成 就  "
  },
  {
    "segmentnr":"ZH_T16_0694_001:0791a22_16",
    "original":"」作是念已，語彼匠言：",
    "folio":1,
    "analyzed":" 作 是 念 已  語 彼 匠 言  "
  },
  {
    "segmentnr":"ZH_T16_0694_001:0791a23_13",
    "original":"「汝可勤心令功速畢，使我早得瞻仰禮敬。",
    "folio":1,
    "analyzed":" 汝 可 勤 心 令 功 速 畢  使 我 早 得 瞻 仰 禮 敬  "
  },
  {
    "segmentnr":"ZH_T16_0694_001:0791a24_13",
    "original":"」是時天匠運其工巧，專精匪懈，不日而成。",
    "folio":1,
    "analyzed":" 是 時 天 匠 運 其 工 巧  專 精 匪 懈  不 日 而 成  "
  },
  {
    "segmentnr":"ZH_T16_0694_001:0791a25_11",
    "original":"其像加趺坐，高七尺，面及手足皆紫金色。",
    "folio":1,
    "analyzed":"其 像 加 趺 坐  高 七 尺  面 及 手 足 皆 紫 金 色  "
  },
  {
    "segmentnr":"ZH_T16_0694_001:0791a26_17",
    "original":"時優陀延王見像得成，相好端嚴，心生淨信，獲柔順忍。",
    "folio":1,
    "analyzed":"時 優 陀 延 王 見 像 得 成  相 好 端 嚴  心 生 淨 信  獲 柔 順 忍  "
  },
  {
    "segmentnr":"ZH_T16_0694_001:0791a28_9",
    "original":"既得忍已，益加欣慶，所有業障及諸憂惱並得銷除，譬如日出，霧露皆盡。",
    "folio":1,
    "analyzed":"既 得 忍 已  益 加 欣 慶  所 有 業 障 及 諸 憂 惱 並 得 銷 除  譬 如 日 出  霧 露 皆 盡  "
  },
  {
    "segmentnr":"ZH_T16_0694_001:0791a29_8",
    "original":"唯除一業，現身受者，以曾於聖人起惡語故。",
    "folio":1,
    "analyzed":"唯 除 一 業  現 身 受 者  以 曾 於 聖 人 起 惡 語 故  "
  },
  {
    "segmentnr":"ZH_T16_0694_001:0791b01_7",
    "original":"其王爾時即以種種殊珍異物賞彼天匠。",
    "folio":1,
    "analyzed":"其 王 爾 時 即 以 種 種 殊 珍 異 物 賞 彼 天 匠  "
  },
  {
    "segmentnr":"ZH_T16_0694_001:0791b01_16",
    "original":"是時天匠敬白王言：",
    "folio":1,
    "analyzed":"是 時 天 匠 敬 白 王 言  "
  },
  {
    "segmentnr":"ZH_T16_0694_001:0791b02_7",
    "original":"「王今造像，我心隨喜。",
    "folio":1,
    "analyzed":" 王 今 造 像  我 心 隨 喜  "
  },
  {
    "segmentnr":"ZH_T16_0694_001:0791b02_16",
    "original":"願與大王同修此福！",
    "folio":1,
    "analyzed":"願 與 大 王 同 修 此 福  "
  },
  {
    "segmentnr":"ZH_T16_0694_001:0791b03_7",
    "original":"今王所賜，非我敢受。",
    "folio":1,
    "analyzed":"今 王 所 賜  非 我 敢 受  "
  },
  {
    "segmentnr":"ZH_T16_0694_001:0791b03_17",
    "original":"若要相與，待餘吉日。",
    "folio":1,
    "analyzed":"若 要 相 與  待 餘 吉 日  "
  },
  {
    "segmentnr":"ZH_T16_0694_001:0791b04_10",
    "original":"」作是語已，即於其夜還昇本天。",
    "folio":1,
    "analyzed":" 作是語已  即 於 其 夜 還 昇 本 天  "
  },
  {
    "segmentnr":"ZH_T16_0694_001:0791b06_1",
    "original":"爾時諸大國王、阿闍世等，並先於佛心懷渴慕。",
    "folio":1,
    "analyzed":"爾 時 諸 大 國 王  阿 闍 世 等  並 先 於 佛 心 懷 渴 慕  "
  },
  {
    "segmentnr":"ZH_T16_0694_001:0791b06_16",
    "original":"聞王造像，功已獲成，皆生喜慶。",
    "folio":1,
    "analyzed":"聞 王 造 像  功 已 獲 成  皆 生 喜 慶  "
  },
  {
    "segmentnr":"ZH_T16_0694_001:0791b08_12",
    "original":"共至王所，各以無量花香、音樂供養佛像，復以種種諸珍寶物贈奉於王，咸作是言：",
    "folio":1,
    "analyzed":"共 至 王 所  各 以 無 量 花 香  音 樂 供 養 佛 像  復 以 種 種 諸 珍 寶 物 贈 奉 於 王  咸 作 是 言  "
  },
  {
    "segmentnr":"ZH_T16_0694_001:0791b08_16",
    "original":"「大王！",
    "folio":1,
    "analyzed":" 大 王  "
  },
  {
    "segmentnr":"ZH_T16_0694_001:0791b09_11",
    "original":"所作甚為希有，能拔我等愁憂毒箭！",
    "folio":1,
    "analyzed":"所 作 甚 為 希 有  能 拔 我 等 愁 憂 毒 箭  "
  },
  {
    "segmentnr":"ZH_T16_0694_001:0791b11_17",
    "original":"」爾時如來在彼天中為母說法，及諸天眾咸得利喜，所應作事皆已作訖，復告眾言：",
    "folio":1,
    "analyzed":" 爾 時 如 來 在 彼 天 中 為 母 說 法  及 諸 天 眾 咸 得 利 喜  所應作事 皆 已 作 訖  復 告 眾 言  "
  },
  {
    "segmentnr":"ZH_T16_0694_001:0791b12_2",
    "original":"「諸天子！",
    "folio":1,
    "analyzed":" 諸 天 子  "
  },
  {
    "segmentnr":"ZH_T16_0694_001:0791b13_10",
    "original":"諸佛、世尊是常住身，若諸眾生有可度者，即為出現教化說法。",
    "folio":1,
    "analyzed":"諸 佛  世 尊 是 常 住 身  若 諸 眾 生 有 可 度 者  即 為 出 現 教 化 說 法  "
  },
  {
    "segmentnr":"ZH_T16_0694_001:0791b15_6",
    "original":"若所作事畢，更無有能受法化者，如來於此即便不現，無智之人，謂佛實滅。",
    "folio":1,
    "analyzed":"若 所 作 事 畢  更 無 有 能 受 法 化 者  如 來 於 此 即 便 不 現  無 智 之 人  謂 佛 實 滅  "
  },
  {
    "segmentnr":"ZH_T16_0694_001:0791b15_22",
    "original":"如來身者，法身、常身，實不滅度。",
    "folio":1,
    "analyzed":"如 來 身 者  法 身  常 身  實 不 滅 度  "
  },
  {
    "segmentnr":"ZH_T16_0694_001:0791b16_3",
    "original":"諸天子！",
    "folio":1,
    "analyzed":"諸 天 子  "
  },
  {
    "segmentnr":"ZH_T16_0694_001:0791b17_2",
    "original":"一切諸佛，法皆如是，為化眾生有現、不現。",
    "folio":1,
    "analyzed":"一切諸佛  法 皆 如 是  為 化 眾 生 有 現  不 現  "
  },
  {
    "segmentnr":"ZH_T16_0694_001:0791b18_8",
    "original":"」爾時如來復作是言：",
    "folio":1,
    "analyzed":" 爾 時 如 來 復 作 是 言  "
  },
  {
    "segmentnr":"ZH_T16_0694_001:0791b18_14",
    "original":"「汝等當知！",
    "folio":1,
    "analyzed":" 汝 等 當 知  "
  },
  {
    "segmentnr":"ZH_T16_0694_001:0791b19_17",
    "original":"此諸天眾所應度者，皆已度訖，吾今將欲下閻浮提。",
    "folio":1,
    "analyzed":"此 諸 天 眾 所 應 度 者  皆 已 度 訖  吾 今 將 欲 下 閻 浮 提  "
  },
  {
    "segmentnr":"ZH_T16_0694_001:0791b20_16",
    "original":"汝等諸天若念我者，當勤精進，勿復放逸。",
    "folio":1,
    "analyzed":"汝 等 諸 天 若 念 我 者  當 勤 精 進  勿 復 放 逸  "
  },
  {
    "segmentnr":"ZH_T16_0694_001:0791b21_1",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T16_0694_001:0791b22_3",
    "original":"放逸過失故，令汝等不得阿耨多羅三藐三菩提。",
    "folio":1,
    "analyzed":"放 逸 過 失 故  令 汝 等 不 得阿耨多羅三藐三菩提  "
  },
  {
    "segmentnr":"ZH_T16_0694_001:0791b24_14",
    "original":"然汝等以於往昔曾種善根，今得在此受天快樂，便著放逸，不修福行，此諸快樂，無常所隨，一從隕墜，長淪惡道。",
    "folio":1,
    "analyzed":"然 汝 等 以 於 往 昔 曾 種 善 根  今 得 在 此 受 天 快 樂  便 著 放 逸  不 修 福 行  此 諸 快 樂  無 常 所 隨  一 從 隕 墜  長 淪 惡 道  "
  },
  {
    "segmentnr":"ZH_T16_0694_001:0791b25_20",
    "original":"又汝等諸天煩惱尤重，見有勝己，便生嫉妬，曾不念言：",
    "folio":1,
    "analyzed":"又 汝 等 諸 天 煩 惱 尤 重  見 有 勝 己  便 生 嫉 妬  曾 不 念 言  "
  },
  {
    "segmentnr":"ZH_T16_0694_001:0791b27_3",
    "original":"『彼天勝樂由多福業之所感致，我若勤修必亦當得。",
    "folio":1,
    "analyzed":" 彼 天 勝 樂 由 多 福 業 之 所 感 致  我 若 勤 修 必 亦 當 得  "
  },
  {
    "segmentnr":"ZH_T16_0694_001:0791b29_16",
    "original":"』又今汝等身色光澤如日初輝，若懷嫉妬，心黯如死炭，復當令墮大黑闇中，乃至不能自見手掌，後復當作食吐之鬼。",
    "folio":1,
    "analyzed":" 又 今 汝 等 身 色 光 澤 如 日 初 輝  若 懷 嫉 妬  心 黯 如 死 炭  復 當 令 墮 大 黑 闇 中  乃 至 不 能 自 見 手 掌  後 復 當 作 食 吐 之 鬼  "
  },
  {
    "segmentnr":"ZH_T16_0694_001:0791c02_16",
    "original":"又汝等諸天受眾福報，身相嚴潔，威勢勇猛，由嫉妬故，當受女身，永失丈夫威猛之力。",
    "folio":1,
    "analyzed":"又 汝 等 諸 天 受 眾 福 報  身 相 嚴 潔  威 勢 勇 猛  由 嫉 妬 故  當 受 女 身  永 失 丈 夫 威 猛 之 力  "
  },
  {
    "segmentnr":"ZH_T16_0694_001:0791c02_21",
    "original":"「諸天子！",
    "folio":1,
    "analyzed":" 諸 天 子  "
  },
  {
    "segmentnr":"ZH_T16_0694_001:0791c04_4",
    "original":"我念昔者有無量諸王，皆為汝等嫉妬之心非理所害。",
    "folio":1,
    "analyzed":"我 念 昔 者 有 無 量 諸 王  皆 為 汝 等 嫉 妬 之 心 非 理 所 害  "
  },
  {
    "segmentnr":"ZH_T16_0694_001:0791c04_8",
    "original":"諸天子！",
    "folio":1,
    "analyzed":"諸 天 子  "
  },
  {
    "segmentnr":"ZH_T16_0694_001:0791c06_14",
    "original":"昔有阿修羅王名曰鄔羅，修行苦行，戒品清潔，而汝諸天等遣一天女，名鄔婆尸，惑彼王心，令虧淨行。",
    "folio":1,
    "analyzed":"昔 有 阿修羅王 名 曰 鄔 羅  修 行 苦 行  戒 品 清 潔  而 汝 諸 天 等 遣 一 天 女  名 鄔 婆 尸  惑 彼 王 心  令 虧 淨 行  "
  },
  {
    "segmentnr":"ZH_T16_0694_001:0791c08_6",
    "original":"其王染著，威德損減，被那羅延天之所殺害，并無量阿修羅眾同時敗滅。",
    "folio":1,
    "analyzed":"其 王 染 著  威 德 損 減  被 那 羅 延 天 之 所 殺 害  并 無 量 阿 修 羅 眾 同 時 敗 滅  "
  },
  {
    "segmentnr":"ZH_T16_0694_001:0791c09_15",
    "original":"其那羅延天既殺此王，又誅其眾，因即收取鄔婆尸女而往天宮。",
    "folio":1,
    "analyzed":"其 那 羅 延 天 既 殺 此 王  又 誅 其 眾  因 即 收 取 鄔 婆 尸 女 而 往 天 宮  "
  },
  {
    "segmentnr":"ZH_T16_0694_001:0791c11_5",
    "original":"復有一王，名曰那訶受，汝等諸天誑惑之語，助諸天眾伐阿修羅。",
    "folio":1,
    "analyzed":"復 有 一 王  名 曰 那 訶 受  汝 等 諸 天 誑 惑 之 語  助 諸 天 眾 伐 阿 修 羅  "
  },
  {
    "segmentnr":"ZH_T16_0694_001:0791c11_19",
    "original":"修羅破已，汝等諸天反加其害。",
    "folio":1,
    "analyzed":"修 羅 破 已  汝 等 諸 天 反 加 其 害  "
  },
  {
    "segmentnr":"ZH_T16_0694_001:0791c13_17",
    "original":"又汝等諸天以舍支夫人故，心生忿妬，構行讒毀，令阿伽娑仙人無故被嫌，而興惡願。",
    "folio":1,
    "analyzed":"又 汝 等 諸 天 以 舍 支 夫 人 故  心 生 忿 妬  構 行 讒 毀  令 阿 伽 娑 仙 人 無 故 被 嫌  而 興 惡 願  "
  },
  {
    "segmentnr":"ZH_T16_0694_001:0791c14_13",
    "original":"又汝等諸天曾為誑惑，謂曀荼王曰：",
    "folio":1,
    "analyzed":"又 汝 等 諸 天 曾 為 誑 惑  謂 曀 荼 王 曰  "
  },
  {
    "segmentnr":"ZH_T16_0694_001:0791c15_3",
    "original":"『仙人之處，多有真金。",
    "folio":1,
    "analyzed":" 仙 人 之 處  多 有 真 金  "
  },
  {
    "segmentnr":"ZH_T16_0694_001:0791c15_14",
    "original":"』王信此言，逼之令出。",
    "folio":1,
    "analyzed":" 王 信 此 言  逼 之 令 出  "
  },
  {
    "segmentnr":"ZH_T16_0694_001:0791c16_12",
    "original":"仙人由是心生憤恚，即時猛火燒殺其王。",
    "folio":1,
    "analyzed":"仙 人 由 是 心 生 憤 恚  即 時 猛 火 燒 殺 其 王  "
  },
  {
    "segmentnr":"ZH_T16_0694_001:0791c18_12",
    "original":"昔復有王，名曰提婆，甞設大會，以為供養，以斯福業威力自在，上此天中，受天快樂。",
    "folio":1,
    "analyzed":"昔 復 有 王  名 曰 提 婆  甞 設 大 會  以 為 供 養  以 斯 福 業 威 力 自 在  上 此 天 中  受 天 快 樂  "
  },
  {
    "segmentnr":"ZH_T16_0694_001:0791c20_9",
    "original":"汝諸天等，心懷嫉妬，令從忉利退墮閻浮，所有威勢並皆喪失，如月無光，如河無水。",
    "folio":1,
    "analyzed":"汝 諸 天 等  心 懷 嫉 妬  令 從 忉 利 退 墮 閻 浮  所 有 威 勢 並 皆 喪 失  如 月 無 光  如 河 無 水  "
  },
  {
    "segmentnr":"ZH_T16_0694_001:0791c20_13",
    "original":"諸天子！",
    "folio":1,
    "analyzed":"諸 天 子  "
  },
  {
    "segmentnr":"ZH_T16_0694_001:0791c23_2",
    "original":"世中有人威德自在，或得諸定，或得神通，或有成就四神足等，若起一念嫉妬之心，如是功德一時退失。",
    "folio":1,
    "analyzed":"世 中 有 人 威德自在  或 得 諸 定  或 得 神 通  或 有 成 就 四 神 足 等  若 起 一 念 嫉 妬 之 心  如 是 功 德 一 時 退 失  "
  },
  {
    "segmentnr":"ZH_T16_0694_001:0791c24_11",
    "original":"如提婆達多愚癡厚重，乃於我所生嫉妬意，即時自失五種神通。",
    "folio":1,
    "analyzed":"如 提 婆 達 多 愚 癡 厚 重  乃 於 我 所 生 嫉 妬 意  即 時 自 失 五種神通  "
  },
  {
    "segmentnr":"ZH_T16_0694_001:0791c25_8",
    "original":"」爾時天帝釋白佛言：",
    "folio":1,
    "analyzed":" 爾 時 天 帝 釋 白 佛 言  "
  },
  {
    "segmentnr":"ZH_T16_0694_001:0791c25_12",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T16_0694_001:0791c26_1",
    "original":"我今有疑，欲有所問。",
    "folio":1,
    "analyzed":"我 今 有 疑  欲 有 所 問  "
  },
  {
    "segmentnr":"ZH_T16_0694_001:0791c26_11",
    "original":"言嫉妬者，云何是耶？",
    "folio":1,
    "analyzed":"言 嫉 妬 者  云 何 是 耶  "
  },
  {
    "segmentnr":"ZH_T16_0694_001:0791c26_17",
    "original":"」復作是言：",
    "folio":1,
    "analyzed":" 復 作 是 言  "
  },
  {
    "segmentnr":"ZH_T16_0694_001:0791c26_21",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T16_0694_001:0791c27_12",
    "original":"若有眾生見他勝己，生如是念：",
    "folio":1,
    "analyzed":"若 有 眾 生 見 他 勝 己  生 如 是 念  "
  },
  {
    "segmentnr":"ZH_T16_0694_001:0791c28_2",
    "original":"『云何令我獲彼所得？",
    "folio":1,
    "analyzed":" 云 何 令 我 獲 彼 所 得  "
  },
  {
    "segmentnr":"ZH_T16_0694_001:0791c28_13",
    "original":"』如是之心，是嫉妬不？",
    "folio":1,
    "analyzed":" 如 是 之 心  是 嫉 妬 不  "
  },
  {
    "segmentnr":"ZH_T16_0694_001:0791c28_17",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T16_0694_001:0791c28_21",
    "original":"「不也！",
    "folio":1,
    "analyzed":" 不 也  "
  },
  {
    "segmentnr":"ZH_T16_0694_001:0791c29_7",
    "original":"此是貪心，非為嫉妬。",
    "folio":1,
    "analyzed":"此 是 貪 心  非 為 嫉 妬  "
  },
  {
    "segmentnr":"ZH_T16_0694_001:0791c29_10",
    "original":"天主！",
    "folio":1,
    "analyzed":"天 主  "
  },
  {
    "segmentnr":"ZH_T16_0694_001:0792a01_17",
    "original":"其嫉妬者，自求名利，不欲他有，於有之人而生憎恚，是為嫉妬。",
    "folio":1,
    "analyzed":"其 嫉 妬 者  自 求 名 利  不 欲 他 有  於 有 之 人 而 生 憎 恚  是 為 嫉 妬  "
  },
  {
    "segmentnr":"ZH_T16_0694_001:0792a03_2",
    "original":"」爾時諸天眾皆從座起，右膝著地，合掌向佛，而作是言：",
    "folio":1,
    "analyzed":" 爾 時 諸 天 眾 皆 從 座 起  右膝著地  合 掌 向 佛  而 作 是 言  "
  },
  {
    "segmentnr":"ZH_T16_0694_001:0792a03_17",
    "original":"「如佛所誨，我諸天眾皆當奉行。",
    "folio":1,
    "analyzed":" 如 佛 所 誨  我 諸 天 眾 皆 當 奉 行  "
  },
  {
    "segmentnr":"ZH_T16_0694_001:0792a05_17",
    "original":"如來、世尊為父、為主、為尊重者、為最勝者，能於我等起大慈悲而來至此，令諸天眾皆得利益。",
    "folio":1,
    "analyzed":"如 來  世 尊 為 父  為 主  為 尊 重 者  為 最 勝 者  能 於 我 等 起 大 慈 悲 而 來 至 此  令 諸 天 眾 皆 得 利 益  "
  },
  {
    "segmentnr":"ZH_T16_0694_001:0792a06_17",
    "original":"我等所願，猶為未滿，欲於如來重請一事。",
    "folio":1,
    "analyzed":"我 等 所 願  猶 為 未 滿  欲 於 如 來 重 請 一 事  "
  },
  {
    "segmentnr":"ZH_T16_0694_001:0792a06_20",
    "original":"世尊！",
    "folio":1,
    "analyzed":"世 尊  "
  },
  {
    "segmentnr":"ZH_T16_0694_001:0792a07_13",
    "original":"世間之人於我等諸天多生輕慢。",
    "folio":1,
    "analyzed":"世 間 之 人 於 我 等 諸 天 多 生 輕 慢  "
  },
  {
    "segmentnr":"ZH_T16_0694_001:0792a07_17",
    "original":"何以故？",
    "folio":1,
    "analyzed":"何 以 故  "
  },
  {
    "segmentnr":"ZH_T16_0694_001:0792a08_18",
    "original":"以諸佛、如來人中生故，復於人中成正覺故；",
    "folio":1,
    "analyzed":"以 諸 佛  如 來 人 中 生 故  復 於 人 中 成 正 覺 故  "
  },
  {
    "segmentnr":"ZH_T16_0694_001:0792a09_11",
    "original":"人中多有諸阿羅漢而得果故；",
    "folio":1,
    "analyzed":"人 中 多 有 諸 阿 羅 漢 而 得 果 故  "
  },
  {
    "segmentnr":"ZH_T16_0694_001:0792a10_9",
    "original":"諸大威德、辟支佛復於人間而出現故。",
    "folio":1,
    "analyzed":"諸 大 威 德  辟 支 佛 復 於 人 間 而 出 現 故  "
  },
  {
    "segmentnr":"ZH_T16_0694_001:0792a13_9",
    "original":"如來今者，若不住此，下閻浮提，世間之人謂我等諸天，不知如來有大威德，應受諸天如法供養，復謂我等不能供養諸佛、世尊。",
    "folio":1,
    "analyzed":"如 來 今 者  若 不 住 此  下 閻 浮 提  世 間 之 人 謂 我 等 諸 天  不 知 如 來 有 大 威 德  應 受 諸 天 如 法 供 養  復 謂 我 等 不 能 供 養 諸 佛  世 尊  "
  },
  {
    "segmentnr":"ZH_T16_0694_001:0792a14_17",
    "original":"唯願如來少住於此，受我微供，令彼人間知我等諸天供養於佛。",
    "folio":1,
    "analyzed":"唯 願 如 來 少 住 於 此  受 我 微 供  令 彼 人 間 知 我 等 諸 天 供 養 於 佛  "
  },
  {
    "segmentnr":"ZH_T16_0694_001:0792a15_7",
    "original":"」于時世尊默然許可。",
    "folio":1,
    "analyzed":" 于 時 世 尊 默 然 許 可  "
  },
  {
    "segmentnr":"ZH_T16_0694_001:0792a16_8",
    "original":"爾時佛告大目揵連：",
    "folio":1,
    "analyzed":"爾 時 佛 告 大 目 揵 連  "
  },
  {
    "segmentnr":"ZH_T16_0694_001:0792a17_8",
    "original":"「汝可先往閻浮提，問訊四眾，作如是言：",
    "folio":1,
    "analyzed":" 汝 可 先 往 閻 浮 提  問 訊 四 眾  作如是言  "
  },
  {
    "segmentnr":"ZH_T16_0694_001:0792a18_6",
    "original":"『一切眾生憶念我者，咸應集會僧伽尸國。",
    "folio":1,
    "analyzed":" 一 切 眾 生 憶 念 我 者  咸 應 集 會 僧 伽 尸 國  "
  },
  {
    "segmentnr":"ZH_T16_0694_001:0792a18_16",
    "original":"却後七日，皆當見我。",
    "folio":1,
    "analyzed":"却 後 七 日  皆 當 見 我  "
  },
  {
    "segmentnr":"ZH_T16_0694_001:0792a19_10",
    "original":"』」爾時大目揵連頂禮佛足。",
    "folio":1,
    "analyzed":"  爾 時 大 目 揵 連 頂禮佛足  "
  },
  {
    "segmentnr":"ZH_T16_0694_001:0792a20_15",
    "original":"禮佛足已，如一瞬頃到閻浮提，以佛所勅告諸四眾。",
    "folio":1,
    "analyzed":"禮 佛 足 已  如 一 瞬 頃 到 閻 浮 提  以 佛 所 勅 告 諸 四 眾  "
  },
  {
    "segmentnr":"ZH_T16_0694_001:0792a22_13",
    "original":"時優陀延王等及一切眾生，聞佛此言，若身若心歡喜踊躍，皆除憂惱，普得清涼。",
    "folio":1,
    "analyzed":"時 優 陀 延 王 等 及 一 切 眾 生  聞 佛 此 言  若 身 若 心 歡喜踊躍  皆 除 憂 惱  普 得 清 涼  "
  },
  {
    "segmentnr":"ZH_T16_0694_001:0792a25_1",
    "original":"爾時，四眾比丘、比丘尼、優婆塞、優婆夷欲共往詣僧伽尸國，並先來集王舍城中，互相謂言：",
    "folio":1,
    "analyzed":"爾 時  四 眾 比 丘  比 丘 尼  優 婆 塞  優 婆 夷 欲 共 往 詣 僧 伽 尸 國  並 先 來 集 王 舍 城 中  互 相 謂 言  "
  },
  {
    "segmentnr":"ZH_T16_0694_001:0792a26_8",
    "original":"「如來、世尊下閻浮提，誰能先得恭敬禮拜，法未盡來恒為上首！",
    "folio":1,
    "analyzed":" 如 來  世 尊 下 閻 浮 提  誰 能 先 得 恭敬禮拜  法 未 盡 來 恒 為 上 首  "
  },
  {
    "segmentnr":"ZH_T16_0694_001:0792a27_16",
    "original":"」爾時，摩訶迦旃延聞此語已，心懷不悅，恐比丘尼得為上首。",
    "folio":1,
    "analyzed":" 爾 時  摩 訶 迦 旃 延 聞 此 語 已  心 懷 不 悅  恐 比 丘 尼 得 為 上 首  "
  },
  {
    "segmentnr":"ZH_T16_0694_001:0792a27_20",
    "original":"何以故？",
    "folio":1,
    "analyzed":"何 以 故  "
  },
  {
    "segmentnr":"ZH_T16_0694_001:0792b01_2",
    "original":"彼眾之中，有優波難陀、蓮花色二比丘尼，善能通達諸佛法藏，所得神通唯除目連更無等故。",
    "folio":1,
    "analyzed":"彼 眾 之 中  有 優 波 難 陀  蓮 花 色 二 比 丘 尼  善能通達 諸 佛 法 藏  所 得 神 通 唯 除 目 連 更 無 等 故  "
  },
  {
    "segmentnr":"ZH_T16_0694_001:0792b01_16",
    "original":"作是念已，種種訶責比丘尼眾。",
    "folio":1,
    "analyzed":"作 是 念 已  種 種 訶 責 比 丘 尼 眾  "
  },
  {
    "segmentnr":"ZH_T16_0694_001:0792b02_8",
    "original":"時蓮花色比丘尼告諸尼言：",
    "folio":1,
    "analyzed":"時 蓮 花 色 比 丘 尼 告 諸 尼 言  "
  },
  {
    "segmentnr":"ZH_T16_0694_001:0792b04_7",
    "original":"「我等女人在於俗間常被尊貴，縱使種族卑賤之者，仍得丈夫恭敬禮重、承事供養。",
    "folio":1,
    "analyzed":" 我 等 女 人 在 於 俗 間 常 被 尊 貴  縱 使 種 族 卑 賤 之 者  仍 得 丈 夫 恭 敬 禮 重  承事供養  "
  },
  {
    "segmentnr":"ZH_T16_0694_001:0792b06_8",
    "original":"又佛法中諸比丘尼，父母、眷屬多是王種，精進持戒，不犯威儀，具諸德業，仍令禮敬初戒比丘。",
    "folio":1,
    "analyzed":"又 佛 法 中 諸比丘尼  父 母  眷 屬 多 是 王 種  精 進 持 戒  不 犯 威 儀  具 諸 德 業  仍 令 禮 敬 初 戒 比 丘  "
  },
  {
    "segmentnr":"ZH_T16_0694_001:0792b07_5",
    "original":"又尊者迦旃延，今復作此種種呵責。",
    "folio":1,
    "analyzed":"又 尊 者 迦 旃 延  今 復 作 此 種 種 呵 責  "
  },
  {
    "segmentnr":"ZH_T16_0694_001:0792b08_4",
    "original":"我為汝等設諸方便，令比丘尼出過於彼。",
    "folio":1,
    "analyzed":"我 為 汝 等 設 諸 方 便  令 比 丘 尼 出 過 於 彼  "
  },
  {
    "segmentnr":"ZH_T16_0694_001:0792b09_4",
    "original":"」作是語已，與諸四眾即時往赴僧伽尸城。",
    "folio":1,
    "analyzed":" 作是語已  與 諸 四 眾 即 時 往 赴 僧 伽 尸 城  "
  },
  {
    "segmentnr":"ZH_T16_0694_001:0792b13_18",
    "original":"爾時，波斯匿王、阿闍世王及毘舍離國嚴熾王等，各將四兵前後導從，有大勢力，所乘象馬皆以種種寶物莊嚴，幡蓋、香花并眾妓樂，威容肅穆，狀若諸天，皆亦往詣僧伽城所。",
    "folio":1,
    "analyzed":"爾 時  波 斯 匿 王  阿 闍 世 王 及 毘 舍 離 國 嚴 熾 王 等  各 將 四 兵 前 後 導 從  有大勢力  所 乘 象 馬 皆 以 種 種 寶 物 莊 嚴  幡 蓋  香 花 并 眾 妓 樂  威 容 肅 穆  狀 若 諸 天  皆 亦 往 詣 僧 伽 城 所  "
  },
  {
    "segmentnr":"ZH_T16_0694_001:0792b16_14",
    "original":"爾時，優陀延王嚴整四兵以為侍從，乘大白象珍寶綺飾，躬自荷戴所造之像，花幡音樂隨逐供養，從其本國向僧伽尸城。",
    "folio":1,
    "analyzed":"爾 時  優 陀 延 王 嚴 整 四 兵 以 為 侍 從  乘 大 白 象 珍 寶 綺 飾  躬 自 荷 戴 所 造 之 像  花 幡 音 樂 隨 逐 供 養  從 其 本 國 向 僧 伽 尸 城  "
  },
  {
    "segmentnr":"ZH_T16_0694_001:0792b20_15",
    "original":"爾時，毘首羯磨天并諸天眾，知佛將欲下閻浮提，作三道寶階，從僧伽尸城至忉利天，其階中道瑠璃所成，兩邊階道悉用黃金，足所踐處布以白銀，諸天七寶而為間飾。",
    "folio":1,
    "analyzed":"爾 時  毘 首 羯 磨 天 并 諸 天 眾  知 佛 將 欲 下 閻 浮 提  作 三 道 寶 階  從 僧 伽 尸 城 至 忉 利 天  其 階 中 道 瑠 璃 所 成  兩 邊 階 道 悉 用 黃 金  足 所 踐 處 布 以 白 銀  諸 天 七 寶 而 為 間 飾  "
  },
  {
    "segmentnr":"ZH_T16_0694_001:0792b22_16",
    "original":"爾時，帝釋遣使往詣夜摩天、兜率陀天、化樂天、他化自在天及于梵世，而告之曰：",
    "folio":1,
    "analyzed":"爾 時  帝 釋 遣 使 往 詣 夜 摩 天  兜 率 陀 天  化 樂 天  他化自在天 及 于 梵 世  而 告 之 曰  "
  },
  {
    "segmentnr":"ZH_T16_0694_001:0792b23_16",
    "original":"「如來不久下閻浮提，欲有供養，願來至此！",
    "folio":1,
    "analyzed":" 如 來 不 久 下 閻 浮 提  欲 有 供 養  願 來 至 此  "
  },
  {
    "segmentnr":"ZH_T16_0694_001:0792b25_8",
    "original":"」復遣使往四天王天、大海龍王、揵闥婆、緊那羅、夜叉等眾，而謂之言：",
    "folio":1,
    "analyzed":" 復 遣 使 往 四天王天  大 海 龍 王  揵 闥 婆  緊 那 羅  夜 叉 等 眾  而 謂 之 言  "
  },
  {
    "segmentnr":"ZH_T16_0694_001:0792b26_7",
    "original":"「世尊今欲下閻浮提，可持所有來此供養！",
    "folio":1,
    "analyzed":" 世 尊 今 欲 下 閻 浮 提  可 持 所 有 來 此 供 養  "
  },
  {
    "segmentnr":"ZH_T16_0694_001:0792b27_11",
    "original":"」時彼諸天及龍、神等聞此語已，靡不雲集忉利天中。",
    "folio":1,
    "analyzed":" 時 彼 諸 天 及 龍  神 等 聞 此 語 已  靡 不 雲 集 忉 利 天 中  "
  },
  {
    "segmentnr":"ZH_T16_0694_001:0792b29_18",
    "original":"爾時世尊在須彌山頂，與諸天眾將欲下時，一切諸天前後翼從，威德熾盛，光明赫奕。",
    "folio":1,
    "analyzed":"爾 時 世 尊 在 須彌山頂  與 諸 天 眾 將 欲 下 時  一 切 諸 天 前 後 翼 從  威德熾盛  光 明 赫 奕  "
  },
  {
    "segmentnr":"ZH_T16_0694_001:0792c01_9",
    "original":"如滿月在空，眾星共遶；",
    "folio":1,
    "analyzed":"如 滿 月 在 空  眾 星 共 遶  "
  },
  {
    "segmentnr":"ZH_T16_0694_001:0792c01_20",
    "original":"如旭日初出，彩霞紛映。",
    "folio":1,
    "analyzed":"如 旭 日 初 出  彩 霞 紛 映  "
  },
  {
    "segmentnr":"ZH_T16_0694_001:0792c02_9",
    "original":"時佛眾會，其狀如是。",
    "folio":1,
    "analyzed":"時 佛 眾 會  其 狀 如 是  "
  },
  {
    "segmentnr":"ZH_T16_0694_001:0792c03_18",
    "original":"爾時閻浮提中，以佛威神有五種希有之事：",
    "folio":1,
    "analyzed":"爾 時 閻浮提中  以 佛 威 神 有 五 種 希 有 之 事  "
  },
  {
    "segmentnr":"ZH_T16_0694_001:0792c04_15",
    "original":"一者、令彼諸天不見人間不淨之物；",
    "folio":1,
    "analyzed":"一 者  令 彼 諸 天 不 見 人 間 不 淨 之 物  "
  },
  {
    "segmentnr":"ZH_T16_0694_001:0792c05_11",
    "original":"二者、令諸女人見彼天男而無欲想；",
    "folio":1,
    "analyzed":"二 者  令 諸 女 人 見 彼 天 男 而 無 欲 想  "
  },
  {
    "segmentnr":"ZH_T16_0694_001:0792c06_8",
    "original":"三者、亦令丈夫見諸天女不生染意；",
    "folio":1,
    "analyzed":"三 者  亦 令 丈 夫 見 諸 天 女 不 生 染 意  "
  },
  {
    "segmentnr":"ZH_T16_0694_001:0792c07_5",
    "original":"四者、令於人間遙見諸天種種供養；",
    "folio":1,
    "analyzed":"四 者  令 於 人 間 遙 見 諸 天 種種供養  "
  },
  {
    "segmentnr":"ZH_T16_0694_001:0792c08_16",
    "original":"五者、諸天之身光潔細妙，非人所覩，以佛神力顯然明著，皆可得見。",
    "folio":1,
    "analyzed":"五 者  諸 天 之 身 光 潔 細 妙  非 人 所 覩  以佛神力 顯 然 明 著  皆 可 得 見  "
  },
  {
    "segmentnr":"ZH_T16_0694_001:0792c11_3",
    "original":"爾時世尊從天初下，足蹈寶階，梵王在右，手執白蓋，帝釋在左，手持白拂，其餘諸天皆乘虛空，隨佛而下。",
    "folio":1,
    "analyzed":"爾 時 世 尊 從 天 初 下  足 蹈 寶 階  梵 王 在 右  手 執 白 蓋  帝 釋 在 左  手 持 白 拂  其 餘 諸 天 皆 乘 虛 空  隨 佛 而 下  "
  },
  {
    "segmentnr":"ZH_T16_0694_001:0792c12_7",
    "original":"一時同奏種種音樂，各自捧持幢幡、寶蓋，散花供養。",
    "folio":1,
    "analyzed":"一 時 同 奏 種 種 音 樂  各 自 捧 持 幢 幡  寶 蓋  散 花 供 養  "
  },
  {
    "segmentnr":"ZH_T16_0694_001:0792c13_17",
    "original":"淨居天眾側塞虛空，無量百千諸天婇女，持寶珠、瓔珞歌讚佛德。",
    "folio":1,
    "analyzed":"淨 居 天 眾 側 塞 虛 空  無 量 百 千 諸 天 婇 女  持 寶 珠  瓔 珞 歌 讚 佛 德  "
  },
  {
    "segmentnr":"ZH_T16_0694_001:0792c15_6",
    "original":"復有諸天於虛空中，雨種種香及種種花，諸龍雨於微細香雨。",
    "folio":1,
    "analyzed":"復 有 諸 天 於 虛 空 中  雨 種 種 香 及 種 種 花  諸 龍 雨 於 微 細 香 雨  "
  },
  {
    "segmentnr":"ZH_T16_0694_001:0792c16_6",
    "original":"于時空中淨無雲曀，雷聲美妙，聞者喜悅。",
    "folio":1,
    "analyzed":"于 時 空 中 淨 無 雲 曀  雷 聲 美 妙  聞 者 喜 悅  "
  },
  {
    "segmentnr":"ZH_T16_0694_001:0792c17_15",
    "original":"揵闥婆神、緊那羅神奏提婆那伽微妙之曲，歌讚如來本生之事。",
    "folio":1,
    "analyzed":"揵 闥 婆 神  緊 那 羅 神 奏 提 婆 那 伽 微 妙 之 曲  歌 讚 如 來 本 生 之 事  "
  },
  {
    "segmentnr":"ZH_T16_0694_001:0792c20_14",
    "original":"于時閻浮提內，王及臣人并四眾等，周匝遍滿僧伽尸城，或散香花或持幡蓋，吹螺擊鼓，種種音樂向空供養，舉手合掌瞻仰於佛。",
    "folio":1,
    "analyzed":"于 時 閻 浮 提 內  王 及 臣 人 并 四 眾 等  周 匝 遍 滿 僧 伽 尸 城  或 散 香 花 或 持 幡 蓋  吹 螺 擊 鼓  種 種 音 樂 向 空 供 養  舉 手 合 掌 瞻 仰 於 佛  "
  },
  {
    "segmentnr":"ZH_T16_0694_001:0792c21_14",
    "original":"人、天名花上、下交散，繽紛而下積至於膝。",
    "folio":1,
    "analyzed":"人  天 名 花 上  下 交 散  繽 紛 而 下 積 至 於 膝  "
  },
  {
    "segmentnr":"ZH_T16_0694_001:0792c22_12",
    "original":"諸外道眾見斯事者，咸亦發心歸依禮敬。",
    "folio":1,
    "analyzed":"諸 外 道 眾 見 斯 事 者  咸 亦 發 心 歸 依 禮 敬  "
  },
  {
    "segmentnr":"ZH_T16_0694_001:0792c23_18",
    "original":"爾時世尊足蹈寶階，次第而下，至於半路。",
    "folio":1,
    "analyzed":"爾 時 世 尊 足 蹈 寶 階  次 第 而 下  至 於 半 路  "
  },
  {
    "segmentnr":"ZH_T16_0694_001:0792c24_12",
    "original":"四天王天即於其所，廣設供養。",
    "folio":1,
    "analyzed":"四天王天 即 於 其 所  廣 設 供 養  "
  },
  {
    "segmentnr":"ZH_T16_0694_001:0792c25_7",
    "original":"此供殊妙，劫初已來，未曾有也！",
    "folio":1,
    "analyzed":"此 供 殊 妙  劫 初 已 來  未 曾 有 也  "
  },
  {
    "segmentnr":"ZH_T16_0694_001:0792c26_17",
    "original":"爾時如來受天供畢，復與大眾巡階而下。",
    "folio":1,
    "analyzed":"爾 時 如 來 受 天 供 畢  復 與 大 眾 巡 階 而 下  "
  },
  {
    "segmentnr":"ZH_T16_0694_001:0792c29_4",
    "original":"至最下級，欲踐地時，其蓮花色比丘尼即變其身，作轉輪王，領四種兵七寶前導，從空來下疾至佛所。",
    "folio":1,
    "analyzed":"至 最 下 級  欲 踐 地 時  其 蓮 花 色 比 丘 尼 即 變 其 身  作 轉 輪 王  領 四 種 兵 七 寶 前 導  從 空 來 下 疾 至 佛 所  "
  },
  {
    "segmentnr":"ZH_T16_0694_001:0792c29_13",
    "original":"諸國王等各興是念：",
    "folio":1,
    "analyzed":"諸 國 王 等 各 興 是 念  "
  },
  {
    "segmentnr":"ZH_T16_0694_001:0793a01_3",
    "original":"「此轉輪王從何所來？",
    "folio":1,
    "analyzed":" 此 轉 輪 王 從 何 所 來  "
  },
  {
    "segmentnr":"ZH_T16_0694_001:0793a02_11",
    "original":"」于時尊者須菩提，在自房中見佛下來，即整衣服，遙申禮敬。",
    "folio":1,
    "analyzed":" 于 時 尊 者 須 菩 提  在 自 房 中 見 佛 下 來  即 整 衣 服  遙 申 禮 敬  "
  },
  {
    "segmentnr":"ZH_T16_0694_001:0793a03_17",
    "original":"時蓮花色比丘尼捨輪王身，還復本形，遽即頂禮佛世尊足。",
    "folio":1,
    "analyzed":"時 蓮 花 色 比 丘 尼 捨 輪 王 身  還 復 本 形  遽 即 頂 禮 佛 世 尊 足  "
  },
  {
    "segmentnr":"ZH_T16_0694_001:0793a04_15",
    "original":"爾時，世尊種種呵責彼比丘尼，而謂之曰：",
    "folio":1,
    "analyzed":"爾 時  世 尊 種 種 呵 責 彼 比 丘 尼  而 謂 之 曰  "
  },
  {
    "segmentnr":"ZH_T16_0694_001:0793a05_1",
    "original":"「汝今知不？",
    "folio":1,
    "analyzed":" 汝 今 知 不  "
  },
  {
    "segmentnr":"ZH_T16_0694_001:0793a05_9",
    "original":"須菩提已先禮我。",
    "folio":1,
    "analyzed":"須 菩 提 已 先 禮 我  "
  },
  {
    "segmentnr":"ZH_T16_0694_001:0793a05_19",
    "original":"汝得誰教，變作輪王？",
    "folio":1,
    "analyzed":"汝 得 誰 教  變 作 輪 王  "
  },
  {
    "segmentnr":"ZH_T16_0694_001:0793a06_14",
    "original":"汝得預出家，受具足戒，已過其分。",
    "folio":1,
    "analyzed":"汝 得 預 出 家  受具足戒  已 過 其 分  "
  },
  {
    "segmentnr":"ZH_T16_0694_001:0793a07_14",
    "original":"汝智慧微少，諂詐無邊，慈悲報恩，如露一滴。",
    "folio":1,
    "analyzed":"汝 智 慧 微 少  諂 詐 無 邊  慈 悲 報 恩  如 露 一 滴  "
  },
  {
    "segmentnr":"ZH_T16_0694_001:0793a08_6",
    "original":"豈能於我法中而為上首？",
    "folio":1,
    "analyzed":"豈 能 於 我 法 中 而 為 上 首  "
  },
  {
    "segmentnr":"ZH_T16_0694_001:0793a09_9",
    "original":"」時蓮花色比丘尼聞佛教誨，深生愧恥，即白佛言：",
    "folio":1,
    "analyzed":" 時 蓮 花 色 比 丘 尼 聞 佛 教 誨  深 生 愧 恥  即 白 佛 言  "
  },
  {
    "segmentnr":"ZH_T16_0694_001:0793a09_13",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T16_0694_001:0793a10_2",
    "original":"我今自知為過不少。",
    "folio":1,
    "analyzed":"我 今 自 知 為 過 不 少  "
  },
  {
    "segmentnr":"ZH_T16_0694_001:0793a10_16",
    "original":"從今以往，不敢復更變現神通！",
    "folio":1,
    "analyzed":"從 今 以 往  不 敢 復 更 變 現 神 通  "
  },
  {
    "segmentnr":"ZH_T16_0694_001:0793a12_9",
    "original":"」爾時閻浮提內，國王、大臣并四部眾，皆以所持種種供具供養於佛。",
    "folio":1,
    "analyzed":" 爾 時 閻 浮 提 內  國 王  大 臣 并 四 部 眾  皆 以 所 持 種 種 供 具 供 養 於 佛  "
  },
  {
    "segmentnr":"ZH_T16_0694_001:0793a13_19",
    "original":"時優陀延王頂戴佛像，并諸上供珍異之物，至如來所而以奉獻。",
    "folio":1,
    "analyzed":"時 優 陀 延 王 頂 戴 佛 像  并 諸 上 供 珍 異 之 物  至 如 來 所 而 以 奉 獻  "
  },
  {
    "segmentnr":"ZH_T16_0694_001:0793a15_7",
    "original":"佛身相好，具足端嚴，在諸天中殊特明顯，譬如滿月離眾雲曀。",
    "folio":1,
    "analyzed":"佛 身 相 好  具 足 端 嚴  在 諸 天 中 殊 特 明 顯  譬 如 滿 月 離 眾 雲 曀  "
  },
  {
    "segmentnr":"ZH_T16_0694_001:0793a17_15",
    "original":"所造之像而對於佛，猶如堆阜比須彌山，不可為喻，但有螺髻及以玉毫少似於佛，而令四眾知是佛像。",
    "folio":1,
    "analyzed":"所 造 之 像 而 對 於 佛  猶 如 堆 阜 比 須 彌 山  不 可 為 喻  但 有 螺 髻 及 以 玉 毫 少 似 於 佛  而 令 四 眾 知 是 佛 像  "
  },
  {
    "segmentnr":"ZH_T16_0694_001:0793a18_9",
    "original":"爾時優陀延王白佛言：",
    "folio":1,
    "analyzed":"爾 時 優 陀 延 王 白 佛 言  "
  },
  {
    "segmentnr":"ZH_T16_0694_001:0793a18_13",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T16_0694_001:0793a20_12",
    "original":"如來過去於生死中為求菩提，行無量無邊難行苦行，獲是最上微妙之身，無與等者。",
    "folio":1,
    "analyzed":"如 來 過 去 於 生 死 中 為 求 菩 提  行 無量無邊 難行苦行  獲 是 最 上 微 妙 之 身  無 與 等 者  "
  },
  {
    "segmentnr":"ZH_T16_0694_001:0793a21_12",
    "original":"我所造像不似於佛，竊自思惟，深為過咎！",
    "folio":1,
    "analyzed":"我 所 造 像 不 似 於 佛  竊 自 思 惟  深 為 過 咎  "
  },
  {
    "segmentnr":"ZH_T16_0694_001:0793a22_8",
    "original":"」爾時世尊告彼王言：",
    "folio":1,
    "analyzed":" 爾 時 世 尊 告 彼 王 言  "
  },
  {
    "segmentnr":"ZH_T16_0694_001:0793a22_14",
    "original":"「非為過咎！",
    "folio":1,
    "analyzed":" 非 為 過 咎  "
  },
  {
    "segmentnr":"ZH_T16_0694_001:0793a23_12",
    "original":"汝今已作無量利益，更無有人與汝等者。",
    "folio":1,
    "analyzed":"汝 今 已 作 無 量 利 益  更 無 有 人 與 汝 等 者  "
  },
  {
    "segmentnr":"ZH_T16_0694_001:0793a25_3",
    "original":"汝今於我佛法之中初為軌則，以是因緣故，令無量眾生得大信利。",
    "folio":1,
    "analyzed":"汝 今 於 我 佛 法 之 中 初 為 軌 則  以是因緣 故  令 無 量 眾 生 得 大 信 利  "
  },
  {
    "segmentnr":"ZH_T16_0694_001:0793a25_17",
    "original":"汝今已獲無量福德、廣大善根。",
    "folio":1,
    "analyzed":"汝 今 已 獲 無量福德  廣 大 善 根  "
  },
  {
    "segmentnr":"ZH_T16_0694_001:0793a26_6",
    "original":"」時天帝釋復告王言：",
    "folio":1,
    "analyzed":" 時 天 帝 釋 復 告 王 言  "
  },
  {
    "segmentnr":"ZH_T16_0694_001:0793a26_16",
    "original":"「王今於此勿懷憂懼！",
    "folio":1,
    "analyzed":" 王 今 於 此 勿 懷 憂 懼  "
  },
  {
    "segmentnr":"ZH_T16_0694_001:0793a28_7",
    "original":"如來先在天上及此人間，皆稱讚於王造像功德，凡諸天眾悉亦隨喜。",
    "folio":1,
    "analyzed":"如 來 先 在 天 上 及 此 人 間  皆 稱 讚 於 王 造 像 功 德  凡 諸 天 眾 悉 亦 隨 喜  "
  },
  {
    "segmentnr":"ZH_T16_0694_001:0793a29_11",
    "original":"未來世中有信之人，皆因王故，造佛形像而獲勝福。",
    "folio":1,
    "analyzed":"未 來 世 中 有 信 之 人  皆 因 王 故  造 佛 形 像 而 獲 勝 福  "
  },
  {
    "segmentnr":"ZH_T16_0694_001:0793b01_1",
    "original":"王今宜應歡喜自慶！",
    "folio":1,
    "analyzed":"王 今 宜 應 歡 喜 自 慶  "
  },
  {
    "segmentnr":"ZH_T16_0694_001:0793b02_100",
    "original":"」佛說大乘造像功德經卷上",
    "folio":1,
    "analyzed":" 佛 說 大 乘 造 像 功 德 經 卷 上 "
  }
]