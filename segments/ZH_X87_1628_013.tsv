segmentnr	original	folio	analyzed
ZH_X87_1628_013:0426a15	佛法金湯編卷第十三	013	佛 法 金 湯 編 卷 第 十 三 
ZH_X87_1628_013:0426a17	會稽沙門　心泰　編	013	會 稽 沙 門  心 泰  編 
ZH_X87_1628_013:0426a18	天台沙門　真清　閱	013	天 台 沙 門  真 清  閱 
ZH_X87_1628_013:0426a19	杜衍	013	杜 衍 
ZH_X87_1628_013:0426a20	衍。字世昌。越州山陰人。慶曆中拜相。時號清白宰相。	013	衍  字 世 昌  越 州 山 陰 人  慶 曆 中 拜 相  時 號 清 白 宰 相  
ZH_X87_1628_013:0426a21	封祁國公。以張方平好佛。常咲恠之。有醫者朱生游	013	封 祁 國 公  以 張 方 平 好 佛  常 咲 恠 之  有 醫 者 朱 生 游 
ZH_X87_1628_013:0426a22	二公間。一日公呼生診脉。生謂使者曰。往白公言。看	013	二 公 間  一 日 公 呼 生 診 脉  生 謂 使 者 曰  往 白 公 言  看 
ZH_X87_1628_013:0426a23	楞嚴經未了。及至。揖坐謂曰。老夫以君踈通不意。近	013	楞 嚴 經 未 了  及 至  揖 坐 謂 曰  老 夫 以 君 踈 通 不 意  近 
ZH_X87_1628_013:0426a24	亦闒茸。聖人微言無出孔孟。所謂楞嚴何等語耶。生	013	亦 闒 茸  聖 人 微 言 無 出 孔 孟  所 謂 楞 嚴 何 等 語 耶  生 
ZH_X87_1628_013:0426b01	曰。公未讀此經。何知不及孔孟。因袖中出其卷。公觀	013	曰  公 未 讀 此 經  何 知 不 及 孔 孟  因 袖 中 出 其 卷  公 觀 
ZH_X87_1628_013:0426b02	之不覺終軸。大驚曰。方平知之不以告我。即命駕見	013	之 不 覺 終 軸  大 驚 曰  方 平 知 之 不 以 告 我  即 命 駕 見 
ZH_X87_1628_013:0426b03	之。方平曰。譬如失物忽已得之。但當喜其得。不必悔	013	之  方 平 曰  譬 如 失 物 忽 已 得 之  但 當 喜 其 得  不 必 悔 
ZH_X87_1628_013:0426b04	其晚也(統紀)。	013	其 晚 也  統 紀   
ZH_X87_1628_013:0426b05	王古	013	王 古 
ZH_X87_1628_013:0426b06	古。字敏仲。東都人。三槐祜之曾孫也。古甞游黃龍翠	013	古  字 敏 仲  東 都 人  三 槐 祜 之 曾 孫 也  古 甞 游 黃 龍 翠 
ZH_X87_1628_013:0426b07	巖。與晦堂楊岐輩同為禪侶。又悟彌陀淨土法門。乃	013	巖  與 晦 堂 楊 岐 輩 同 為 禪 侶  又 悟 彌 陀 淨 土 法 門  乃 
ZH_X87_1628_013:0426b08	作直指淨土決疑集三卷。又撰法寶錄十卷。以藏經	013	作 直 指 淨 土 決 疑 集 三 卷  又 撰 法 寶 錄 十 卷  以 藏 經 
ZH_X87_1628_013:0426b09	諸函隨其次第為之目錄。而釋其因緣。凡佛會之先	013	諸 函 隨其次第 為 之 目 錄  而 釋 其 因 緣  凡 佛 會 之 先 
ZH_X87_1628_013:0426b10	後。華譯之異同。皆於是著之(通考)。	013	後  華 譯 之 異 同  皆 於 是 著 之  通 考   
ZH_X87_1628_013:0426b11	李遵勗	013	李 遵 勗 
ZH_X87_1628_013:0426b12	遵勗。字用和。探索宗要有年。聞慈照所舉因緣。頓明	013	遵 勗  字 用 和  探 索 宗 要 有 年  聞 慈 照 所 舉 因 緣  頓 明 
ZH_X87_1628_013:0426b13	大法。述偈曰。參禪須是鐵漢。著手心頭便判。直趣無	013	大 法  述 偈 曰  參 禪 須 是 鐵 漢  著 手 心 頭 便 判  直 趣 無 
ZH_X87_1628_013:0426b14	上菩提。一切是非莫管。照結而印之。仁宗天聖中遵	013	上 菩 提  一 切 是 非 莫 管  照 結 而 印 之  仁 宗 天 聖 中 遵 
ZH_X87_1628_013:0426b15	勗廣傳燈錄三十卷。帝賜名天聖廣燈錄。御製序。遵	013	勗 廣 傳 燈 錄 三 十 卷  帝 賜 名 天 聖 廣 燈 錄  御 製 序  遵 
ZH_X87_1628_013:0426b16	勗讚佛詩云。仲尼推大聖。老氏稱古皇。天上及天下。	013	勗 讚 佛 詩 云  仲 尼 推 大 聖  老 氏 稱 古 皇  天 上 及 天 下  
ZH_X87_1628_013:0426b17	應更無比量(傳灯)。	013	應 更 無 比 量  傳 灯   
ZH_X87_1628_013:0426b18	呂惠卿	013	呂 惠 卿 
ZH_X87_1628_013:0426b19	惠卿。字吉甫。福建人。號鐵船居士。仕至參政。於法界	013	惠 卿  字 吉 甫  福 建 人  號 鐵 船 居 士  仕 至 參 政  於 法 界 
ZH_X87_1628_013:0426b20	觀研味已久。後看李長者華嚴合論。心地豁然。說偈	013	觀 研 味 已 久  後 看 李 長 者 華 嚴 合 論  心 地 豁 然  說 偈 
ZH_X87_1628_013:0426b21	曰。欲見文殊久。馳心向五臺。誰知黃卷上。指出玅光	013	曰  欲 見 文 殊 久  馳 心 向 五 臺  誰 知 黃 卷 上  指 出 玅 光 
ZH_X87_1628_013:0426b22	來(普灯)。惠卿因戍邊暇日遊五臺。至中臺。忽雲霧四合	013	來  普 灯   惠 卿 因 戍 邊 暇 日 遊 五 臺  至 中 臺  忽 雲 霧 四 合 
ZH_X87_1628_013:0426b23	暴風雷雨聲振林壑。斯須有物狀如蒼虬半出雲霧	013	暴 風 雷 雨 聲 振 林 壑  斯 須 有 物 狀 如 蒼 虬 半 出 雲 霧 
ZH_X87_1628_013:0426b24	間。惠卿駭甚。及稍霽。見一童子體黑被髮。以蒲自足	013	間  惠 卿 駭 甚  及 稍 霽  見 一 童 子 體 黑 被 髮  以 蒲 自 足 
ZH_X87_1628_013:0426c01	纏至肩。袒右膊。手執梵。夾問惠卿曰。卿何見而駭如	013	纏 至 肩  袒 右 膊  手 執 梵  夾 問 惠 卿 曰  卿 何 見 而 駭 如 
ZH_X87_1628_013:0426c02	此。曰夙有障緣。遇茲惡境。童子曰。卿何求而至此。曰	013	此  曰 夙 有 障 緣  遇 茲 惡 境  童 子 曰  卿 何 求 而 至 此  曰 
ZH_X87_1628_013:0426c03	願見大士。童子曰欲見何為。曰甞覧華嚴。欲望大士	013	願 見 大 士  童 子 曰 欲 見 何 為  曰 甞 覧 華 嚴  欲 望 大 士 
ZH_X87_1628_013:0426c04	發啟解心。庶幾箋釋流行。童子曰。諸佛玅意。簡易明	013	發 啟 解 心  庶 幾 箋 釋 流 行  童 子 曰  諸 佛 玅 意  簡 易 明 
ZH_X87_1628_013:0426c05	白。先德註意可解。如十地品釋文不過數紙。今時註	013	白  先 德 註 意 可 解  如 十 地 品 釋 文 不 過 數 紙  今 時 註 
ZH_X87_1628_013:0426c06	近百卷。破碎大道。惠卿曰。童子敢呵前輩乎。童子咲	013	近 百 卷  破 碎 大 道  惠 卿 曰  童 子 敢 呵 前 輩 乎  童 子 咲 
ZH_X87_1628_013:0426c07	曰。卿謬矣。此間一草一木無非文殊。惠卿即頓首。拜	013	曰  卿 謬 矣  此 間 一 草 一 木 無 非 文 殊  惠 卿 即 頓 首  拜 
ZH_X87_1628_013:0426c08	起之間。童子現大士形。跨獅子。隱隱雲中不見。惠卿	013	起 之 間  童 子 現 大 士 形  跨 獅 子  隱 隱 雲 中 不 見  惠 卿 
ZH_X87_1628_013:0426c09	悔過。期再見童子。忽現童子於香几上呵曰。胡為住	013	悔 過  期 再 見 童 子  忽 現 童 子 於 香 几 上 呵 曰  胡 為 住 
ZH_X87_1628_013:0426c10	相貪著之甚耶。惠卿曰。正欲世人咸見大士示化之	013	相 貪 著 之 甚 耶  惠 卿 曰  正 欲 世 人 咸 見 大 士 示 化 之 
ZH_X87_1628_013:0426c11	真容耳。乃命畵工圖之。頃刻不見(華嚴感應傳)。	013	真 容 耳  乃 命 畵 工 圖 之  頃 刻 不 見  華 嚴 感 應 傳   
ZH_X87_1628_013:0426c12	陳師道	013	陳 師 道 
ZH_X87_1628_013:0426c13	師道。字無己。號後山居士。彭城人。少刻苦好學。元祐	013	師 道  字 無 己  號 後 山 居 士  彭 城 人  少 刻 苦 好 學  元 祐 
ZH_X87_1628_013:0426c14	中蘇軾孫覺傳堯俞薦於朝。授徐州教授。元符三年	013	中 蘇 軾 孫 覺 傳 堯 俞 薦 於 朝  授 徐 州 教 授  元 符 三 年 
ZH_X87_1628_013:0426c15	詔治泰陵。登封令婁异請因餘力修少林道場。成曰	013	詔 治 泰 陵  登 封 令 婁 异 請 因 餘 力 修 少 林 道 場  成 曰 
ZH_X87_1628_013:0426c16	面壁蘭社。師道為記。略曰。孔氏之門。顏閔冉皆無傳。	013	面 壁 蘭 社  師 道 為 記  略 曰  孔 氏 之 門  顏 閔 冉 皆 無 傳  
ZH_X87_1628_013:0426c17	仲弓之後有荀卿。曾參之後有孟軻。端木賜之後有	013	仲 弓 之 後 有 荀 卿  曾 參 之 後 有 孟 軻  端 木 賜 之 後 有 
ZH_X87_1628_013:0426c18	莊休。而荀孟莊之後無聞焉。李氏之傳關尹。尹之傳	013	莊 休  而 荀 孟 莊 之 後 無 聞 焉  李 氏 之 傳 關 尹  尹 之 傳 
ZH_X87_1628_013:0426c19	復無聞焉。釋自能仁二十八世而為達磨。又六世而	013	復 無 聞 焉  釋 自 能 仁 二 十 八 世 而 為 達 磨  又 六 世 而 
ZH_X87_1628_013:0426c20	為曹谿。至於今又十有五世矣。而儒老子之徒欲校	013	為 曹 谿  至 於 今 又 十 有 五 世 矣  而 儒 老 子 之 徒 欲 校 
ZH_X87_1628_013:0426c21	源委。誤矣(后山集)。	013	源 委  誤 矣  后 山 集   
ZH_X87_1628_013:0426c22	李覯	013	李 覯 
ZH_X87_1628_013:0426c23	覯。字泰伯。盱江人。皇祐二年范文正公表薦之。就門	013	覯  字 泰 伯  盱 江 人  皇 祐 二 年 范 文 正 公 表 薦 之  就 門 
ZH_X87_1628_013:0426c24	除一官。復充太學說書。未幾而卒。甞著潛書。力於排	013	除 一 官  復 充 太 學 說 書  未 幾 而 卒  甞 著 潛 書  力 於 排 
ZH_X87_1628_013:0427a01	佛。明教嵩公携輔教編謁之。覯方留意讀佛經。乃悵	013	佛  明 教 嵩 公 携 輔 教 編 謁 之  覯 方 留 意 讀 佛 經  乃 悵 
ZH_X87_1628_013:0427a02	然曰。吾輩議論尚未及一卷心經。佛道豈易知耶。其	013	然 曰  吾 輩 議 論 尚 未 及 一 卷 心 經  佛 道 豈 易 知 耶  其 
ZH_X87_1628_013:0427a03	門下士黃漢傑者。以書詰之。覯答之。略曰。民之欲善。	013	門 下 士 黃 漢 傑 者  以 書 詰 之  覯 答 之  略 曰  民 之 欲 善  
ZH_X87_1628_013:0427a04	盖其天性。古之儒者用於世。必有以教道之。民之耳	013	盖 其 天 性  古 之 儒 者 用 於 世  必 有 以 教 道 之  民 之 耳 
ZH_X87_1628_013:0427a05	目口鼻心智百骸皆有所主。其異端何暇及哉。後之	013	目 口 鼻 心 智 百 骸 皆 有 所 主  其 異 端 何 暇 及 哉  後 之 
ZH_X87_1628_013:0427a06	儒者用於世。則無以教道之。民之耳目口鼻心智百	013	儒 者 用 於 世  則 無 以 教 道 之  民 之 耳 目 口 鼻 心 智 百 
ZH_X87_1628_013:0427a07	骸皆無所主。舍浮屠何適哉(瑩中文集)。	013	骸 皆 無 所 主  舍 浮 屠 何 適 哉  瑩 中 文 集   
ZH_X87_1628_013:0427a08	陳瓘	013	陳 瓘 
ZH_X87_1628_013:0427a09	瓘。字瑩中。號了翁。又號華嚴居士。南劍州沙縣人。甞	013	瓘  字 瑩 中  號 了 翁  又 號 華 嚴 居 士  南 劍 州 沙 縣 人  甞 
ZH_X87_1628_013:0427a10	為司諫。諡忠肅公。立朝骨鯁。有古人風烈。甞謁靈源	013	為 司 諫  諡 忠 肅 公  立 朝 骨 鯁  有 古 人 風 烈  甞 謁 靈 源 
ZH_X87_1628_013:0427a11	清禪師。執聞見以求解會。師曰。執解何宗。何日偶諧。	013	清 禪 師  執 聞 見 以 求 解 會  師 曰  執 解 何 宗  何 日 偶 諧  
ZH_X87_1628_013:0427a12	離却心意識而參。絕却聖凡路而學。然後可也。公乃	013	離 却 心 意 識 而 參  絕 却 聖 凡 路 而 學  然 後 可 也  公 乃 
ZH_X87_1628_013:0427a13	開悟。寄師偈曰。書堂兀坐萬機休。日暖風柔草木幽。	013	開 悟  寄 師 偈 曰  書 堂 兀 坐 萬 機 休  日 暖 風 柔 草 木 幽  
ZH_X87_1628_013:0427a14	誰識二千年遠事。如今只在眼睛頭。宣和初奏議曰。	013	誰 識 二 千 年 遠 事  如 今 只 在 眼 睛 頭  宣 和 初 奏 議 曰  
ZH_X87_1628_013:0427a15	儒與釋跡異而道同。不善用者用其跡。如梁之用齋	013	儒 與 釋 跡 異 而 道 同  不 善 用 者 用 其 跡  如 梁 之 用 齋 
ZH_X87_1628_013:0427a16	戒。漢之求神仙是也。善用者用其心。如我宋祖宗是	013	戒  漢 之 求 神 仙 是 也  善 用 者 用 其 心  如 我 宋 祖 宗 是 
ZH_X87_1628_013:0427a17	也。用其迹則泥。泥則可得而攻。用其心則通。通則無	013	也  用 其 迹 則 泥  泥 則 可 得 而 攻  用 其 心 則 通  通 則 無 
ZH_X87_1628_013:0427a18	得而議也。用老子之無為而斯民休息。用釋氏之饒	013	得 而 議 也  用 老 子 之 無 為 而 斯 民 休 息  用 釋 氏 之 饒 
ZH_X87_1628_013:0427a19	益而天下莫與爭。老氏曰智者不言。釋氏曰止止勿	013	益 而 天 下 莫 與 爭  老 氏 曰 智 者 不 言  釋 氏 曰 止 止 勿 
ZH_X87_1628_013:0427a20	說。孔氏曰默而識之。此祖宗之所躬行。而非有言之	013	說  孔 氏 曰 默 而 識 之  此 祖 宗 之 所 躬 行  而 非 有 言 之 
ZH_X87_1628_013:0427a21	士所能議哉(資監)。公撰三千有門頌曰。不思議假非偏	013	士 所 能 議 哉  資 監   公 撰 三 千 有 門 頌 曰  不 思 議 假 非 偏 
ZH_X87_1628_013:0427a22	假。此假本具一切法。真空不空非但空。圓中圓滿非	013	假  此 假 本 具 一 切 法  真 空 不 空 非 但 空  圓 中 圓 滿 非 
ZH_X87_1628_013:0427a23	但中。是故四門之初門。即是不可思議假。凡夫心具	013	但 中  是 故 四 門 之 初 門  即 是 不可思議 假  凡 夫 心 具 
ZH_X87_1628_013:0427a24	即佛具。取著不圓則不具。惟一具字顯今宗。入此宗	013	即 佛 具  取 著 不 圓 則 不 具  惟 一 具 字 顯 今 宗  入 此 宗 
ZH_X87_1628_013:0427b01	者甚希有(光教志)。公甞曰。佛法之要不在文字。而亦不	013	者 甚 希 有  光 教 志   公 甞 曰  佛 法 之 要 不 在 文 字  而 亦 不 
ZH_X87_1628_013:0427b02	離於文字。不在多讀。只金剛經一卷足矣。此經要處	013	離 於 文 字  不 在 多 讀  只 金 剛 經 一 卷 足 矣  此 經 要 處 
ZH_X87_1628_013:0427b03	只九箇字。阿耨多羅三藐三菩提。梵語九字。華言只	013	只 九 箇 字  阿耨多羅三藐三菩提  梵 語 九 字  華 言 只 
ZH_X87_1628_013:0427b04	一覺字耳。中庸誠字即此字也。此經於一切有名有	013	一 覺 字 耳  中 庸 誠 字 即 此 字 也  此 經 於 一 切 有 名 有 
ZH_X87_1628_013:0427b05	相有覺有見皆掃為虗妄。其所建立者獨此九字。其	013	相 有 覺 有 見 皆 掃 為 虗 妄  其 所 建 立 者 獨 此 九 字  其 
ZH_X87_1628_013:0427b06	字一。其物一。是一以貫之之一。非一二三四之一也。	013	字 一  其 物 一  是 一 以 貫 之 之 一  非 一 二 三 四 之 一 也  
ZH_X87_1628_013:0427b07	是不誠無物之物。非萬物散殊之物也。年過五十宜	013	是 不 誠 無 物 之 物  非 萬 物 散 殊 之 物 也  年 過 五 十 宜 
ZH_X87_1628_013:0427b08	當留意。勿復因循。此與日用事百不相妨。獨在心不	013	當 留 意  勿 復 因 循  此 與 日 用 事 百 不 相 妨  獨 在 心 不 
ZH_X87_1628_013:0427b09	忘耳。但日讀一遍。讀之千遍。其旨自明。早知則早得	013	忘 耳  但 日 讀 一 遍  讀 之 千 遍  其 旨 自 明  早 知 則 早 得 
ZH_X87_1628_013:0427b10	力也(文憲通考)。	013	力 也  文 憲 通 考   
ZH_X87_1628_013:0427b11	劉安世	013	劉 安 世 
ZH_X87_1628_013:0427b12	安世。字器之。大名人。號元城。元祐中為中書舍人。甞	013	安 世  字 器 之  大 名 人  號 元 城  元 祐 中 為 中 書 舍 人  甞 
ZH_X87_1628_013:0427b13	曰。孔子佛氏之言相為終始。孔子之言毋意毋必毋	013	曰  孔 子 佛 氏 之 言 相 為 終 始  孔 子 之 言 毋 意 毋 必 毋 
ZH_X87_1628_013:0427b14	固無我。佛之言無我無人無眾生無壽者。其言第若	013	固 無 我  佛 之 言 無 我 無 人 無 眾 生 無 壽 者  其 言 第 若 
ZH_X87_1628_013:0427b15	出一人。但孔子以三綱五常為道。故色色空空之說	013	出 一 人  但 孔 子 以 三 綱 五 常 為 道  故 色 色 空 空 之 說 
ZH_X87_1628_013:0427b16	微開其端。令人自得耳。孔子之心佛心也。假若天下	013	微 開 其 端  令 人 自 得 耳  孔 子 之 心 佛 心 也  假 若 天 下 
ZH_X87_1628_013:0427b17	無三綱五常則禍亂又作。人無噍類矣。豈佛之心乎。	013	無 三 綱 五 常 則 禍 亂 又 作  人 無 噍 類 矣  豈 佛 之 心 乎  
ZH_X87_1628_013:0427b18	故儒釋道其心皆一。門庭施設不同耳。又曰。古今大	013	故 儒 釋 道 其 心 皆 一  門 庭 施 設 不 同 耳  又 曰  古 今 大 
ZH_X87_1628_013:0427b19	儒著論毀佛法者。盖有說也。且彼尾重則此首輕。今	013	儒 著 論 毀 佛 法 者  盖 有 說 也  且 彼 尾 重 則 此 首 輕  今 
ZH_X87_1628_013:0427b20	為儒佛弟子者。各主其教。猶鼎足也。令一足失。可乎。	013	為 儒 佛 弟 子 者  各 主 其 教  猶 鼎 足 也  令 一 足 失  可 乎  
ZH_X87_1628_013:0427b21	則鼎必覆矣。彼世之小儒不知此理。見前輩或毀佛	013	則 鼎 必 覆 矣  彼 世 之 小 儒 不 知 此 理  見 前 輩 或 毀 佛 
ZH_X87_1628_013:0427b22	教。亦從而詆之。以謂佛法皆無足取。非也。士大夫多	013	教  亦 從 而 詆 之  以 謂 佛 法 皆 無 足 取  非 也  士 大 夫 多 
ZH_X87_1628_013:0427b23	以禪為戲。此事乃佛究竟之法。豈可戲而為一笑之	013	以 禪 為 戲  此 事 乃 佛 究 竟 之 法  豈 可 戲 而 為 一 笑 之 
ZH_X87_1628_013:0427b24	資乎。此亦宜戒。所謂禪之一字。於六經中亦有此理。	013	資 乎  此 亦 宜 戒  所 謂 禪 之 一 字  於 六 經 中 亦 有 此 理  
ZH_X87_1628_013:0427c01	佛易其名。達磨西來。此話大行。佛法到今果弊矣。只	013	佛 易 其 名  達 磨 西 來  此 話 大 行  佛 法 到 今 果 弊 矣  只 
ZH_X87_1628_013:0427c02	認色相。若渠不來。佛法之滅久矣。又上根聰悟多喜	013	認 色 相  若 渠 不 來  佛 法 之 滅 久 矣  又 上 根 聰 悟 多 喜 
ZH_X87_1628_013:0427c03	其說。故其說流通。某之南遷。雖平日於吾儒及老先	013	其 說  故 其 說 流 通  某 之 南 遷  雖 平 日 於 吾 儒 及 老 先 
ZH_X87_1628_013:0427c04	生得力。然亦不可謂於此事不得力。世事有大於生	013	生 得 力  然 亦 不 可 謂 於 此 事 不 得 力  世 事 有 大 於 生 
ZH_X87_1628_013:0427c05	死者乎。此事獨一味理會生死有箇見處。則貴賤禍	013	死 者 乎  此 事 獨 一 味 理 會 生 死 有 箇 見 處  則 貴 賤 禍 
ZH_X87_1628_013:0427c06	福輕矣。老先生極通曉。但不言耳。又曰。溫公著論詆	013	福 輕 矣  老 先 生 極 通 曉  但 不 言 耳  又 曰  溫 公 著 論 詆 
ZH_X87_1628_013:0427c07	釋氏云。其玅不能出吾書。其誕吾不信也。某問如何	013	釋 氏 云  其 玅 不 能 出 吾 書  其 誕 吾 不 信 也  某 問 如 何 
ZH_X87_1628_013:0427c08	是玅。曰無我。千經萬論只辨一箇我字。又問。如何是	013	是 玅  曰 無 我  千 經 萬 論 只 辨 一 箇 我 字  又 問  如 何 是 
ZH_X87_1628_013:0427c09	誕。曰其言天堂地獄不足信。曰佛之設此。俾人易惡	013	誕  曰 其 言 天 堂 地 獄 不 足 信  曰 佛 之 設 此  俾 人 易 惡 
ZH_X87_1628_013:0427c10	向善耳。且鄒衍謂天地之外如神州赤縣者八九。莊	013	向 善 耳  且 鄒 衍 謂 天 地 之 外 如 神 州 赤 縣 者 八 九  莊 
ZH_X87_1628_013:0427c11	子言六合之外聖人存而不論。凡人耳目所不及。安	013	子 言 六 合 之 外 聖 人 存 而 不 論  凡 人 耳 目 所 不 及  安 
ZH_X87_1628_013:0427c12	知其無。公曰。吾欲扶教耳(鳴道集)。	013	知 其 無  公 曰  吾 欲 扶 教 耳  鳴 道 集   
ZH_X87_1628_013:0427c13	查道	013	查 道 
ZH_X87_1628_013:0427c14	道。字湛然。徙居海陵。性至孝。鑿氷求鯉以養母。以文	013	道  字 湛 然  徙 居 海 陵  性 至 孝  鑿 氷 求 鯉 以 養 母  以 文 
ZH_X87_1628_013:0427c15	行稱於時。擢賢良。仕至待制。守襄州日。聰禪師住石	013	行 稱 於 時  擢 賢 良  仕 至 待 制  守 襄 州 日  聰 禪 師 住 石 
ZH_X87_1628_013:0427c16	門請道為撰僧堂記。略曰。自佛法廣被。達磨西來。具	013	門 請 道 為 撰 僧 堂 記  略 曰  自 佛 法 廣 被  達 磨 西 來  具 
ZH_X87_1628_013:0427c17	信根者求證本源。衣不禦寒食不充腹。及正法漸漓。	013	信 根 者 求 證 本 源  衣 不 禦 寒 食 不 充 腹  及 正 法 漸 漓  
ZH_X87_1628_013:0427c18	人法替怠。百丈禪師乃營棟宇以安老病。邇來禪剎	013	人 法 替 怠  百 丈 禪 師 乃 營 棟 宇 以 安 老 病  邇 來 禪 剎 
ZH_X87_1628_013:0427c19	競構宏壯。少年初學恣臥其間。殊不知化緣者勞形	013	競 構 宏 壯  少 年 初 學 恣 臥 其 間  殊 不 知 化 緣 者 勞 形 
ZH_X87_1628_013:0427c20	苦骨。施財者徼福懺罪。明因果者如臥銕床。若當冤	013	苦 骨  施 財 者 徼 福 懺 罪  明 因 果 者 如 臥 銕 床  若 當 冤 
ZH_X87_1628_013:0427c21	敵。自非朝夕密密增長聖胎。其次親善知識者志求	013	敵  自 非 朝 夕 密 密 增 長 聖 胎  其 次 親 善 知 識 者 志 求 
ZH_X87_1628_013:0427c22	解脫。可以暫容其形。龍神攸護。其或心汩盖纏。身利	013	解 脫  可 以 暫 容 其 形  龍 神 攸 護  其 或 心 汩 盖 纏  身 利 
ZH_X87_1628_013:0427c23	溫暖。不察無明。不知命縮。惟記語言。自謂究竟。紀盡	013	溫 暖  不 察 無 明  不 知 命 縮  惟 記 語 言  自 謂 究 竟  紀 盡 
ZH_X87_1628_013:0427c24	遷謝。墮彼惡趣。文夫猛利得不動心者哉。	013	遷 謝  墮 彼 惡 趣  文 夫 猛 利 得 不 動 心 者 哉  
ZH_X87_1628_013:0428a01	黃庭堅	013	黃 庭 堅 
ZH_X87_1628_013:0428a02	庭堅。字魯直。號山谷道人。謫涪州別駕。因號涪翁。後	013	庭 堅  字 魯 直  號 山 谷 道 人  謫 涪 州 別 駕  因 號 涪 翁  後 
ZH_X87_1628_013:0428a03	謫黔州。寓開元寺。寺有摩圍泉。又號摩圍老人。元祐	013	謫 黔 州  寓 開 元 寺  寺 有 摩 圍 泉  又 號 摩 圍 老 人  元 祐 
ZH_X87_1628_013:0428a04	中為太史。甞參黃龍心禪師求入道捷徑。師曰。只如	013	中 為 太 史  甞 參 黃 龍 心 禪 師 求 入 道 捷 徑  師 曰  只 如 
ZH_X87_1628_013:0428a05	仲尼道。二三子以我為隱乎。吾無隱乎爾。太史尋常	013	仲 尼 道  二 三 子 以 我 為 隱 乎  吾 無 隱 乎 爾  太 史 尋 常 
ZH_X87_1628_013:0428a06	如何理論。公擬對。師云不是不是。公迷悶不已。一日	013	如 何 理 論  公 擬 對  師 云 不 是 不 是  公 迷 悶 不 已  一 日 
ZH_X87_1628_013:0428a07	侍師山行。桂花盛開。師云聞桂花香麼。公曰聞。師曰	013	侍 師 山 行  桂 花 盛 開  師 云 聞 桂 花 香 麼  公 曰 聞  師 曰 
ZH_X87_1628_013:0428a08	吾無隱乎爾。公遂有省。因訪黃龍死心新禪師。新問	013	吾 無 隱 乎 爾  公 遂 有 省  因 訪 黃 龍 死 心 新 禪 師  新 問 
ZH_X87_1628_013:0428a09	云。死必死。學士死。彼此燒作灰堆。向什麼處相見。公	013	云  死 必 死  學 士 死  彼 此 燒 作 灰 堆  向 什 麼 處 相 見  公 
ZH_X87_1628_013:0428a10	無語。新云。晦堂處參得底用未著在。後謫黔南。忽有	013	無 語  新 云  晦 堂 處 參 得 底 用 未 著 在  後 謫 黔 南  忽 有 
ZH_X87_1628_013:0428a11	省。乃云。尋常被天下老和尚謾却多少。唯有死心道	013	省  乃 云  尋 常 被 天 下 老 和 尚 謾 却 多 少  唯 有 死 心 道 
ZH_X87_1628_013:0428a12	人不肯。可謂真實相為。公在黔。止酒絕慾。讀大藏經	013	人 不 肯  可 謂 真 實 相 為  公 在 黔  止 酒 絕 慾  讀 大 藏 經 
ZH_X87_1628_013:0428a13	三年。常曰。利衰毀譽稱譏苦樂。此之八風於四威儀	013	三 年  常 曰  利 衰 毀 譽 稱 譏 苦 樂  此 之 八 風 於 四 威 儀 
ZH_X87_1628_013:0428a14	中未甞相離。雖古之元聖大智。有立於八風之外者	013	中 未 甞 相 離  雖 古 之 元 聖 大 智  有 立 於 八 風 之 外 者 
ZH_X87_1628_013:0428a15	乎。非學道不知也。公有發願文。略曰。我從昔來。因癡	013	乎  非 學 道 不 知 也  公 有 發 願 文  略 曰  我 從 昔 來  因 癡 
ZH_X87_1628_013:0428a16	有愛。飲酒食肉。增長愛渴。入邪見林。不得解脫。今者	013	有 愛  飲 酒 食 肉  增 長 愛 渴  入 邪 見 林  不得解脫  今 者 
ZH_X87_1628_013:0428a17	對佛。發大誓願。願從今日。盡未來世。不復淫欲。願從	013	對 佛  發 大 誓 願  願 從 今 日  盡 未 來 世  不 復 淫 欲  願 從 
ZH_X87_1628_013:0428a18	今日。盡未來世。不復飲酒。願從今日。盡未來世。不復	013	今 日  盡 未 來 世  不 復 飲 酒  願 從 今 日  盡 未 來 世  不 復 
ZH_X87_1628_013:0428a19	食肉。願我以此。盡未來際。忍事誓願。根塵清淨。具足	013	食 肉  願 我 以 此  盡未來際  忍 事 誓 願  根 塵 清 淨  具 足 
ZH_X87_1628_013:0428a20	十忍。不由他教。入一切智。隨順如來。於無盡眾生界	013	十 忍  不 由 他 教  入 一 切 智  隨 順 如 來  於 無 盡 眾 生 界 
ZH_X87_1628_013:0428a21	中現作佛事。十方洞徹。萬德莊嚴。於剎剎塵塵為我	013	中 現 作 佛 事  十 方 洞 徹  萬 德 莊 嚴  於 剎 剎 塵 塵 為 我 
ZH_X87_1628_013:0428a22	求證。開我迷雲。稽首如空。等一痛切。公與胡少汲書	013	求 證  開 我 迷 雲  稽 首 如 空  等 一 痛 切  公 與 胡 少 汲 書 
ZH_X87_1628_013:0428a23	曰。公道學頗得力。治病之方當深求禪悅。照破生死	013	曰  公 道 學 頗 得 力  治 病 之 方 當 深 求 禪 悅  照 破 生 死 
ZH_X87_1628_013:0428a24	之根。則憂患淫怒無處安脚。疾既無根。枝葉不能為	013	之 根  則 憂 患 淫 怒 無 處 安 脚  疾 既 無 根  枝 葉 不 能 為 
ZH_X87_1628_013:0428b01	害。投子聰師．海會演師道行高重。不愧古人。皆可親	013	害  投 子 聰 師  海 會 演 師 道 行 高 重  不 愧 古 人  皆 可 親 
ZH_X87_1628_013:0428b02	近。若從文章之士。學妄言綺語。只增無明種子也。撰	013	近  若 從 文 章 之 士  學 妄 言 綺 語  只 增 無 明 種 子 也  撰 
ZH_X87_1628_013:0428b03	荊南承天院記。略曰。儒者論一佛寺之費。盖中民百	013	荊 南 承 天 院 記  略 曰  儒 者 論 一 佛 寺 之 費  盖 中 民 百 
ZH_X87_1628_013:0428b04	家之產。實生民糓帛之蠧。雖予亦謂之然也。然天下	013	家 之 產  實 生 民 糓 帛 之 蠧  雖 予 亦 謂 之 然 也  然 天 下 
ZH_X87_1628_013:0428b05	之善人少而惡人多。王者之刑賞以治其外。佛者之	013	之 善 人 少 而 惡 人 多  王 者 之 刑 賞 以 治 其 外  佛 者 之 
ZH_X87_1628_013:0428b06	禍福以治其內。則於世教豈小補哉。而儒者甞欲合	013	禍 福 以 治 其 內  則 於 世 教 豈 小 補 哉  而 儒 者 甞 欲 合 
ZH_X87_1628_013:0428b07	而軋之。是何理也。吉州慈恩寺仁壽塔記。略曰。隋文	013	而 軋 之  是 何 理 也  吉 州 慈 恩 寺 仁 壽 塔 記  略 曰  隋 文 
ZH_X87_1628_013:0428b08	皇帝方隱約時。有異人以舍利一掬遺之曰。以此福	013	皇 帝 方 隱 約 時  有 異 人 以 舍 利 一 掬 遺 之 曰  以 此 福 
ZH_X87_1628_013:0428b09	蒼生。因忽不見。後周失御。隋文受命。仁壽改元。詔分	013	蒼 生  因 忽 不 見  後 周 失 御  隋 文 受 命  仁 壽 改 元  詔 分 
ZH_X87_1628_013:0428b10	舍利三十。置浮圖於天下高爽之地。皆發光現瑞。二	013	舍 利 三 十  置 浮 圖 於 天 下 高 爽 之 地  皆 發 光 現 瑞  二 
ZH_X87_1628_013:0428b11	年又以所餘舍利五十有三。分置五十三州。皆選有	013	年 又 以 所 餘 舍 利 五 十 有 三  分 置 五 十 三 州  皆 選 有 
ZH_X87_1628_013:0428b12	德行僧調護。至其州卜吉地為浮圖。吉州發蒙寺其	013	德 行 僧 調 護  至 其 州 卜 吉 地 為 浮 圖  吉 州 發 蒙 寺 其 
ZH_X87_1628_013:0428b13	一也(傳灯并本集)。	013	一 也  傳 灯 并 本 集   
ZH_X87_1628_013:0428b14	晁說之	013	晁 說 之 
ZH_X87_1628_013:0428b15	說之。字以道。濟北人。自號景遷。官至待制。甞撰仁王	013	說 之  字 以 道  濟 北 人  自 號 景 遷  官 至 待 制  甞 撰 仁 王 
ZH_X87_1628_013:0428b16	般若經序。明智法師碑論。監明州鹽場日。常往南湖	013	般 若 經 序  明 智 法 師 碑 論  監 明 州 鹽 場 日  常 往 南 湖 
ZH_X87_1628_013:0428b17	訪明智。聞三千境觀之說。欣然願學。通其旨。晚年日	013	訪 明 智  聞 三 千 境 觀 之 說  欣 然 願 學  通 其 旨  晚 年 日 
ZH_X87_1628_013:0428b18	誦法華。自號天台教僧(統紀)。又從事禪學。故山谷有念	013	誦 法 華  自 號 天 台 教 僧  統 紀   又 從 事 禪 學  故 山 谷 有 念 
ZH_X87_1628_013:0428b19	公坐癯禪。守心如縛虎之句。說之甞答趙子和書。略	013	公 坐 癯 禪  守 心 如 縛 虎 之 句  說 之 甞 答 趙 子 和 書  略 
ZH_X87_1628_013:0428b20	曰。我釋迦牟尼佛與阿彌陀佛憫此眾生。乃同一願	013	曰  我 釋 迦 牟 尼 佛 與 阿 彌 陀 佛 憫 此 眾 生  乃 同 一 願 
ZH_X87_1628_013:0428b21	力。於無量無邊法門之外建立此法門。釋迦賓之也。	013	力  於 無量無邊 法 門 之 外 建 立 此 法 門  釋 迦 賓 之 也  
ZH_X87_1628_013:0428b22	彌陀主之也。釋迦生之也。彌陀家之也。釋迦於病藥	013	彌 陀 主 之 也  釋 迦 生 之 也  彌 陀 家 之 也  釋 迦 於 病 藥 
ZH_X87_1628_013:0428b23	之也。彌陀使之終身不死也。釋迦之土猶逆旅也。彌	013	之 也  彌 陀 使 之 終 身 不 死 也  釋 迦 之 土 猶 逆 旅 也  彌 
ZH_X87_1628_013:0428b24	陀之土猶鄉間也。自西竺以望安樂國。與震旦之望	013	陀 之 土 猶 鄉 間 也  自 西 竺 以 望 安 樂 國  與 震 旦 之 望 
ZH_X87_1628_013:0428c01	安樂國一也。	013	安 樂 國 一 也  
ZH_X87_1628_013:0428c02	胡安國	013	胡 安 國 
ZH_X87_1628_013:0428c03	安國。字康侯。諡文定。紹聖中對策。詞幾萬言。哲宗親	013	安 國  字 康 侯  諡 文 定  紹 聖 中 對 策  詞 幾 萬 言  哲 宗 親 
ZH_X87_1628_013:0428c04	擢為第三。除太學錄。建炎中除徽猷閣待制。後以寶	013	擢 為 第 三  除 太 學 錄  建 炎 中 除 徽 猷 閣 待 制  後 以 寶 
ZH_X87_1628_013:0428c05	文閣學士致仕。晚號草庵。久依上封才禪師。得言外	013	文 閣 學 士 致 仕  晚 號 草 庵  久 依 上 封 才 禪 師  得 言 外 
ZH_X87_1628_013:0428c06	之旨。禪人舉斬猫兒話問公。公以偈答曰。手握乾坤	013	之 旨  禪 人 舉 斬 猫 兒 話 問 公  公 以 偈 答 曰  手 握 乾 坤 
ZH_X87_1628_013:0428c07	殺活機。縱橫施設在臨時。滿堂兔馬非龍象。大用堂	013	殺 活 機  縱 橫 施 設 在 臨 時  滿 堂 兔 馬 非 龍 象  大 用 堂 
ZH_X87_1628_013:0428c08	堂總不知。又寄上封有曰。祝融峰似杜城天。萬古江	013	堂 總 不 知  又 寄 上 封 有 曰  祝 融 峰 似 杜 城 天  萬 古 江 
ZH_X87_1628_013:0428c09	山在目前。須信死心元不死。夜來秋月又同圓(普灯)。	013	山 在 目 前  須 信 死 心 元 不 死  夜 來 秋 月 又 同 圓  普 灯   
ZH_X87_1628_013:0428c10	張商英	013	張 商 英 
ZH_X87_1628_013:0428c11	商英。字天覺。號無盡居士。童兒日記萬言。趙抃薦之。	013	商 英  字 天 覺  號 無 盡 居 士  童 兒 日 記 萬 言  趙 抃 薦 之  
ZH_X87_1628_013:0428c12	召赴闕。袖草茆憂國書以進徽宗。大觀四年六月以	013	召 赴 闕  袖 草 茆 憂 國 書 以 進 徽 宗  大 觀 四 年 六 月 以 
ZH_X87_1628_013:0428c13	公入相。時久旱。是夕大雨。御書商霖二字賜之。初因	013	公 入 相  時 久 旱  是 夕 大 雨  御 書 商 霖 二 字 賜 之  初 因 
ZH_X87_1628_013:0428c14	入僧寺見藏經嚴整。怫然曰。吾孔聖之教不如胡人	013	入 僧 寺 見 藏 經 嚴 整  怫 然 曰  吾 孔 聖 之 教 不 如 胡 人 
ZH_X87_1628_013:0428c15	之書耶。夜坐長思憑紙閣筆。妻向氏曰。何不睡去。公	013	之 書 耶  夜 坐 長 思 憑 紙 閣 筆  妻 向 氏 曰  何 不 睡 去  公 
ZH_X87_1628_013:0428c16	曰。吾正此著無佛論。向氏曰。既言無佛。何論之有。當	013	曰  吾 正 此 著 無 佛 論  向 氏 曰  既 言 無 佛  何 論 之 有  當 
ZH_X87_1628_013:0428c17	著有佛論可耳。公默而止。後詣同列。見佛龕前維摩	013	著 有 佛 論 可 耳  公 默 而 止  後 詣 同 列  見 佛 龕 前 維 摩 
ZH_X87_1628_013:0428c18	經。信手開視。有云。此病非地大。亦不離地大。倐然會	013	經  信 手 開 視  有 云  此 病 非 地 大  亦 不 離 地 大  倐 然 會 
ZH_X87_1628_013:0428c19	心。因借歸細讀。向氏曰。讀此經始可著無佛論。公由	013	心  因 借 歸 細 讀  向 氏 曰  讀 此 經 始 可 著 無 佛 論  公 由 
ZH_X87_1628_013:0428c20	是深信佛道。初謁東林總禪師。遂蒙印可。公漕江西	013	是 深 信 佛 道  初 謁 東 林 總 禪 師  遂 蒙 印 可  公 漕 江 西 
ZH_X87_1628_013:0428c21	見兜率悅禪師。相與夜談及宗門事。公曰。比看傳燈	013	見 兜 率 悅 禪 師  相 與 夜 談 及 宗 門 事  公 曰  比 看 傳 燈 
ZH_X87_1628_013:0428c22	尊宿機緣。惟疑德山托盋話。悅曰。若疑此話。其餘則	013	尊 宿 機 緣  惟 疑 德 山 托 盋 話  悅 曰  若 疑 此 話  其 餘 則 
ZH_X87_1628_013:0428c23	是心思意解。何曾至大安樂境界。公憤然。就榻屢起。	013	是 心 思 意 解  何 曾 至 大 安 樂 境 界  公 憤 然  就 榻 屢 起  
ZH_X87_1628_013:0428c24	夜將五皷。不覺踢翻溺器。忽大有省發。即叩悅門謂	013	夜 將 五 皷  不 覺 踢 翻 溺 器  忽 大 有 省 發  即 叩 悅 門 謂 
ZH_X87_1628_013:0429a01	悅曰。已捉得賊了也。悅曰贓在何處。公擬議。悅曰都	013	悅 曰  已 捉 得 賊 了 也  悅 曰 贓 在 何 處  公 擬 議  悅 曰 都 
ZH_X87_1628_013:0429a02	運且寢。翼旦。公乃述偈曰。皷寂鐘沉托鉢回。岩頭一	013	運 且 寢  翼 旦  公 乃 述 偈 曰  皷 寂 鐘 沉 托 鉢 回  岩 頭 一 
ZH_X87_1628_013:0429a03	拶語如雷。果然只得三年活。莫是遭他授記來。公著	013	拶 語 如 雷  果 然 只 得 三 年 活  莫 是 遭 他 授 記 來  公 著 
ZH_X87_1628_013:0429a04	護法論。首云。孔子曰朝聞道夕死可矣。以仁義忠信	013	護 法 論  首 云  孔 子 曰 朝 聞 道 夕 死 可 矣  以 仁 義 忠 信 
ZH_X87_1628_013:0429a05	為道耶。則孔子固有仁義忠信矣。以長生久視為道	013	為 道 耶  則 孔 子 固 有 仁 義 忠 信 矣  以 長 生 久 視 為 道 
ZH_X87_1628_013:0429a06	耶。則曰夕死可矣。是果求聞何道哉。豈非大覺慈尊	013	耶  則 曰 夕 死 可 矣  是 果 求 聞 何 道 哉  豈 非 大 覺 慈 尊 
ZH_X87_1628_013:0429a07	識心見性無上菩提之道也。不然則列子何以謂孔	013	識 心 見 性 無上菩提 之 道 也  不 然 則 列 子 何 以 謂 孔 
ZH_X87_1628_013:0429a08	子曰。丘聞西方有大聖人。不治而不亂。不言而自信。	013	子 曰  丘 聞 西 方 有 大 聖 人  不 治 而 不 亂  不 言 而 自 信  
ZH_X87_1628_013:0429a09	不化而自行。蕩蕩乎民無能名焉。列子學孔子者也。	013	不 化 而 自 行  蕩 蕩 乎 民 無 能 名 焉  列 子 學 孔 子 者 也  
ZH_X87_1628_013:0429a10	而遽述此說。信不誣矣。孔子聖人也。尚尊其道。而今	013	而 遽 述 此 說  信 不 誣 矣  孔 子 聖 人 也  尚 尊 其 道  而 今 
ZH_X87_1628_013:0429a11	之學孔子者。未讀百千卷之書。先以排佛為急務者。	013	之 學 孔 子 者  未 讀 百 千 卷 之 書  先 以 排 佛 為 急 務 者  
ZH_X87_1628_013:0429a12	何也。	013	何 也  
ZH_X87_1628_013:0429a13	徐俯	013	徐 俯 
ZH_X87_1628_013:0429a14	俯。字師川。懷奇負氣。七歲能詩。為其舅黃山谷所知。	013	俯  字 師 川  懷 奇 負 氣  七 歲 能 詩  為 其 舅 黃 山 谷 所 知  
ZH_X87_1628_013:0429a15	甞扣問靈源清禪師禪道。師答以書。略曰。古之達人	013	甞 扣 問 靈 源 清 禪 師 禪 道  師 答 以 書  略 曰  古 之 達 人 
ZH_X87_1628_013:0429a16	所以鑒世間如影響。了聖道如蘧廬者。無他。自徹心	013	所 以 鑒 世 間 如 影 響  了 聖 道 如 蘧 廬 者  無 他  自 徹 心 
ZH_X87_1628_013:0429a17	源而已(云云)。俯靖康初為尚書員外郎。與朝士同志	013	源 而 已  云 云   俯 靖 康 初 為 尚 書 員 外 郎  與 朝 士 同 志 
ZH_X87_1628_013:0429a18	者掛鉢於天寧之擇木堂。力參圓悟。悟亦喜其見地	013	者 掛 鉢 於 天 寧 之 擇 木 堂  力 參 圓 悟  悟 亦 喜 其 見 地 
ZH_X87_1628_013:0429a19	超邁。一日至書記寮指悟頂相曰。這老漢脚根猶未	013	超 邁  一 日 至 書 記 寮 指 悟 頂 相 曰  這 老 漢 脚 根 猶 未 
ZH_X87_1628_013:0429a20	點地在。悟䫌面曰。罋裡何曾走却鱉。俯曰且喜老漢	013	點 地 在  悟 䫌 面 曰  罋 裡 何 曾 走 却 鱉  俯 曰 且 喜 老 漢 
ZH_X87_1628_013:0429a21	脚根點地。悟曰莫謗他好(普灯)。俯跋護法論曰。無盡居	013	脚 根 點 地  悟 曰 莫 謗 他 好  普 灯   俯 跋 護 法 論 曰  無 盡 居 
ZH_X87_1628_013:0429a22	士護法之心可謂至矣。於三教中皆有勸戒。然苦口	013	士 護 法 之 心 可 謂 至 矣  於 三 教 中 皆 有 勸 戒  然 苦 口 
ZH_X87_1628_013:0429a23	者是良藥。逆耳者是忠言。其實指敺陽修之過者。余	013	者 是 良 藥  逆 耳 者 是 忠 言  其 實 指 敺 陽 修 之 過 者  余 
ZH_X87_1628_013:0429a24	知無他。亦罰一誡百之謂也。覧者宜悉焉。	013	知 無 他  亦 罰 一 誡 百 之 謂 也  覧 者 宜 悉 焉  
ZH_X87_1628_013:0429b01	蔣之奇	013	蔣 之 奇 
ZH_X87_1628_013:0429b02	之奇。字頴叔。仁宗朝舉賢良方正科。試六論。官至翰	013	之 奇  字 頴 叔  仁 宗 朝 舉 賢 良 方 正 科  試 六 論  官 至 翰 
ZH_X87_1628_013:0429b03	林學士同知樞密院事。甞作楞伽經序。略曰。之奇甞	013	林 學 士 同 知 樞 密 院 事  甞 作 楞 伽 經 序  略 曰  之 奇 甞 
ZH_X87_1628_013:0429b04	苦楞伽經難讀。又難得善本。太子太保致政張公施	013	苦 楞 伽 經 難 讀  又 難 得 善 本  太 子 太 保 致 政 張 公 施 
ZH_X87_1628_013:0429b05	此經。而眉山蘇子瞻為書而刻之板。以為金山常住。	013	此 經  而 眉 山 蘇 子 瞻 為 書 而 刻 之 板  以 為 金 山 常 住  
ZH_X87_1628_013:0429b06	金山長老佛印大師了元持以見寄。之奇為之言曰。	013	金 山 長 老 佛 印 大 師 了 元 持 以 見 寄  之 奇 為 之 言 曰  
ZH_X87_1628_013:0429b07	佛之所說經總十二部。而其多至於五千卷。方其正	013	佛 之 所 說 經 總 十 二 部  而 其 多 至 於 五 千 卷  方 其 正 
ZH_X87_1628_013:0429b08	法流通之時。人有聞半偈得一句而悟入者。盖不可	013	法 流 通 之 時  人 有 聞 半 偈 得 一 句 而 悟 入 者  盖 不 可 
ZH_X87_1628_013:0429b09	為量數。至於像法末法之後。去聖既遠。人始溺於文	013	為 量 數  至 於 像 法 末 法 之 後  去 聖 既 遠  人 始 溺 於 文 
ZH_X87_1628_013:0429b10	字。有入海筭沙之困。於一真體乃慢不省解。於是有	013	字  有 入 海 筭 沙 之 困  於 一 真 體 乃 慢 不 省 解  於 是 有 
ZH_X87_1628_013:0429b11	祖師出焉。直指人心見性成佛。以為教外別傳。於動	013	祖 師 出 焉  直 指 人 心 見 性 成 佛  以 為 教 外 別 傳  於 動 
ZH_X87_1628_013:0429b12	容發語之頃。而上根利器之人已目擊而得之矣。之	013	容 發 語 之 頃  而 上 根 利 器 之 人 已 目 擊 而 得 之 矣  之 
ZH_X87_1628_013:0429b13	奇過南都謁張公。親聞公說自三司使翰林學士出	013	奇 過 南 都 謁 張 公  親 聞 公 說 自 三 司 使 翰 林 學 士 出 
ZH_X87_1628_013:0429b14	守滁州。一日入瑯玡僧舍見一經函。發而視之。廼楞	013	守 滁 州  一 日 入 瑯 玡 僧 舍 見 一 經 函  發 而 視 之  廼 楞 
ZH_X87_1628_013:0429b15	伽經也。恍然覺其前生之所書。筆畫宛然。自以為宿	013	伽 經 也  恍 然 覺 其 前 生 之 所 書  筆 畫 宛 然  自 以 為 宿 
ZH_X87_1628_013:0429b16	習之緣矣。人之以是一真不滅之性。而生死去來於	013	習 之 緣 矣  人 之 以 是 一 真 不 滅 之 性  而 生 死 去 來 於 
ZH_X87_1628_013:0429b17	天地之間。其為世數。雖折天下之草木以為籌筯不	013	天 地 之 間  其 為 世 數  雖 折 天 下 之 草 木 以 為 籌 筯 不 
ZH_X87_1628_013:0429b18	能筭之矣。然以淪於死生。神識疲耗不能復記。惟圓	013	能 筭 之 矣  然 以 淪 於 死 生  神 識 疲 耗 不 能 復 記  惟 圓 
ZH_X87_1628_013:0429b19	明不昧之人知焉。有如張公以高文大冊再中制舉。	013	明 不 昧 之 人 知 焉  有 如 張 公 以 高 文 大 冊 再 中 制 舉  
ZH_X87_1628_013:0429b20	登侍從。秉鈞軸。出入朝廷逾四十年。風烈事業。播人	013	登 侍 從  秉 鈞 軸  出 入 朝 廷 逾 四 十 年  風 烈 事 業  播 人 
ZH_X87_1628_013:0429b21	耳目。則其前身當為大善知識無足疑者。其能記憶	013	耳 目  則 其 前 身 當 為 大 善 知 識 無 足 疑 者  其 能 記 憶 
ZH_X87_1628_013:0429b22	前世之事。豈不謂信然哉。	013	前 世 之 事  豈 不 謂 信 然 哉  
ZH_X87_1628_013:0429b23	郭祥正	013	郭 祥 正 
ZH_X87_1628_013:0429b24	祥正。字功甫。官至殿中丞。所居有醉吟庵。功甫自當	013	祥 正  字 功 甫  官 至 殿 中 丞  所 居 有 醉 吟 庵  功 甫 自 當 
ZH_X87_1628_013:0429c01	塗絕江謁舒州白雲端禪師。師問曰牛淳乎。功甫曰	013	塗 絕 江 謁 舒 州 白 雲 端 禪 師  師 問 曰 牛 淳 乎  功 甫 曰 
ZH_X87_1628_013:0429c02	淳矣。師叱之。功甫拱手而立。師曰淳乎淳乎。南泉．大	013	淳 矣  師 叱 之  功 甫 拱 手 而 立  師 曰 淳 乎 淳 乎  南 泉  大 
ZH_X87_1628_013:0429c03	溈無異此也。乃贈偈曰。牛來山中。水足草足。牛出山	013	溈 無 異 此 也  乃 贈 偈 曰  牛 來 山 中  水 足 草 足  牛 出 山 
ZH_X87_1628_013:0429c04	去。東觸西觸。一日到黃梅東山請演禪師說法。乃於	013	去  東 觸 西 觸  一 日 到 黃 梅 東 山 請 演 禪 師 說 法  乃 於 
ZH_X87_1628_013:0429c05	法座前拈香云。此一瓣香爇向爐中。為光明雲遍滿	013	法 座 前 拈 香 云  此 一 瓣 香 爇 向 爐 中  為 光 明 雲 遍 滿 
ZH_X87_1628_013:0429c06	法界。供養我堂頭師兄禪師。伏願於此雲中方廣座	013	法 界  供 養 我 堂 頭 師 兄 禪 師  伏 願 於 此 雲 中 方 廣 座 
ZH_X87_1628_013:0429c07	上。擘開面門放出先師頂相與諸人描貌。何以如此。	013	上  擘 開 面 門 放 出 先 師 頂 相 與 諸 人 描 貌  何 以 如 此  
ZH_X87_1628_013:0429c08	白雲岩畔舊相逢。昨日今朝事不同。夜靜水寒魚不	013	白 雲 岩 畔 舊 相 逢  昨 日 今 朝 事 不 同  夜 靜 水 寒 魚 不 
ZH_X87_1628_013:0429c09	飡。一爐香散白蓮風(資監并統紀)。	013	飡  一 爐 香 散 白 蓮 風  資 監 并 統 紀   
ZH_X87_1628_013:0429c10	秦觀	013	秦 觀 
ZH_X87_1628_013:0429c11	觀。字少游。號太虗公。高郵人。元祐初東坡以賢良方	013	觀  字 少 游  號 太 虗 公  高 郵 人  元 祐 初 東 坡 以 賢 良 方 
ZH_X87_1628_013:0429c12	正薦於朝。除太學博士。官至國子編修。東坡又甞薦	013	正 薦 於 朝  除 太 學 博 士  官 至 國 子 編 修  東 坡 又 甞 薦 
ZH_X87_1628_013:0429c13	於安石王公。安石曰。君奇秦君。口之而不置。我得其	013	於 安 石 王 公  安 石 曰  君 奇 秦 君  口 之 而 不 置  我 得 其 
ZH_X87_1628_013:0429c14	文。手之而不釋。觀門世事佛。聞端獅子道風。一日端	013	文  手 之 而 不 釋  觀 門 世 事 佛  聞 端 獅 子 道 風  一 日 端 
ZH_X87_1628_013:0429c15	至高郵。觀請就廣慧寺升座。端以手自指云。天上無	013	至 高 郵  觀 請 就 廣 慧 寺 升 座  端 以 手 自 指 云  天 上 無 
ZH_X87_1628_013:0429c16	雙月。人間只一僧。一堂風冷淡。千古意分明。觀肯之	013	雙 月  人 間 只 一 僧  一 堂 風 冷 淡  千 古 意 分 明  觀 肯 之 
ZH_X87_1628_013:0429c17	(僧傳)。有五百羅漢圖記。寶林．龍井等記(文具淮海集)。	013	 僧 傳   有 五 百 羅 漢 圖 記  寶 林  龍 井 等 記  文 具 淮 海 集   
ZH_X87_1628_013:0429c18	林逋	013	林 逋 
ZH_X87_1628_013:0429c19	逋。字君復。梅聖俞為逋撰詩序。略曰。天聖中。聞寧海	013	逋  字 君 復  梅 聖 俞 為 逋 撰 詩 序  略 曰  天 聖 中  聞 寧 海 
ZH_X87_1628_013:0429c20	西湖之上有林君。嶄嶄有聲。若高峰瀑泉。望之可愛。	013	西 湖 之 上 有 林 君  嶄 嶄 有 聲  若 高 峰 瀑 泉  望 之 可 愛  
ZH_X87_1628_013:0429c21	即之逾清。挹之甘潔而不厭也。君咸平景德間會天	013	即 之 逾 清  挹 之 甘 潔 而 不 厭 也  君 咸 平 景 德 間 會 天 
ZH_X87_1628_013:0429c22	子修封禪。未及詔聘。終老不及施用於時。及其歿矣。	013	子 修 封 禪  未 及 詔 聘  終 老 不 及 施 用 於 時  及 其 歿 矣  
ZH_X87_1628_013:0429c23	諡曰和靖先生。甞作詩送慈雲懺主。謁金陵王安石	013	諡 曰 和 靖 先 生  甞 作 詩 送 慈 雲 懺 主  謁 金 陵 王 安 石 
ZH_X87_1628_013:0429c24	曰。高牙熊軾隱鈴齋。棠樹陰濃長綠苔。丞相望尊賓	013	曰  高 牙 熊 軾 隱 鈴 齋  棠 樹 陰 濃 長 綠 苔  丞 相 望 尊 賓 
ZH_X87_1628_013:0430a01	謁少。清言應待道人來。天竺孱顏暫掩扉。講香浮穗	013	謁 少  清 言 應 待 道 人 來  天 竺 孱 顏 暫 掩 扉  講 香 浮 穗 
ZH_X87_1628_013:0430a02	上行衣。白猿聲裡生公石。莫遣移文怨晚歸。酬天竺	013	上 行 衣  白 猿 聲 裡 生 公 石  莫 遣 移 文 怨 晚 歸  酬 天 竺 
ZH_X87_1628_013:0430a03	慈雲大師詩曰。林表飛來色。猶慙久卜隣。沿回一水	013	慈 雲 大 師 詩 曰  林 表 飛 來 色  猶 慙 久 卜 隣  沿 回 一 水 
ZH_X87_1628_013:0430a04	路。夢想五天人。謝絕空園草。沉冥滿几塵。暮雲如有	013	路  夢 想 五 天 人  謝 絕 空 園 草  沉 冥 滿 几 塵  暮 雲 如 有 
ZH_X87_1628_013:0430a05	得。寧謝寄聲頻(本集)。	013	得  寧 謝 寄 聲 頻  本 集   
ZH_X87_1628_013:0430a06	尹洙	013	尹 洙 
ZH_X87_1628_013:0430a07	洙。字師魯。深於春秋。慶曆初遷起居舍人。貶均州監	013	洙  字 師 魯  深 於 春 秋  慶 曆 初 遷 起 居 舍 人  貶 均 州 監 
ZH_X87_1628_013:0430a08	稅而卒。其孫尹和靖也。初師魯疾革。而范資政命朱	013	稅 而 卒  其 孫 尹 和 靖 也  初 師 魯 疾 革  而 范 資 政 命 朱 
ZH_X87_1628_013:0430a09	炎夜往候之。師魯謂炎曰。吾死生如何。炎曰脈不可	013	炎 夜 往 候 之  師 魯 謂 炎 曰  吾 死 生 如 何  炎 曰 脈 不 可 
ZH_X87_1628_013:0430a10	也。師魯曰。吾亦自知。因說素學佛於法昭禪師。吾今	013	也  師 魯 曰  吾 亦 自 知  因 說 素 學 佛 於 法 昭 禪 師  吾 今 
ZH_X87_1628_013:0430a11	資此也。及其夕三鼓。屏人隱几而終。其神不亂(輔教編)。	013	資 此 也  及 其 夕 三 鼓  屏 人 隱 几 而 終  其 神 不 亂  輔 教 編   
ZH_X87_1628_013:0430a12	包拯	013	包 拯 
ZH_X87_1628_013:0430a13	拯。字希仁。慶曆中為御史中丞。後拜樞密。諡孝肅。天	013	拯  字 希 仁  慶 曆 中 為 御 史 中 丞  後 拜 樞 密  諡 孝 肅  天 
ZH_X87_1628_013:0430a14	性嚴厲。未甞有笑容。人謂包公笑比黃河清。公為京	013	性 嚴 厲  未 甞 有 笑 容  人 謂 包 公 笑 比 黃 河 清  公 為 京 
ZH_X87_1628_013:0430a15	兆尹。民有自陳以白金百兩寄我者亡矣。今還其家。	013	兆 尹  民 有 自 陳 以 白 金 百 兩 寄 我 者 亡 矣  今 還 其 家  
ZH_X87_1628_013:0430a16	其子不受。望公召其子還之。公嘆異。即召其子語之。	013	其 子 不 受  望 公 召 其 子 還 之  公 嘆 異  即 召 其 子 語 之  
ZH_X87_1628_013:0430a17	其子辭曰。先父存日無白金私寄他室。二人相讓久	013	其 子 辭 曰  先 父 存 日 無 白 金 私 寄 他 室  二 人 相 讓 久 
ZH_X87_1628_013:0430a18	之。公乃以金付在城寺院。修冥福以薦幽爽(本傳)。	013	之  公 乃 以 金 付 在 城 寺 院  修 冥 福 以 薦 幽 爽  本 傳   
ZH_X87_1628_013:0430a19	江公望	013	江 公 望 
ZH_X87_1628_013:0430a20	公望。字民表。釣臺人。徽宗朝除左司諫。蔬食清修。述	013	公 望  字 民 表  釣 臺 人  徽 宗 朝 除 左 司 諫  蔬 食 清 修  述 
ZH_X87_1628_013:0430a21	菩提文．念佛方便文以勸道俗。有子早亡。託夢舅氏	013	菩 提 文  念 佛 方 便 文 以 勸 道 俗  有 子 早 亡  託 夢 舅 氏 
ZH_X87_1628_013:0430a22	曰。為稟吾父。乞就天寧寺看寶積經。庶歸生善處。吾	013	曰  為 稟 吾 父  乞 就 天 寧 寺 看 寶 積 經  庶 歸 生 善 處  吾 
ZH_X87_1628_013:0430a23	父修行功業已成。冥府有金字碑云。嚴州江公望身	013	父 修 行 功 業 已 成  冥 府 有 金 字 碑 云  嚴 州 江 公 望 身 
ZH_X87_1628_013:0430a24	居言責。志慕苦空。躬事熏修。心無愛染。動靜不忘。於	013	居 言 責  志 慕 苦 空  躬 事 熏 修  心 無 愛 染  動 靜 不 忘  於 
ZH_X87_1628_013:0430b01	佛法言談罔失於宗風。名預脫於幽關。身必歸於淨	013	佛 法 言 談 罔 失 於 宗 風  名 預 脫 於 幽 關  身 必 歸 於 淨 
ZH_X87_1628_013:0430b02	土。宣和末知廣德軍。一旦無病面西而化。公望甞曰。	013	土  宣 和 末 知 廣 德 軍  一 旦 無 病 面 西 而 化  公 望 甞 曰  
ZH_X87_1628_013:0430b03	利根之人。念念不生。心心無所。六根杳寂。諸識消落。	013	利 根 之 人  念 念 不 生  心 心 無 所  六 根 杳 寂  諸 識 消 落  
ZH_X87_1628_013:0430b04	法法全真。門門絕待。瞥爾遂成真如實觀。初機後學	013	法 法 全 真  門 門 絕 待  瞥 爾 遂 成 真 如 實 觀  初 機 後 學 
ZH_X87_1628_013:0430b05	唯除賓客寒溫時。大小便利時。可暫停念。如或未免	013	唯 除 賓 客 寒 溫 時  大小便利 時  可 暫 停 念  如 或 未 免 
ZH_X87_1628_013:0430b06	葷茹。睡臥未至昏瞑。乃至營辦家事。種種作務。自不	013	葷 茹  睡 臥 未 至 昏 瞑  乃 至 營 辦 家 事  種 種 作 務  自 不 
ZH_X87_1628_013:0430b07	用舍。亦自不相妨礙。心口念念聲聲稱誦聖號。更有	013	用 舍  亦 自 不 相 妨 礙  心 口 念 念 聲 聲 稱 誦 聖 號  更 有 
ZH_X87_1628_013:0430b08	甚邪思惡慮敢萌於心。自然純一無雜。若能都攝六	013	甚 邪 思 惡 慮 敢 萌 於 心  自 然 純 一 無 雜  若 能 都 攝 六 
ZH_X87_1628_013:0430b09	根淨念相繼。不過旬月便成三昧。所謂是心作佛。是	013	根 淨 念 相 繼  不 過 旬 月 便 成 三 昧  所 謂 是 心 作 佛  是 
ZH_X87_1628_013:0430b10	心是佛。上根大器一念直超。平展之流善觀方便。	013	心 是 佛  上 根 大 器 一 念 直 超  平 展 之 流 善 觀 方 便  
ZH_X87_1628_013:0430b11	楊時	013	楊 時 
ZH_X87_1628_013:0430b12	時。字中立。號龜山先生。明道門人。學有本源。為一世	013	時  字 中 立  號 龜 山 先 生  明 道 門 人  學 有 本 源  為 一 世 
ZH_X87_1628_013:0430b13	儒宗。徽宗朝為國子祭酒。甞曰。微生高乞醯以與人。	013	儒 宗  徽 宗 朝 為 國 子 祭 酒  甞 曰  微 生 高 乞 醯 以 與 人  
ZH_X87_1628_013:0430b14	孔子不以為直。維摩經云。直心是大道場。儒佛至此	013	孔 子 不 以 為 直  維 摩 經 云  直 心 是 大 道 場  儒 佛 至 此 
ZH_X87_1628_013:0430b15	實無二理。又曰。圓覺經云。作止任滅是四病。作即助	013	實 無 二 理  又 曰  圓 覺 經 云  作 止 任 滅 是 四 病  作 即 助 
ZH_X87_1628_013:0430b16	長。止即不芸。任滅即無事(鳴道集)。時與東林總禪師友	013	長  止 即 不 芸  任 滅 即 無 事  鳴 道 集   時 與 東 林 總 禪 師 友 
ZH_X87_1628_013:0430b17	善。謂師曰。禪學雖高。却於儒學未有所得。師曰。儒學	013	善  謂 師 曰  禪 學 雖 高  却 於 儒 學 未 有 所 得  師 曰  儒 學 
ZH_X87_1628_013:0430b18	緊要處也記得些子。且道君子無入而不自得。得個	013	緊 要 處 也 記 得 些 子  且 道 君 子 無 入 而 不 自 得  得 個 
ZH_X87_1628_013:0430b19	甚麼。時默然。師又與時言十識。第八庵摩羅識。此言	013	甚 麼  時 默 然  師 又 與 時 言 十 識  第 八 庵摩羅識  此 言 
ZH_X87_1628_013:0430b20	白淨無垢。第九阿賴耶識。此言善惡種子。白淨無垢	013	白 淨 無 垢  第 九 阿賴耶識  此 言 善 惡 種 子  白 淨 無 垢 
ZH_X87_1628_013:0430b21	即孟子之言性善。性善則可謂探其本也。言善惡混。	013	即 孟 子 之 言 性 善  性 善 則 可 謂 探 其 本 也  言 善 惡 混  
ZH_X87_1628_013:0430b22	乃於善惡未萌處(資監)。時又問曰。孟子道性善是否。師	013	乃 於 善 惡 未 萌 處  資 監   時 又 問 曰  孟 子 道 性 善 是 否  師 
ZH_X87_1628_013:0430b23	曰是。時又問性何以善言。師曰。本然之性不與惡對。	013	曰 是  時 又 問 性 何 以 善 言  師 曰  本 然 之 性 不 與 惡 對  
ZH_X87_1628_013:0430b24	後朱子謂總老此語却是(西山讀書記)。	013	後 朱 子 謂 總 老 此 語 却 是  西 山 讀 書 記   
ZH_X87_1628_013:0430c01	游酢	013	游 酢 
ZH_X87_1628_013:0430c02	酢。字定夫。與楊時同學於伊川之門。徽宗朝除監察	013	酢  字 定 夫  與 楊 時 同 學 於 伊 川 之 門  徽 宗 朝 除 監 察 
ZH_X87_1628_013:0430c03	御史。甞謁開福寧禪師乞指心要。師曰。道不在說與	013	御 史  甞 謁 開 福 寧 禪 師 乞 指 心 要  師 曰  道 不 在 說 與 
ZH_X87_1628_013:0430c04	示也。說示者方便耳。須用就己知歸。外求有相佛。與	013	示 也  說 示 者 方 便 耳  須 用 就 己 知 歸  外 求 有 相 佛  與 
ZH_X87_1628_013:0430c05	汝不相似也。酢默然。後致書於師曰。儒者執父子君	013	汝 不 相 似 也  酢 默 然  後 致 書 於 師 曰  儒 者 執 父 子 君 
ZH_X87_1628_013:0430c06	臣夫婦兄弟朋友各盡其分。罔有不合道者。釋氏謂	013	臣 夫 婦 兄 弟 朋 友 各 盡 其 分  罔 有 不 合 道 者  釋 氏 謂 
ZH_X87_1628_013:0430c07	世間虗幻。要人反常反道。旨殊用異。而聲可入心可	013	世 間 虗 幻  要 人 反 常 反 道  旨 殊 用 異  而 聲 可 入 心 可 
ZH_X87_1628_013:0430c08	通哉。師答曰。人溺情塵愛網。晝思夜度無一息之停。	013	通 哉  師 答 曰  人 溺 情 塵 愛 網  晝 思 夜 度 無 一 息 之 停  
ZH_X87_1628_013:0430c09	須力與之決。願收其心之放。死生乃可出。若只括其	013	須 力 與 之 決  願 收 其 心 之 放  死 生 乃 可 出  若 只 括 其 
ZH_X87_1628_013:0430c10	同異。盡分於父子數者之間。我習內熏。愛緣外染。於	013	同 異  盡 分 於 父 子 數 者 之 間  我 習 內 熏  愛 緣 外 染  於 
ZH_X87_1628_013:0430c11	道何能造合。能反厥常則心自通。道自合。不然。難以	013	道 何 能 造 合  能 反 厥 常 則 心 自 通  道 自 合  不 然  難 以 
ZH_X87_1628_013:0430c12	口舌爭也(資監)。	013	口 舌 爭 也  資 監   
ZH_X87_1628_013:0430c13	韓駒	013	韓 駒 
ZH_X87_1628_013:0430c14	駒。字子蒼。政和初除正字終徽猷閣待制。江西詩派	013	駒  字 子 蒼  政 和 初 除 正 字 終 徽 猷 閣 待 制  江 西 詩 派 
ZH_X87_1628_013:0430c15	之一也。甞問道於草堂清禪師。致書云。近閱傳燈。言	013	之 一 也  甞 問 道 於 草 堂 清 禪 師  致 書 云  近 閱 傳 燈  言 
ZH_X87_1628_013:0430c16	通意料。頗合於心。但世緣萬緒。情習千端。未易消釋。	013	通 意 料  頗 合 於 心  但 世 緣 萬 緒  情 習 千 端  未 易 消 釋  
ZH_X87_1628_013:0430c17	須有切要明心處。毋悋指教。清答云。欲究此事。善惡	013	須 有 切 要 明 心 處  毋 悋 指 教  清 答 云  欲 究 此 事  善 惡 
ZH_X87_1628_013:0430c18	二途皆勿萌於心。能障人智眼。文字亦不必多看。塞	013	二 途 皆 勿 萌 於 心  能 障 人 智 眼  文 字 亦 不 必 多 看  塞 
ZH_X87_1628_013:0430c19	自悟之門。子蒼得此指導。乃述意云。鐘鼎山林無二	013	自 悟 之 門  子 蒼 得 此 指 導  乃 述 意 云  鐘 鼎 山 林 無 二 
ZH_X87_1628_013:0430c20	致。閒中意趣靜中身。都將聞見歸虗照。養性存心不	013	致  閒 中 意 趣 靜 中 身  都 將 聞 見 歸 虗 照  養 性 存 心 不 
ZH_X87_1628_013:0430c21	問人。	013	問 人  
ZH_X87_1628_013:0430c22	呂正己	013	呂 正 己 
ZH_X87_1628_013:0430c23	正己。顯謨閣學士。參長蘆且庵仁禪師。甞問師曰。衣	013	正 己  顯 謨 閣 學 士  參 長 蘆 且 庵 仁 禪 師  甞 問 師 曰  衣 
ZH_X87_1628_013:0430c24	裏藏珠是甚麼人。師起抖擻曰一物也無。正己唯唯。	013	裏 藏 珠 是 甚 麼 人  師 起 抖 擻 曰 一 物 也 無  正 己 唯 唯  
ZH_X87_1628_013:0431a01	師贈偈曰。君今親切到長蘆。抖擻衣衫一物無。此去	013	師 贈 偈 曰  君 今 親 切 到 長 蘆  抖 擻 衣 衫 一 物 無  此 去 
ZH_X87_1628_013:0431a02	逢人如有問。但言風急浪花麤。正己投機偈云。針芥	013	逢 人 如 有 問  但 言 風 急 浪 花 麤  正 己 投 機 偈 云  針 芥 
ZH_X87_1628_013:0431a03	相投夙有緣。千年孤立雪庭寒。禪人若問前程事。萬	013	相 投 夙 有 緣  千 年 孤 立 雪 庭 寒  禪 人 若 問 前 程 事  萬 
ZH_X87_1628_013:0431a04	里長安到不難。師可之(資監)。	013	里 長 安 到 不 難  師 可 之  資 監   
ZH_X87_1628_013:0431a06	佛法金湯編卷第十三天台如惺重校	013	佛 法 金 湯 編 卷 第 十 三 天 台 如 惺 重 校 
