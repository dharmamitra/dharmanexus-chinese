segmentnr	original	folio	stemmed
ZH_T01_0022_001:0270c27_0	佛說寂志果經	001	佛 說 寂 志 果 經 
ZH_T01_0022_001:0270c29_0	東晉西域沙門竺曇無蘭譯	001	東 晉 西 域 沙 門 竺 曇 無 蘭 譯 
ZH_T01_0022_001:0271a01_0	聞如是：一時，佛遊王舍城，耆域奈園，與比	001	聞 如 是  一 時  佛 遊 王 舍 城  耆 域 奈 園  與 比 
ZH_T01_0022_001:0271a02_8	丘眾千二百五十俱。	001	丘 眾 千二百五十 俱  
ZH_T01_0022_001:0271a04_9	時，王阿闍世，七月十五日，過新歲臘，與群臣百官俱，眷屬圍繞，上寂安觀，謂群臣言：	001	時  王 阿 闍 世  七 月十五日  過 新 歲 臘  與 群 臣 百 官 俱  眷 屬 圍 繞  上 寂 安 觀  謂 群 臣 言  
ZH_T01_0022_001:0271a05_16	「諸卿當知，如是我修非時愁悒不改，雖得此歲，憒慘不次。	001	 諸 卿 當 知  如 是 我 修 非 時 愁 悒 不 改  雖 得 此 歲  憒 慘 不 次  
ZH_T01_0022_001:0271a06_5	當何方便除其怵惕？	001	當 何 方 便 除 其 怵 惕  
ZH_T01_0022_001:0271a06_11	」有臣白王：	001	 有 臣 白 王  
ZH_T01_0022_001:0271a07_1	「當以五樂消散憂慮。	001	 當 以 五 樂 消 散 憂 慮  
ZH_T01_0022_001:0271a07_5	」有臣：	001	 有 臣  
ZH_T01_0022_001:0271a08_2	「當作名倡巧妙異妓鼓樂絃歌，可以療憂。	001	 當 作 名 倡 巧 妙 異 妓 鼓 樂 絃 歌  可 以 療 憂  
ZH_T01_0022_001:0271a08_8	」有臣白王：	001	 有 臣 白 王  
ZH_T01_0022_001:0271a09_6	「宜以四種象馬車步勇猛兵士，消除悒憒。	001	 宜 以 四 種 象 馬 車 步 勇 猛 兵 士  消 除 悒 憒  
ZH_T01_0022_001:0271a09_12	」有臣白王：	001	 有 臣 白 王  
ZH_T01_0022_001:0271a12_3	「不蘭迦葉、莫軻離惟瞿樓、阿夷耑其耶今離、迦旃、先比盧持、尼揵子等，是諸師者，各與五百之眾，在此大城。	001	 不 蘭 迦 葉  莫 軻 離 惟 瞿 樓  阿 夷 耑 其 耶 今 離  迦 旃  先 比 盧 持  尼 揵 子 等  是 諸 師 者  各 與 五 百 之 眾  在 此 大 城  
ZH_T01_0022_001:0271a13_3	可嚴大駕，造與相見，談聽歡娛，可離所患。	001	可 嚴 大 駕  造 與 相 見  談 聽 歡 娛  可 離 所 患  
ZH_T01_0022_001:0271a14_3	」時，有童子醫王，名曰耆域晉言固活，持扇侍王。	001	 時  有 童 子 醫 王  名 曰 耆 域 晉 言 固 活  持 扇 侍 王  
ZH_T01_0022_001:0271a14_8	王顧謂言：	001	王 顧 謂 言  
ZH_T01_0022_001:0271a14_19	「卿何故默，獨無所陳？	001	 卿 何 故 默  獨 無 所 陳  
ZH_T01_0022_001:0271a15_3	」耆域白王：	001	 耆 域 白 王  
ZH_T01_0022_001:0271a17_7	「欲蠲灼惕忘憂除患，今佛世尊，與弟子眾俱在奈園，可到佛所稽首致敬，諮啟疑惑，乃得開解。	001	 欲 蠲 灼 惕 忘 憂 除 患  今 佛 世 尊  與 弟 子 眾 俱 在 奈 園  可 到 佛 所 稽 首 致 敬  諮 啟 疑 惑  乃 得 開 解  
ZH_T01_0022_001:0271a18_8	」時，王阿闍世，便即欲見天中之天，答耆域言：	001	 時  王 阿 闍 世  便 即 欲 見 天 中 之 天  答 耆 域 言  
ZH_T01_0022_001:0271a18_12	「善哉！	001	 善 哉  
ZH_T01_0022_001:0271a18_20	大佳，當俱往覲。	001	大 佳  當 俱 往 覲  
ZH_T01_0022_001:0271a19_17	」耆域受教，嚴五百象，五百采女，嚴訖白：	001	 耆 域 受 教  嚴 五 百 象  五 百 采 女  嚴 訖 白  
ZH_T01_0022_001:0271a19_20	「辦。	001	 辦  
ZH_T01_0022_001:0271a20_3	宜知是時。	001	宜知是時  
ZH_T01_0022_001:0271a21_16	」王乘駕象，名曰仁調，與五百侍從俱，導衛前後，出王舍城，然大炬火。	001	 王 乘 駕 象  名 曰 仁 調  與 五 百 侍 從 俱  導 衛 前 後  出 王 舍 城  然 大 炬 火  
ZH_T01_0022_001:0271a22_11	時，王恐懅，住止不前，謂耆域言：	001	時  王 恐 懅  住 止 不 前  謂 耆 域 言  
ZH_T01_0022_001:0271a23_2	「佛與幾比丘俱在奈園？	001	 佛 與 幾 比 丘 俱 在 奈 園  
ZH_T01_0022_001:0271a23_6	」答曰：	001	 答 曰  
ZH_T01_0022_001:0271a23_14	「有千二百五十。	001	 有 千二百五十  
ZH_T01_0022_001:0271a23_18	」王曰：	001	 王 曰  
ZH_T01_0022_001:0271a24_9	「卿得無詐，令吾出國，道相危乎？	001	 卿 得 無 詐  令 吾 出 國  道 相 危 乎  
ZH_T01_0022_001:0271a25_9	每至異道諸梵志所，其眾五百，音聲揚逸。	001	每 至 異 道 諸 梵 志 所  其 眾 五 百  音 聲 揚 逸  
ZH_T01_0022_001:0271a25_18	今比丘多而不聞聲？	001	今 比 丘 多 而 不 聞 聲  
ZH_T01_0022_001:0271a26_3	」耆域曰：	001	 耆 域 曰  
ZH_T01_0022_001:0271a26_6	「王！	001	 王  
ZH_T01_0022_001:0271a26_11	莫恐莫懅。	001	莫 恐 莫 懅  
ZH_T01_0022_001:0271a27_6	不敢謀王，不造逆害，及后貴人。	001	不 敢 謀 王  不 造 逆 害  及 后 貴 人  
ZH_T01_0022_001:0271a28_6	惟佛世尊，長夜寂然，弟子志學，法則靜然。	001	惟 佛 世 尊  長 夜 寂 然  弟 子 志 學  法 則 靜 然  
ZH_T01_0022_001:0271a29_10	願王前覩上妙光明，見佛世尊諸弟子眾，意爾乃悅。	001	願 王 前 覩 上 妙 光 明  見 佛 世 尊 諸 弟 子 眾  意 爾 乃 悅  
ZH_T01_0022_001:0271b03_3	」於是王阿闍世，遙見世尊，便下所乘，屏毖五事，脫王冠幘纓絡寶服幢花翠羽，去蓋收刀，步到講堂，問耆域曰：	001	 於 是 王 阿 闍 世  遙 見 世 尊  便 下 所 乘  屏 毖 五 事  脫 王 冠 幘 纓 絡 寶 服 幢 花 翠 羽  去 蓋 收 刀  步 到 講 堂  問 耆 域 曰  
ZH_T01_0022_001:0271b03_9	「佛為所在？	001	 佛 為 所 在  
ZH_T01_0022_001:0271b03_13	」答曰：	001	 答 曰  
ZH_T01_0022_001:0271b04_11	「眾比丘前坐者是也，威神光光，功德巍巍。	001	 眾 比 丘 前 坐 者 是 也  威 神 光 光  功 德 巍 巍  
ZH_T01_0022_001:0271b07_3	」王前詣佛，問訊占對却住一面——觀佛比丘眾，悉坐寂定，無量清淨，甚深微妙，其心欣然——叉手向佛，白世尊言：	001	 王 前 詣 佛  問 訊 占 對 却 住 一 面   觀 佛 比 丘 眾  悉 坐 寂 定  無 量 清 淨  甚深微妙  其 心 欣 然   叉 手 向 佛  白 世 尊 言  
ZH_T01_0022_001:0271b07_19	「佛心寂然，微妙無念，弟子亦爾。	001	 佛 心 寂 然  微 妙 無 念  弟 子 亦 爾  
ZH_T01_0022_001:0271b08_11	願令我心志于微妙隱定如是。	001	願 令 我 心 志 于 微 妙 隱 定 如 是  
ZH_T01_0022_001:0271b09_7	」有一童子，名曰帛賢，白其王言：	001	 有 一 童 子  名 曰 帛 賢  白 其 王 言  
ZH_T01_0022_001:0271b09_17	「大王願欲得是行耶？	001	 大 王 願 欲 得 是 行 耶  
ZH_T01_0022_001:0271b10_2	」王白佛言：	001	 王 白 佛 言  
ZH_T01_0022_001:0271b10_8	「唯然世尊！	001	 唯 然 世 尊  
ZH_T01_0022_001:0271b10_17	願樂眾僧其心歡悅。	001	願 樂 眾 僧 其 心 歡 悅  
ZH_T01_0022_001:0271b11_10	」於是，王阿闍世白佛言：	001	 於 是  王 阿 闍 世 白 佛 言  
ZH_T01_0022_001:0271b12_7	「願欲有所問，儻有聽者，乃敢發言。	001	 願 欲 有 所 問  儻 有 聽 者  乃 敢 發 言  
ZH_T01_0022_001:0271b12_11	」佛言：	001	 佛 言  
ZH_T01_0022_001:0271b12_20	「便問，在意所欲。	001	 便 問  在 意 所 欲  
ZH_T01_0022_001:0271b13_1	」王言：	001	 王 言  
ZH_T01_0022_001:0271b17_7	「所可供事，及諸所欲，娛樂睡眠，合聚計校算術，印綬大臣，百官群從，太史占變知人終始，受人恭敬，飲食、伎藝，或為己身、父母、妻子、奴婢，供養沙門梵志，施以上供，求索安隱吉祥之利；	001	 所 可 供 事  及 諸 所 欲  娛 樂 睡 眠  合 聚 計 校 算 術  印 綬 大 臣  百 官 群 從  太 史 占 變 知 人 終 始  受 人 恭 敬  飲 食  伎 藝  或 為 己 身  父 母  妻 子  奴 婢  供 養 沙 門 梵 志  施 以 上 供  求 索 安 隱 吉 祥 之 利  
ZH_T01_0022_001:0271b18_3	頗有立於是佛法律，得道證不乎？	001	頗 有 立 於 是 佛 法 律  得 道 證 不 乎  
ZH_T01_0022_001:0271b18_7	」佛言：	001	 佛 言  
ZH_T01_0022_001:0271b18_11	「大王！	001	 大 王  
ZH_T01_0022_001:0271b19_1	曾問諸外異道如是誼不？	001	曾 問 諸 外 異 道 如 是 誼 不  
ZH_T01_0022_001:0271b19_7	」王白佛言：	001	 王 白 佛 言  
ZH_T01_0022_001:0271b19_18	「曾到不蘭迦葉所，問：	001	 曾 到 不 蘭 迦 葉 所  問  
ZH_T01_0022_001:0271b21_12	『所有象馬乘車步行，財寶侍從篋藏，力士勇猛，大象車，娛樂睡眠，合會天人。	001	 所 有 象 馬 乘 車 步 行  財 寶 侍 從 篋 藏  力 士 勇 猛  大 象 車  娛 樂 睡 眠  合 會 天 人  
ZH_T01_0022_001:0271b22_3	印綬大臣，百官群從。	001	印 綬 大 臣  百 官 群 從  
ZH_T01_0022_001:0271b22_18	太史占變，知人終始，所可恭敬。	001	太 史 占 變  知 人 終 始  所 可 恭 敬  
ZH_T01_0022_001:0271b24_15	有所作為，或為己身，求索安隱，或為父母妻子奴婢，供養沙門梵志，施以上供。	001	有 所 作 為  或 為 己 身  求 索 安 隱  或 為 父 母 妻 子 奴 婢  供 養 沙 門 梵 志  施 以 上 供  
ZH_T01_0022_001:0271b25_11	是我寧得法律之正，入寂然道乎？	001	是 我 寧 得 法 律 之 正  入 寂 然 道 乎  
ZH_T01_0022_001:0271b25_17	』即報我言：	001	 即 報 我 言  
ZH_T01_0022_001:0271b26_11	『無有是也，亦無世尊，無答善恩。	001	 無 有 是 也  亦 無 世 尊  無 答 善 恩  
ZH_T01_0022_001:0271b27_1	亦無罪福，無有父母。	001	亦 無 罪 福  無 有 父 母  
ZH_T01_0022_001:0271b27_15	亦無羅漢得道之人，供養無福。	001	亦 無 羅 漢 得 道 之 人  供 養 無 福  
ZH_T01_0022_001:0271b28_12	亦無今世後世，亦無專行一心道志。	001	亦 無 今 世 後 世  亦 無 專 行 一 心 道 志  
ZH_T01_0022_001:0271c01_1	於是雖有身命，壽終之後，四事散壞，心滅歸無，後不復生。	001	於 是 雖 有 身 命  壽終之後  四 事 散 壞  心 滅 歸 無  後 不 復 生  
ZH_T01_0022_001:0271c02_1	雖葬土藏，各自腐敗，悉盡如空，無所復有。	001	雖 葬 土 藏  各 自 腐 敗  悉 盡 如 空  無 所 復 有  
ZH_T01_0022_001:0271c02_7	』唯然世尊！	001	 唯 然 世 尊  
ZH_T01_0022_001:0271c02_17	我問外師，以是見答。	001	我 問 外 師  以 是 見 答  
ZH_T01_0022_001:0271c03_1	我心念言：	001	我心念言  
ZH_T01_0022_001:0271c03_4	『無？	001	 無  
ZH_T01_0022_001:0271c03_13	云何而無罪福報應？	001	云 何 而 無 罪 福 報 應  
ZH_T01_0022_001:0271c04_13	』譬如有人問奈何類，以瓜答之，問瓜以奈答之。	001	 譬 如 有 人 問 奈 何 類  以 瓜 答 之  問 瓜 以 奈 答 之  
ZH_T01_0022_001:0271c06_3	不蘭迦葉亦如是也，言語顛倒，無有本末，雖聞彼說，不以為解。	001	不 蘭 迦 葉 亦 如 是 也  言 語 顛 倒  無 有 本 末  雖 聞 彼 說  不 以 為 解  
ZH_T01_0022_001:0271c07_7	」王阿闍世白佛言：	001	 王 阿 闍 世 白 佛 言  
ZH_T01_0022_001:0271c08_3	「我復至莫軻離瞿耶婁所，問：	001	 我 復 至 莫 軻 離 瞿 耶 婁 所  問  
ZH_T01_0022_001:0271c08_11	『何謂小處欲處？	001	 何 謂 小 處 欲 處  
ZH_T01_0022_001:0271c08_18	人無因緣得淨？	001	人 無 因 緣 得 淨  
ZH_T01_0022_001:0271c09_4	人為有罪福不？	001	人 為 有 罪 福 不  
ZH_T01_0022_001:0271c09_10	為無知無見？	001	為 無 知 無 見  
ZH_T01_0022_001:0271c09_16	』亦答我言：	001	 亦 答 我 言  
ZH_T01_0022_001:0271c10_18	『無今世後世，無力不力，無精進，一切人得其苦樂。	001	 無 今 世 後 世  無 力 不 力  無 精 進  一 切 人 得 其 苦 樂  
ZH_T01_0022_001:0271c11_5	』若問六以七答。	001	 若 問 六 以 七 答  
ZH_T01_0022_001:0271c11_8	世尊！	001	世 尊  
ZH_T01_0022_001:0271c12_9	譬如問奈以瓜答，問瓜以奈答，此異道人如是。	001	譬 如 問 奈 以 瓜 答  問 瓜 以 奈 答  此 異 道 人 如 是  
ZH_T01_0022_001:0271c14_1	在我國內，問其所問，以是見答，問其所言，不以開解，即便捨去。	001	在 我 國 內  問 其 所 問  以 是 見 答  問 其 所 言  不 以 開 解  即 便 捨 去  
ZH_T01_0022_001:0271c15_10	」「我復至阿夷耑所，問：	001	  我 復 至 阿 夷 耑 所  問  
ZH_T01_0022_001:0271c15_19	『何謂所住處欲處？	001	 何 謂 所 住 處 欲 處  
ZH_T01_0022_001:0271c16_8	云何於是法律得至道證？	001	云 何 於 是 法 律 得 至 道 證  
ZH_T01_0022_001:0271c16_13	』答我言：	001	 答 我 言  
ZH_T01_0022_001:0271c16_19	『唯，大王！	001	 唯  大 王  
ZH_T01_0022_001:0271c17_10	他人往問，亦作是答，言：	001	他 人 往 問  亦 作 是 答  言  
ZH_T01_0022_001:0271c17_17	「有後世復生。	001	 有 後 世 復 生  
ZH_T01_0022_001:0271c18_1	」我問之，亦言：	001	 我 問 之  亦 言  
ZH_T01_0022_001:0271c18_6	「有後世。	001	 有 後 世  
ZH_T01_0022_001:0271c18_24	」』『設有後世，復生世間，為有為無？	001	   設 有 後 世  復 生 世 間  為 有 為 無  
ZH_T01_0022_001:0271c19_15	』『如我意想，為有後世，或無後世。	001	  如 我 意 想  為 有 後 世  或 無 後 世  
ZH_T01_0022_001:0271c20_3	』或有人往問，言：	001	 或 有 人 往 問  言  
ZH_T01_0022_001:0271c20_22	『儻有後世、儻無後世，或有是、或無是。	001	 儻 有 後 世  儻 無 後 世  或 有 是  或 無 是  
ZH_T01_0022_001:0271c21_14	』譬如人問奈以瓜答，問瓜以奈答。	001	 譬 如 人 問 奈 以 瓜 答  問 瓜 以 奈 答  
ZH_T01_0022_001:0271c23_4	阿夷耑亦如是，問沙門得道之證持異術多事，答我言語無次。	001	阿 夷 耑 亦 如 是  問 沙 門 得 道 之 證 持 異 術 多 事  答 我 言 語 無 次  
ZH_T01_0022_001:0271c23_9	我心念言：	001	我心念言  
ZH_T01_0022_001:0271c25_11	『一切王舍城所有異道，不能開解除我愁意，當於何所得沙門梵志令解我意，使不憂悒？	001	 一 切 王 舍 城 所 有 異 道  不 能 開 解 除 我 愁 意  當 於 何 所 得 沙 門 梵 志 令 解 我 意  使 不 憂 悒  
ZH_T01_0022_001:0271c26_6	』見阿夷耑所說無益，便起捨去。	001	 見 阿 夷 耑 所 說 無 益  便 起 捨 去  
ZH_T01_0022_001:0271c27_11	「我復至波休迦旃所，問：	001	 我 復 至 波 休 迦 旃 所  問  
ZH_T01_0022_001:0271c27_18	『何謂所住處？	001	 何 謂 所 住 處  
ZH_T01_0022_001:0271c28_3	粗問畜生所由。	001	粗 問 畜 生 所 由  
ZH_T01_0022_001:0271c28_14	於是法律，云何得道證？	001	於 是 法 律  云 何 得 道 證  
ZH_T01_0022_001:0271c28_19	』答我言：	001	 答 我 言  
ZH_T01_0022_001:0271c29_2	『唯，大王！	001	 唯  大 王  
ZH_T01_0022_001:0271c29_17	其有人得受身者，無因、亦無緣。	001	其 有 人 得 受 身 者  無 因  亦 無 緣  
ZH_T01_0022_001:0272a04_12	無有想、亦無貢高，積累賊害，於住立而得住處，於是得身，無有失者，所想知想，而自流行，謂罪福善惡，其有人所斷截，目所覩見，無有諍訟，有身壽盡不憂命死。	001	無 有 想  亦 無 貢 高  積 累 賊 害  於 住 立 而 得 住 處  於 是 得 身  無 有 失 者  所 想 知 想  而 自 流 行  謂 罪 福 善 惡  其 有 人 所 斷 截  目 所 覩 見  無 有 諍 訟  有 身 壽 盡 不 憂 命 死  
ZH_T01_0022_001:0272a05_15	彼無有說是欲我當死，及諸天用人故說壽終沒已。	001	彼 無 有 說 是 欲 我 當 死  及 諸 天 用 人 故 說 壽 終 沒 已  
ZH_T01_0022_001:0272a07_2	於是人間愛欲勞塵、天人見欲其欲及便有五賊六十二種。	001	於 是 人 間 愛 欲 勞 塵  天 人 見 欲 其 欲 及 便 有 五 賊 六 十 二 種  
ZH_T01_0022_001:0272a08_12	其六十二種者，無種性，俱說六十二事，與種性俱，無用思想。	001	其 六 十 二 種 者  無 種 性  俱 說 六 十 二 事  與 種 性 俱  無 用 思 想  
ZH_T01_0022_001:0272a09_12	入其八難，皆當棄捐，常得增益，便得安隱。	001	入 其 八 難  皆 當 棄 捐  常 得 增 益  便 得 安 隱  
ZH_T01_0022_001:0272a11_12	已得安隱，常在於天，已在於天，便有八十四大念，與幻術俱，與微妙俱，便起老病苦。	001	已 得 安 隱  常 在 於 天  已 在 於 天  便 有 八 十 四 大 念  與 幻 術 俱  與 微 妙 俱  便 起 老 病 苦  
ZH_T01_0022_001:0272a12_2	無有道人，亦無梵志。	001	無 有 道 人  亦 無 梵 志  
ZH_T01_0022_001:0272a12_7	所說如是。	001	所 說 如 是  
ZH_T01_0022_001:0272a13_7	我戒清淨，又離愛欲，於欲已盡，常隨逐身。	001	我 戒 清 淨  又 離 愛 欲  於 欲 已 盡  常 隨 逐 身  
ZH_T01_0022_001:0272a14_5	譬如燈然已然，其事如是，無得道梵志。	001	譬 如 燈 然 已 然  其 事 如 是  無 得 道 梵 志  
ZH_T01_0022_001:0272a15_2	』譬如有人問奈以瓜答，問瓜以奈答。	001	 譬 如 有 人 問 奈 以 瓜 答  問 瓜 以 奈 答  
ZH_T01_0022_001:0272a16_9	其波休迦旃如是，我問沙門得道之證，通持老病人答我。	001	其 波 休 迦 旃 如 是  我 問 沙 門 得 道 之 證  通 持 老 病 人 答 我  
ZH_T01_0022_001:0272a16_14	我心念言：	001	我心念言  
ZH_T01_0022_001:0272a17_4	『問於道證，反以是答？	001	 問 於 道 證  反 以 是 答  
ZH_T01_0022_001:0272a18_4	』聞其所言，不以為悅，不用作解，便起捨退。	001	 聞 其 所 言  不 以 為 悅  不 用 作 解  便 起 捨 退  
ZH_T01_0022_001:0272a19_12	「我復至先比盧持所而問之：	001	 我 復 至 先 比 盧 持 所 而 問 之  
ZH_T01_0022_001:0272a19_18	『問所住欲。	001	 問 所 住 欲  
ZH_T01_0022_001:0272a20_7	於是法律，云何成道？	001	於 是 法 律  云 何 成 道  
ZH_T01_0022_001:0272a20_12	』答我言：	001	 答 我 言  
ZH_T01_0022_001:0272a20_18	『唯，大王！	001	 唯  大 王  
ZH_T01_0022_001:0272a22_6	人所作教，人所當為，所斷、所奪、所見離見，所求皆厭，愁憂自推。	001	人 所 作 教  人 所 當 為  所 斷  所 奪  所 見 離 見  所 求 皆 厭  愁 憂 自 推  
ZH_T01_0022_001:0272a24_8	毀瓶壅、離慳貪，破壞國城，敗害人民，殺、盜、婬泆、妄言、兩舌、飲酒、鬪亂，雖犯是事，無有罪殃。	001	毀 瓶 壅  離 慳 貪  破 壞 國 城  敗 害 人 民  殺  盜  婬 泆  妄 言  兩 舌  飲 酒  鬪 亂  雖 犯 是 事  無 有 罪 殃  
ZH_T01_0022_001:0272a24_18	所布施者，無有福報。	001	所 布 施 者  無 有 福 報  
ZH_T01_0022_001:0272a26_1	殘害悖逆，作眾不善，無罪無福，亦無所取所作。	001	殘 害 悖 逆  作 眾 不 善  無 罪 無 福  亦 無 所 取 所 作  
ZH_T01_0022_001:0272a26_15	無因緣，無有至誠，亦無質朴。	001	無 因 緣  無 有 至 誠  亦 無 質 朴  
ZH_T01_0022_001:0272a27_6	縱行義理，善惡無應。	001	縱 行 義 理  善 惡 無 應  
ZH_T01_0022_001:0272a28_1	』譬如問奈以瓜答，問瓜以奈答。	001	 譬 如 問 奈 以 瓜 答  問 瓜 以 奈 答  
ZH_T01_0022_001:0272a28_17	比盧持亦如是，問行法，當得道證？	001	比 盧 持 亦 如 是  問 行 法  當 得 道 證  
ZH_T01_0022_001:0272a29_7	更答斷絕，無有罪福。	001	更 答 斷 絕  無 有 罪 福  
ZH_T01_0022_001:0272a29_12	我心念言：	001	我心念言  
ZH_T01_0022_001:0272a29_18	『何緣如是？	001	 何 緣 如 是  
ZH_T01_0022_001:0272b01_7	』不以為解，即便捨退。	001	 不 以 為 解  即 便 捨 退  
ZH_T01_0022_001:0272b02_13	「我復至尼揵子所，問尼揵子：	001	 我 復 至 尼 揵 子 所  問 尼 揵 子  
ZH_T01_0022_001:0272b03_6	『何謂得所住處欲處有人無耶？	001	 何 謂 得 所 住 處 欲 處 有 人 無 耶  
ZH_T01_0022_001:0272b03_13	所受罪福云何？	001	所 受 罪 福 云 何  
ZH_T01_0022_001:0272b04_1	為前世事乎？	001	為 前 世 事 乎  
ZH_T01_0022_001:0272b04_8	學道為得道不？	001	學 道 為 得 道 不  
ZH_T01_0022_001:0272b04_13	』答我言：	001	 答 我 言  
ZH_T01_0022_001:0272b04_19	『唯，大王！	001	 唯  大 王  
ZH_T01_0022_001:0272b06_11	一切現人有所見者，所得罪福皆是前世之事，因緣愛欲而生，因緣有老病。	001	一 切 現 人 有 所 見 者  所 得 罪 福 皆 是 前 世 之 事  因 緣 愛 欲 而 生  因 緣 有 老 病  
ZH_T01_0022_001:0272b07_10	於是學道有因緣想，因生子孫然後得道。	001	於 是 學 道 有 因 緣 想  因 生 子 孫 然 後 得 道  
ZH_T01_0022_001:0272b08_4	』譬如問奈以瓜答，問瓜以奈答。	001	 譬 如 問 奈 以 瓜 答  問 瓜 以 奈 答  
ZH_T01_0022_001:0272b08_18	我問得道之證，反以虛妄見答。	001	我 問 得 道 之 證  反 以 虛 妄 見 答  
ZH_T01_0022_001:0272b09_14	我聞其語，不悅不樂，即起捨退。	001	我 聞 其 語  不 悅 不 樂  即 起 捨 退  
ZH_T01_0022_001:0272b10_7	」王阿闍世白佛言：	001	 王 阿 闍 世 白 佛 言  
ZH_T01_0022_001:0272b10_18	「遍問諸師，不得開解。	001	 遍 問 諸 師  不 得 開 解  
ZH_T01_0022_001:0272b11_9	敢問世尊，財寶所在處？	001	敢 問 世 尊  財 寶 所 在 處  
ZH_T01_0022_001:0272b12_1	唯以所問，願答其疑。	001	唯 以 所 問  願 答 其 疑  
ZH_T01_0022_001:0272b12_18	云何寂志梵志，於是法律，逮得道證？	001	云 何 寂 志 梵 志  於 是 法 律  逮 得 道 證  
ZH_T01_0022_001:0272b13_3	」佛告王言：	001	 佛 告 王 言  
ZH_T01_0022_001:0272b14_3	「在所欲問，吾當為汝事事分別，令心結解。	001	 在 所 欲 問  吾 當 為 汝 事 事 分 別  令 心 結 解  
ZH_T01_0022_001:0272b14_14	我先問王，王以意答之。	001	我 先 問 王  王 以 意 答 之  
ZH_T01_0022_001:0272b14_19	云何大王？	001	云 何 大 王  
ZH_T01_0022_001:0272b16_12	若有人著好衣服，供侍王，以自娛樂，其人不樂居處及本土，心自念言：	001	若 有 人 著 好 衣 服  供 侍 王  以 自 娛 樂  其 人 不 樂 居 處 及 本 土  心 自 念 言  
ZH_T01_0022_001:0272b17_6	『阿闍世王是人，我亦是人。	001	 阿 闍 世 王 是 人  我 亦 是 人  
ZH_T01_0022_001:0272b18_8	王以五樂自娛，衣服自嚴，不樂本土，不懷居處。	001	王 以 五 樂 自 娛  衣 服 自 嚴  不 樂 本 土  不 懷 居 處  
ZH_T01_0022_001:0272b19_12	我當立德離諸罪殃，我不如除鬢髮、被袈裟作沙門。	001	我 當 立 德 離 諸 罪 殃  我 不 如 除 鬢 髮  被 袈 裟 作 沙 門  
ZH_T01_0022_001:0272b20_3	以家之信，捨家為道。	001	以 家 之 信  捨 家 為 道  
ZH_T01_0022_001:0272b21_15	』便受法戒，奉行道禁，不殺盜婬，不妄言、兩舌、惡口罵詈、不怒嫉癡。	001	 便 受 法 戒  奉 行 道 禁  不 殺 盜 婬  不 妄 言  兩 舌  惡 口 罵 詈  不 怒 嫉 癡  
ZH_T01_0022_001:0272b22_1	於王意何如？	001	於 王 意 何 如  
ZH_T01_0022_001:0272b22_8	往詣王所白言：	001	往 詣 王 所 白 言  
ZH_T01_0022_001:0272b24_13	『其人好莊嚴，供侍王者，不樂居處，亦不懷土，以家之信捨家為道，護身口意，不犯眾惡，修行十善。	001	 其 人 好 莊 嚴  供 侍 王 者  不 樂 居 處  亦 不 懷 土  以 家 之 信 捨 家 為 道  護 身 口 意  不 犯 眾 惡  修 行 十 善  
ZH_T01_0022_001:0272b24_19	』王奈之何？	001	 王 奈 之 何  
ZH_T01_0022_001:0272b25_3	」王白佛言：	001	 王 白 佛 言  
ZH_T01_0022_001:0272b26_16	「我見其人，當歡喜問訊恭修禮敬，供養衣服、飲食、床臥具、病瘦醫藥。	001	 我 見 其 人  當 歡 喜 問 訊 恭 修 禮 敬  供 養 衣 服  飲 食  床 臥 具  病 瘦 醫 藥  
ZH_T01_0022_001:0272b26_21	」佛語王：	001	 佛 語 王  
ZH_T01_0022_001:0272b27_12	「其人未行大法，得道果證。	001	 其 人 未 行 大 法  得 道 果 證  
ZH_T01_0022_001:0272b27_18	」王白佛言：	001	 王 白 佛 言  
ZH_T01_0022_001:0272b28_1	「取其說法。	001	 取 其 說 法  
ZH_T01_0022_001:0272b28_6	」佛語王：	001	 佛 語 王  
ZH_T01_0022_001:0272c01_5	「我與世間，為如來、至真、等正覺、明行成為、善逝、世間解、無上士、道法御、天人師，號佛、世尊。	001	 我 與 世 間  為 如 來  至 真  等 正 覺  明 行 成 為  善 逝  世 間 解  無 上 士  道 法 御  天 人 師  號 佛  世 尊  
ZH_T01_0022_001:0272c02_14	便即說法，初語亦善、中語亦善、竟語亦善，誼慧妙具，講清淨行。	001	便 即 說 法  初 語 亦 善  中 語 亦 善  竟 語 亦 善  誼 慧 妙 具  講 清 淨 行  
ZH_T01_0022_001:0272c04_3	若尊長者有子，聞佛所講說經，於如來法律得信，善利自見。	001	若 尊 長 者 有 子  聞 佛 所 講 說 經  於 如 來 法 律 得 信  善 利 自 見  
ZH_T01_0022_001:0272c05_2	於佛法中，有大善利，即得法忍，念念止。	001	於佛法中  有 大 善 利  即 得 法 忍  念 念 止  
ZH_T01_0022_001:0272c05_9	居家逼於垢塵；	001	居 家 逼 於 垢 塵  
ZH_T01_0022_001:0272c07_2	其出家者，為無罣礙，便一其心止除欲樂，盡其形壽，奉清淨行，念言：	001	其 出 家 者  為 無 罣 礙  便 一 其 心 止 除 欲 樂  盡 其 形 壽  奉 清 淨 行  念 言  
ZH_T01_0022_001:0272c09_10	『我欲棄家財產門室眷屬，下鬚髮被袈裟，以家信出遵道，捨所樂立家志，奉比丘戒二百五十，不犯道禁。	001	 我 欲 棄 家 財 產 門 室 眷 屬  下 鬚 髮 被 袈 裟  以 家 信 出 遵 道  捨 所 樂 立 家 志  奉 比 丘 戒 二百五十  不 犯 道 禁  
ZH_T01_0022_001:0272c10_15	護得度法，行止禮節，不失儀撿，忽除所有靖恭畏慎。	001	護 得 度 法  行 止 禮 節  不 失 儀 撿  忽 除 所 有 靖 恭 畏 慎  
ZH_T01_0022_001:0272c12_2	一心平等，修習正戒也，遠離於殺，不執刀杖，心懷慙愧。	001	一 心 平 等  修 習 正 戒 也  遠 離 於 殺  不 執 刀 杖  心 懷 慙 愧  
ZH_T01_0022_001:0272c12_12	普安一切，不施恐怖；	001	普 安 一 切  不 施 恐 怖  
ZH_T01_0022_001:0272c13_2	其心清淨，無所加害。	001	其 心 清 淨  無 所 加 害  
ZH_T01_0022_001:0272c14_11	遠離盜竊，除不與取，樂喜惠施，心欲放捨所思念安，常自護己；	001	遠 離 盜 竊  除 不 與 取  樂 喜 惠 施  心 欲 放 捨 所 思 念 安  常 自 護 己  
ZH_T01_0022_001:0272c15_2	其心清淨，不與不取。	001	其 心 清 淨  不 與 不 取  
ZH_T01_0022_001:0272c16_2	遠離婬行，淨修梵行，志于貞潔，消滅濁欲；	001	遠 離 婬 行  淨 修 梵 行  志 于 貞 潔  消 滅 濁 欲  
ZH_T01_0022_001:0272c16_12	其心清淨，不為色惑。	001	其 心 清 淨  不 為 色 惑  
ZH_T01_0022_001:0272c18_3	遠離妄語，不尚虛誕，未曾詐殆，志存誠信，所住安諦，不違世誓；	001	遠 離 妄 語  不 尚 虛 誕  未 曾 詐 殆  志 存 誠 信  所 住 安 諦  不 違 世 誓  
ZH_T01_0022_001:0272c20_3	其心清淨，不懷欺偽，不樂兩舌，讒謗敗德，未曾傳說，鬪亂彼此，和解變諍，散除怨害；	001	其 心 清 淨  不 懷 欺 偽  不 樂 兩 舌  讒 謗 敗 德  未 曾 傳 說  鬪 亂 彼 此  和 解 變 諍  散 除 怨 害  
ZH_T01_0022_001:0272c22_15	其心清淨，不仇兩舌，遠離惡口，不好罵詈，每制自在，未曾放恣吐不善言，所說柔順，無麤獷辭，聽服踊躍歸仰；	001	其 心 清 淨  不 仇 兩 舌  遠 離 惡 口  不 好 罵 詈  每 制 自 在  未 曾 放 恣 吐 不 善 言  所 說 柔 順  無 麤 獷 辭  聽 服 踊 躍 歸 仰  
ZH_T01_0022_001:0272c25_1	其心清淨，曾不罵詈，遠離綺語，發言應節，無所毀害，詳在誼法，所說安詳，寂靜無失，分別情理。	001	其 心 清 淨  曾 不 罵 詈  遠 離 綺 語  發 言 應 節  無 所 毀 害  詳 在 誼 法  所 說 安 詳  寂 靜 無 失  分 別 情 理  
ZH_T01_0022_001:0272c27_2	其心清淨，志不綺語，遠離無𭶑，除去愚心，不貪他有，不求人短，己身及人，常求大止。	001	其 心 清 淨  志 不 綺 語  遠 離 無 𭶑  除 去 愚 心  不 貪 他 有  不 求 人 短  己 身 及 人  常 求 大 止  
ZH_T01_0022_001:0272c29_6	其心清淨，不懷愚癡，遠離瞋怒，無恚害意，常懷慈心，志存善權，哀護蠕動，羞愧安慰一切眾類。	001	其 心 清 淨  不 懷 愚 癡  遠 離 瞋 怒  無 恚 害 意  常 懷 慈 心  志 存 善 權  哀 護 蠕 動  羞 愧 安 慰 一 切 眾 類  
ZH_T01_0022_001:0273a02_7	其心清淨，不懷恚怒，遠離睡眠，心習空行，常行寂然，未曾安寢，欲思見明想欲得起。	001	其 心 清 淨  不 懷 恚 怒  遠 離 睡 眠  心 習 空 行  常 行 寂 然  未 曾 安 寢  欲 思 見 明 想 欲 得 起  
ZH_T01_0022_001:0273a03_17	其心清淨，志不睡眠，遠離調戲嘲談囈語，行無所著，無有卒暴。	001	其 心 清 淨  志 不 睡 眠  遠 離 調 戲 嘲 談 囈 語  行 無 所 著  無 有 卒 暴  
ZH_T01_0022_001:0273a05_8	其心清淨，志不調戲，遠離狐疑心不猶豫，秉意一定，在於善法。	001	其 心 清 淨  志 不 調 戲  遠 離 狐 疑 心 不 猶 豫  秉 意 一 定  在 於 善 法  
ZH_T01_0022_001:0273a08_7	其心清淨，志不狐疑，遠離邪見，今世後世，信施得福，孝順父母，尊敬賢聖，奉修善道信人，壽命後當復生，得道六通平等之行。	001	其 心 清 淨  志 不 狐 疑  遠 離 邪 見  今 世 後 世  信 施 得 福  孝順父母  尊 敬 賢 聖  奉 修 善 道 信 人  壽 命 後 當 復 生  得 道 六 通 平 等 之 行  
ZH_T01_0022_001:0273a11_4	其心清淨，無有邪見，遠離諛諂，其心質朴，不懷巧偽，不用斤斗尺寸侵欺削人，不行繫縛及與牢獄，無毀無望求欲得明。	001	其 心 清 淨  無 有 邪 見  遠 離 諛 諂  其 心 質 朴  不 懷 巧 偽  不 用 斤 斗 尺 寸 侵 欺 削 人  不 行 繫 縛 及 與 牢 獄  無 毀 無 望 求 欲 得 明  
ZH_T01_0022_001:0273a12_13	其心清淨，志不諛諂，遠離男女，不樂居家妻子愛欲，省除區疑。	001	其 心 清 淨  志 不 諛 諂  遠 離 男 女  不 樂 居 家 妻 子 愛 欲  省 除 區 疑  
ZH_T01_0022_001:0273a14_1	其心清淨，無所榮冀，不畜奴客僕從婢妾，不樂治家。	001	其 心 清 淨  無 所 榮 冀  不 畜 奴 客 僕 從 婢 妾  不 樂 治 家  
ZH_T01_0022_001:0273a15_3	其心清淨，不妄執事，不畜象馬牛羊，不樂畜獸。	001	其 心 清 淨  不 妄 執 事  不 畜 象 馬 牛 羊  不 樂 畜 獸  
ZH_T01_0022_001:0273a16_8	其心清淨，不志車乘，不畜鷄鶩狗犬猪豕，無所利求。	001	其 心 清 淨  不 志 車 乘  不 畜 鷄 鶩 狗 犬 猪 豕  無 所 利 求  
ZH_T01_0022_001:0273a17_19	其心清淨，不在鷄猪，遠離廬館，不飾屋宇，不畜田宅，園圃果蓏。	001	其 心 清 淨  不 在 鷄 猪  遠 離 廬 館  不 飾 屋 宇  不 畜 田 宅  園 圃 果 蓏  
ZH_T01_0022_001:0273a19_8	其心清淨，不在田舍，遠離金銀高廣之座，不樂綺麗茵褥几筵。	001	其 心 清 淨  不 在 田 舍  遠 離 金 銀 高 廣 之 座  不 樂 綺 麗 茵 褥 几 筵  
ZH_T01_0022_001:0273a20_19	其心清淨，不寢高牀，遠離七寶，不畜珍琦，捨除玩弄，無所榮冀。	001	其 心 清 淨  不 寢 高 牀  遠 離 七 寶  不 畜 珍 琦  捨 除 玩 弄  無 所 榮 冀  
ZH_T01_0022_001:0273a22_9	其心清淨，不貪財色，遠離花香，不樂雜馨，身不芬薰，無所希求。	001	其 心 清 淨  不 貪 財 色  遠 離 花 香  不 樂 雜 馨  身 不 芬 薰  無所希求  
ZH_T01_0022_001:0273a23_18	其心清淨，不志花香，遠離非時飯食，中節恒以一食，終為期限。	001	其 心 清 淨  不 志 花 香  遠 離 非 時 飯 食  中 節 恒 以 一 食  終 為 期 限  
ZH_T01_0022_001:0273a27_14	其心清淨，飯不失時，犁地下種，莊嚴中間見所為行，行沙門事，嚴淨其心，光㷿憂愁，除諸穢害，常行真正，節度知足，一心在道，然後為沙門梵志，受信施食。	001	其 心 清 淨  飯 不 失 時  犁 地 下 種  莊 嚴 中 間 見 所 為 行  行 沙 門 事  嚴 淨 其 心  光 㷿 憂 愁  除 諸 穢 害  常 行 真 正  節 度 知 足  一 心 在 道  然 後 為 沙 門 梵 志  受 信 施 食  
ZH_T01_0022_001:0273a29_16	在土地郡國縣邑，所行如法，根本常淨，莖節枝葉華實亦淨，具足種種清淨，其種像如是。	001	在 土 地 郡 國 縣 邑  所 行 如 法  根 本 常 淨  莖 節 枝 葉 華 實 亦 淨  具 足 種 種 清 淨  其 種 像 如 是  
ZH_T01_0022_001:0273b01_10	在郡國縣邑，作沙門遠離是。	001	在 郡 國 縣 邑  作 沙 門 遠 離 是  
ZH_T01_0022_001:0273b02_17	若有沙門梵志，是應食信施，所住處善思念其人，行常如應。	001	若 有 沙 門 梵 志  是 應 食 信 施  所 住 處 善 思 念 其 人  行 常 如 應  
ZH_T01_0022_001:0273b05_12	』「若有沙門梵志，所在受信施食，所止住處，所行不應，求索飯食，校計合會，求索香華衣被床臥，藏去珍寶，求索其處；	001	  若 有 沙 門 梵 志  所 在 受 信 施 食  所 止 住 處  所 行 不 應  求 索 飯 食  校 計 合 會  求 索 香 華 衣 被 床 臥  藏 去 珍 寶  求 索 其 處  
ZH_T01_0022_001:0273b06_2	沙門道人，皆遠離是。	001	沙 門 道 人  皆 遠 離 是  
ZH_T01_0022_001:0273b09_14	若有沙門梵志，食信施食，坐高廣猗床，處於寶床，所行求應，莊校榻筵采畫文蓐錦繡，若好繒綵，驚起毛竪，執持幢拂，乘象車馬，志求好食，常在名色；	001	若 有 沙 門 梵 志  食 信 施 食  坐 高 廣 猗 床  處 於 寶 床  所 行 求 應  莊 校 榻 筵 采 畫 文 蓐 錦 繡  若 好 繒 綵  驚 起 毛 竪  執 持 幢 拂  乘 象 車 馬  志 求 好 食  常 在 名 色  
ZH_T01_0022_001:0273b10_4	沙門道人，皆遠離是。	001	沙 門 道 人  皆 遠 離 是  
ZH_T01_0022_001:0273b14_2	若有沙門梵志，食信施食，沐浴自在，所行不應，所行斷絕，香華自薰，求索供養，不以道理，手執刀蓋，校以真珠瓔珞，臂腕頸脚，身著白淨衣服，短截樹木，如此住行；	001	若 有 沙 門 梵 志  食 信 施 食  沐 浴 自 在  所 行 不 應  所 行 斷 絕  香 華 自 薰  求 索 供 養  不 以 道 理  手 執 刀 蓋  校 以 真 珠 瓔 珞  臂 腕 頸 脚  身 著 白 淨 衣 服  短 截 樹 木  如 此 住 行  
ZH_T01_0022_001:0273b14_12	沙門道人，當遠離是。	001	沙 門 道 人  當 遠 離 是  
ZH_T01_0022_001:0273b18_6	「若有沙門梵志，受信施食，自綺其身，所住之處，其行不應，鬪象牛馬鷄羊犬豕，鬪亂於人男女大小，往觀戰鬪及眾大會，如是之行，所可求住；	001	 若 有 沙 門 梵 志  受 信 施 食  自 綺 其 身  所 住 之 處  其 行 不 應  鬪 象 牛 馬 鷄 羊 犬 豕  鬪 亂 於 人 男 女 大 小  往 觀 戰 鬪 及 眾 大 會  如 是 之 行  所 可 求 住  
ZH_T01_0022_001:0273b18_16	沙門道人，遠離如是。	001	沙 門 道 人  遠 離 如 是  
ZH_T01_0022_001:0273b21_20	若有沙門梵志，受信施食，自莊嚴身，所住以非，其行不應，但行聽象聲群馬車行人牛羊，撾鼓妓樂、歌舞、調戲話語，如是之法，異道道行；	001	若 有 沙 門 梵 志  受 信 施 食  自 莊 嚴 身  所 住 以 非  其 行 不 應  但 行 聽 象 聲 群 馬 車 行 人 牛 羊  撾 鼓 妓 樂  歌 舞  調 戲 話 語  如 是 之 法  異 道 道 行  
ZH_T01_0022_001:0273b22_9	沙門道人，已遠離此。	001	沙 門 道 人  已 遠 離 此  
ZH_T01_0022_001:0273b25_6	若有沙門梵志，受人信施食，行樗蒲博戲，所住非法，其行不一，便共競諍鞬橛兜㯓君犢塞推盧，如是之行，非法所住；	001	若 有 沙 門 梵 志  受 人 信 施 食  行 樗 蒲 博 戲  所 住 非 法  其 行 不 一  便 共 競 諍 鞬 橛 兜 㯓 君 犢 塞 推 盧  如 是 之 行  非 法 所 住  
ZH_T01_0022_001:0273b25_16	沙門道人，已遠離此。	001	沙 門 道 人  已 遠 離 此  
ZH_T01_0022_001:0273b27_14	若有沙門梵志，受信施食，常共鬪諍遘校言語，所行非法，所住非法，其行不應：	001	若 有 沙 門 梵 志  受 信 施 食  常 共 鬪 諍 遘 校 言 語  所 行 非 法  所 住 非 法  其 行 不 應  
ZH_T01_0022_001:0273b28_19	『此為是法，是為非法，是不如是，是為一法，不如卿語。	001	 此 為 是 法  是 為 非 法  是 不 如 是  是 為 一 法  不 如 卿 語  
ZH_T01_0022_001:0273b29_15	我所行法，汝所為不應，我所為應。	001	我 所 行 法  汝 所 為 不 應  我 所 為 應  
ZH_T01_0022_001:0273c01_6	汝有因緣，我無因緣。	001	汝 有 因 緣  我 無 因 緣  
ZH_T01_0022_001:0273c03_11	汝自前往在後妄語，我得卿勝，卿無所種，但行眾惡，當見危害，我得度脫，卿見棄捐，不得自在。	001	汝 自 前 往 在 後 妄 語  我 得 卿 勝  卿 無 所 種  但 行 眾 惡  當 見 危 害  我 得 度 脫  卿 見 棄 捐  不得自在  
ZH_T01_0022_001:0273c04_1	』如是諍訟非法之言；	001	 如 是 諍 訟 非 法 之 言  
ZH_T01_0022_001:0273c04_11	沙門道人，已遠離此。	001	沙 門 道 人  已 遠 離 此  
ZH_T01_0022_001:0273c05_13	若有沙門梵志，食信施食，生共囈語，其行不應：	001	若 有 沙 門 梵 志  食 信 施 食  生 共 囈 語  其 行 不 應  
ZH_T01_0022_001:0273c05_19	『王者云何？	001	 王 者 云 何  
ZH_T01_0022_001:0273c06_4	盜賊云何？	001	盜 賊 云 何  
ZH_T01_0022_001:0273c06_9	戰鬪云何？	001	戰 鬪 云 何  
ZH_T01_0022_001:0273c06_14	飲食云何？	001	飲 食 云 何  
ZH_T01_0022_001:0273c07_4	衣被男女大小云何？	001	衣 被 男 女 大 小 云 何  
ZH_T01_0022_001:0273c08_12	』說世事因事好事，如是之像，非法之言，沙門道人，已遠離此。	001	 說 世 事 因 事 好 事  如 是 之 像  非 法 之 言  沙 門 道 人  已 遠 離 此  
ZH_T01_0022_001:0273c12_4	沙門梵志，受信施食，妄說非事，其行不應，說王者婆羅門事、說樹木人事、說國事，於此彼當如是，彼國當有是，此人當往彼，彼人當來此，如是句所言非法；	001	沙 門 梵 志  受 信 施 食  妄 說 非 事  其 行 不 應  說 王 者 婆 羅 門 事  說 樹 木 人 事  說 國 事  於 此 彼 當 如 是  彼 國 當 有 是  此 人 當 往 彼  彼 人 當 來 此  如 是 句 所 言 非 法  
ZH_T01_0022_001:0273c12_14	沙門道人，已遠離此。	001	沙 門 道 人  已 遠 離 此  
ZH_T01_0022_001:0273c15_14	「沙門梵志，受信施食，而行諛諂，所為非法，其行不應，坐共語言，是為得利，是為衰折治生賈販財物之人，如是諛諂非法之事；	001	 沙 門 梵 志  受 信 施 食  而 行 諛 諂  所 為 非 法  其 行 不 應  坐 共 語 言  是 為 得 利  是 為 衰 折 治 生 賈 販 財 物 之 人  如 是 諛 諂 非 法 之 事  
ZH_T01_0022_001:0273c16_6	沙門道人，已遠離此。	001	沙 門 道 人  已 遠 離 此  
ZH_T01_0022_001:0273c20_7	沙門梵志受信施食，學修幻術，興起邪見，說日之怪，逢占觀相，妄語有所奪，學品術處度術所，學呪欺詐術，乾陀羅呪孔雀呪雜碎呪術，是異術欺詐迷惑，如是之像，非法之術；	001	沙 門 梵 志 受 信 施 食  學 修 幻 術  興 起 邪 見  說 日 之 怪  逢 占 觀 相  妄 語 有 所 奪  學 品 術 處 度 術 所  學 呪 欺 詐 術  乾 陀 羅 呪 孔 雀 呪 雜 碎 呪 術  是 異 術 欺 詐 迷 惑  如 是 之 像  非 法 之 術  
ZH_T01_0022_001:0273c20_18	沙門道人，已遠離此也。	001	沙 門 道 人  已 遠 離 此 也  
ZH_T01_0022_001:0273c24_14	沙門梵志，受信施食，學迷惑呪欺詐之術，觀人面像，星宿災變風雲雷霧，求索良日，夏月之時某聚落當雨不雨，其地當吉不吉，說國王事，如是之行，非法之術；	001	沙 門 梵 志  受 信 施 食  學 迷 惑 呪 欺 詐 之 術  觀 人 面 像  星 宿 災 變 風 雲 雷 霧  求 索 良 日  夏 月 之 時 某 聚 落 當 雨 不 雨  其 地 當 吉 不 吉  說 國 王 事  如 是 之 行  非 法 之 術  
ZH_T01_0022_001:0273c25_4	沙門道人，已遠離此。	001	沙 門 道 人  已 遠 離 此  
ZH_T01_0022_001:0273c29_1	沙門梵志，受信施食，學有若干種非取之法，畜生之業，處方行藥，住在所欲，令人短氣吐下淚出，動人血脉，志不忠正，說欺詐術，占安隱事，如是之像，畜生之業；	001	沙 門 梵 志  受 信 施 食  學 有 若 干 種 非 取 之 法  畜 生 之 業  處 方 行 藥  住 在 所 欲  令 人 短 氣 吐 下 淚 出  動 人 血 脉  志 不 忠 正  說 欺 詐 術  占 安 隱 事  如 是 之 像  畜 生 之 業  
ZH_T01_0022_001:0273c29_11	沙門道人，已遠離此。	001	沙 門 道 人  已 遠 離 此  
ZH_T01_0022_001:0274a04_12	沙門梵志，受信施食，所行非法，以斷饐口說嫁娶事，其有居跱，某館某舍某堂懷軀，某堂嬿處，某有宮殿，為精進行，某有堂館，無精進行，說王者雜事，如是之像，畜生之業；	001	沙 門 梵 志  受 信 施 食  所 行 非 法  以 斷 饐 口 說 嫁 娶 事  其 有 居 跱  某 館 某 舍 某 堂 懷 軀  某 堂 嬿 處  某 有 宮 殿  為 精 進 行  某 有 堂 館  無 精 進 行  說 王 者 雜 事  如 是 之 像  畜 生 之 業  
ZH_T01_0022_001:0274a05_2	沙門道人，已遠離此。	001	沙 門 道 人  已 遠 離 此  
ZH_T01_0022_001:0274a08_1	「沙門梵志，受信施食，作若干種畜生行，邪見之業，有占相珠寶牛馬居家刀刃，所見相男子女人大小，如是之像，邪見之業；	001	 沙 門 梵 志  受 信 施 食  作 若 干 種 畜 生 行  邪 見 之 業  有 占 相 珠 寶 牛 馬 居 家 刀 刃  所 見 相 男 子 女 人 大 小  如 是 之 像  邪 見 之 業  
ZH_T01_0022_001:0274a08_11	沙門道人，已遠離此。	001	沙 門 道 人  已 遠 離 此  
ZH_T01_0022_001:0274a10_19	沙門梵志，受信施食，或有妖妄之本行非法業，無智之事，自以為智，卜問行符呪，如是之像，邪見之業；	001	沙 門 梵 志  受 信 施 食  或 有 妖 妄 之 本 行 非 法 業  無 智 之 事  自 以 為 智  卜 問 行 符 呪  如 是 之 像  邪 見 之 業  
ZH_T01_0022_001:0274a11_9	沙門道人，已遠離此。	001	沙 門 道 人  已 遠 離 此  
ZH_T01_0022_001:0274a14_6	沙門梵志，受信施食，或見善或見惡，豫說米穀當飢貴當平賤，當有恐怖當有安隱，當大疫當死亡，如是之像，邪見之業；	001	沙 門 梵 志  受 信 施 食  或 見 善 或 見 惡  豫 說 米 穀 當 飢 貴 當 平 賤  當 有 恐 怖 當 有 安 隱  當 大 疫 當 死 亡  如 是 之 像  邪 見 之 業  
ZH_T01_0022_001:0274a14_16	沙門道人，已遠離此。	001	沙 門 道 人  已 遠 離 此  
ZH_T01_0022_001:0274a19_3	沙門梵志，受信施食，說某國王戰鬪當得勝，某國王當不如，某國王當出遊觀他國，他國王不得自在，此當得勝，彼當敗壞，此王象馬六畜車乘多，彼王象馬車乘少，如是之像，邪見之業；	001	沙 門 梵 志  受 信 施 食  說 某 國 王 戰 鬪 當 得 勝  某 國 王 當 不 如  某 國 王 當 出 遊 觀 他 國  他 國 王 不得自在  此 當 得 勝  彼 當 敗 壞  此 王 象 馬 六 畜 車 乘 多  彼 王 象 馬 車 乘 少  如 是 之 像  邪 見 之 業  
ZH_T01_0022_001:0274a19_13	沙門道人，已遠離此。	001	沙 門 道 人  已 遠 離 此  
ZH_T01_0022_001:0274a23_11	沙門梵志，受信施食，共說日月順行，日月差錯，星宿順行，星宿差錯，日月運行遲疾不順，當有災異無常之變，日月當蝕，或雨霜雹，或當霹靂，如是之像，邪見之業；	001	沙 門 梵 志  受 信 施 食  共 說 日 月 順 行  日 月 差 錯  星 宿 順 行  星 宿 差 錯  日 月 運 行 遲 疾 不 順  當 有 災 異 無 常 之 變  日 月 當 蝕  或 雨 霜 雹  或 當 霹 靂  如 是 之 像  邪 見 之 業  
ZH_T01_0022_001:0274a24_1	沙門道人，已遠離此。	001	沙 門 道 人  已 遠 離 此  
ZH_T01_0022_001:0274a28_7	沙門梵志，受信施食，便說日月是故順行，以是不順行，星宿順有因緣，不順亦有因緣，有所罣礙變怪，日月西行，或言東行，或言當蝕，又云何不蝕，當雷電霹靂，如是之像，常見證驗；	001	沙 門 梵 志  受 信 施 食  便 說 日 月 是 故 順 行  以 是 不 順 行  星 宿 順 有 因 緣  不 順 亦 有 因 緣  有 所 罣 礙 變 怪  日 月 西 行  或 言 東 行  或 言 當 蝕  又 云 何 不 蝕  當 雷電霹靂  如 是 之 像  常 見 證 驗  
ZH_T01_0022_001:0274a29_2	沙門道人，已遠離此，是謂賢聖。	001	沙 門 道 人  已 遠 離 此  是 謂 賢 聖  
ZH_T01_0022_001:0274b02_8	「我弟子沙門，以是奉賢聖戒品，行知止足，衣取蔽形，食裁充口，所遊至處，衣鉢隨身，無所顧戀。	001	 我 弟 子 沙 門  以 是 奉 賢 聖 戒 品  行 知 止 足  衣 取 蔽 形  食 裁 充 口  所 遊 至 處  衣 鉢 隨 身  無所顧戀  
ZH_T01_0022_001:0274b03_2	譬如飛鳥飛行空中兩翅隨身。	001	譬 如 飛 鳥 飛 行 空 中 兩 翅 隨 身  
ZH_T01_0022_001:0274b04_2	比丘如是，奉賢聖戒，心知止足，無所希望。	001	比 丘 如 是  奉 賢 聖 戒  心 知 止 足  無 所 希 望  
ZH_T01_0022_001:0274b04_17	一曉節度，其行安隱，盡行安詳。	001	一 曉 節 度  其 行 安 隱  盡 行 安 詳  
ZH_T01_0022_001:0274b05_7	視眄觀眄，不失儀範。	001	視 眄 觀 眄  不 失 儀 範  
ZH_T01_0022_001:0274b06_8	屈伸進止，依法從宜，坐起安雅，行無所壞。	001	屈 伸 進 止  依 法 從 宜  坐 起 安 雅  行 無 所 壞  
ZH_T01_0022_001:0274b09_3	持是戒品，第一知足，根門寂定，心在安跡，諸根不亂，守護其心，救使無想在道，目見好色，不想求以為好，斷截所受。	001	持 是 戒 品  第 一 知 足  根 門 寂 定  心 在 安 跡  諸 根 不 亂  守 護 其 心  救 使 無 想 在 道  目 見 好 色  不 想 求 以 為 好  斷 截 所 受  
ZH_T01_0022_001:0274b10_2	奉行善本，其心內住，遠離內色，守護眼根。	001	奉 行 善 本  其 心 內 住  遠 離 內 色  守 護 眼 根  
ZH_T01_0022_001:0274b11_4	如是耳聲鼻香舌味身更，不以想求，亦無所著。	001	如 是 耳 聲 鼻 香 舌 味 身 更  不 以 想 求  亦 無 所 著  
ZH_T01_0022_001:0274b12_14	除諸不可，棄療愚癡，斷不善法，其意內住，救使不亂，令心根定。	001	除 諸 不 可  棄 療 愚 癡  斷 不 善 法  其 意 內 住  救 使 不 亂  令 心 根 定  
ZH_T01_0022_001:0274b16_1	其比丘奉是賢聖戒，第一知足，其心寂定，禮節根定，於內無起，而行安隱，閑居寂然，山藪避猥巖穴野處，身燕其中，離世無黠，心念無想。	001	其 比 丘 奉 是 賢 聖 戒  第 一 知 足  其 心 寂 定  禮 節 根 定  於 內 無 起  而 行 安 隱  閑 居 寂 然  山 藪 避 猥 巖 穴 野 處  身 燕 其 中  離 世 無 黠  心 念 無 想  
ZH_T01_0022_001:0274b16_16	不貪他有，不起愚癡，不侵亂人。	001	不 貪 他 有  不 起 愚 癡  不 侵 亂 人  
ZH_T01_0022_001:0274b17_11	常行慈心，其意清淨，無有癡想。	001	常 行 慈 心  其 意 清 淨  無 有 癡 想  
ZH_T01_0022_001:0274b18_6	所在遊行，心無所著，快善安隱。	001	所 在 遊 行  心無所著  快 善 安 隱  
ZH_T01_0022_001:0274b20_11	譬如有人遠行求利，經過惡道，得度嶮迮，多獲盈利，無所遺亡，供給妻室男女親族，其人自念：	001	譬 如 有 人 遠 行 求 利  經 過 惡 道  得 度 嶮 迮  多 獲 盈 利  無 所 遺 亡  供 給 妻 室 男 女 親 族  其 人 自 念  
ZH_T01_0022_001:0274b20_17	『心甚歡喜。	001	 心甚歡喜  
ZH_T01_0022_001:0274b22_7	』比丘如是，遠離愚癡，其心清淨，無有垢濁，已除恚害，喜悅無穢。	001	 比 丘 如 是  遠 離 愚 癡  其 心 清 淨  無 有 垢 濁  已 除 恚 害  喜 悅 無 穢  
ZH_T01_0022_001:0274b24_2	譬如有人得疾著床，連年羸頓，後日得愈，安隱有力，飯食消釋，心自念言：	001	譬 如 有 人 得 疾 著 床  連 年 羸 頓  後 日 得 愈  安 隱 有 力  飯 食 消 釋  心 自 念 言  
ZH_T01_0022_001:0274b24_13	『我本委厄，今得除愈。	001	 我 本 委 厄  今 得 除 愈  
ZH_T01_0022_001:0274b25_12	』比丘如是，除瞋恚心，熟自思惟，心亦歡喜。	001	 比 丘 如 是  除 瞋 恚 心  熟 自 思 惟  心 亦 歡 喜  
ZH_T01_0022_001:0274b27_12	譬如有人為他下使，䩭縶作役，終無休閑，不得自在，然後得免脫為良民，心自念言：	001	譬 如 有 人 為 他 下 使  䩭 縶 作 役  終 無 休 閑  不得自在  然 後 得 免 脫 為 良 民  心 自 念 言  
ZH_T01_0022_001:0274b28_8	『我本屬人，今得脫出，心亦踊悅。	001	 我 本 屬 人  今 得 脫 出  心 亦 踊 悅  
ZH_T01_0022_001:0274b29_7	』比丘去疑心無猶豫，立在清淨欣喜踊躍。	001	 比 丘 去 疑 心 無 猶 豫  立 在 清 淨 欣 喜 踊 躍  
ZH_T01_0022_001:0274c01_12	譬如有人拘閉牢獄，楚痛苦毒，然後得出，心自念言：	001	譬 如 有 人 拘 閉 牢 獄  楚 痛 苦 毒  然 後 得 出  心 自 念 言  
ZH_T01_0022_001:0274c02_7	『我本幽閉，今已得脫，亦自僥愛。	001	 我 本 幽 閉  今 已 得 脫  亦 自 僥 愛  
ZH_T01_0022_001:0274c04_2	』比丘如是，除去狐疑，心淨無瑕歡喜，比丘除不正心，正心無瑕想，清淨其志。	001	 比 丘 如 是  除 去 狐 疑  心 淨 無 瑕 歡 喜  比 丘 除 不 正 心  正 心 無 瑕 想  清 淨 其 志  
ZH_T01_0022_001:0274c06_7	譬如有人遭值穀貴，恐怖飢餓，得濟安隱，救攝其命，值得豐殖，穀米平賤，逸豫無畏，心自念言：	001	譬 如 有 人 遭 值 穀 貴  恐 怖 飢 餓  得 濟 安 隱  救 攝 其 命  值 得 豐 殖  穀 米 平 賤  逸 豫 無 畏  心 自 念 言  
ZH_T01_0022_001:0274c07_7	『我本飢匱，危困難言，今得飽安，心亦歡喜。	001	 我 本 飢 匱  危 困 難 言  今 得 飽 安  心 亦 歡 喜  
ZH_T01_0022_001:0274c11_1	』比丘如是，除不正心，無眾想行，却本清淨，無疑心，除五蓋，遠塵勞心力得智慧，而脫眾厄，刑獄飢餓已去，愛欲眾不善去，有想有行，寂而清淨，行第一禪。	001	 比 丘 如 是  除 不 正 心  無 眾 想 行  却 本 清 淨  無 疑 心  除 五 蓋  遠 塵 勞 心 力 得 智 慧  而 脫 眾 厄  刑 獄 飢 餓 已 去  愛 欲 眾 不 善 去  有 想 有 行  寂 而 清 淨  行 第 一 禪  
ZH_T01_0022_001:0274c12_4	譬如有人入水洗浴，清潔無垢，度在岸邊，心亦歡喜。	001	譬 如 有 人 入 水 洗 浴  清 潔 無 垢  度 在 岸 邊  心 亦 歡 喜  
ZH_T01_0022_001:0274c14_16	比丘如是，寂然獨處，安靜喜悅，觀視一切，身本所起，覩無有身，普觀無根，心用寂然，喜悅安隱，第一一心。	001	比 丘 如 是  寂 然 獨 處  安 靜 喜 悅  觀 視 一 切  身 本 所 起  覩 無 有 身  普 觀 無 根  心 用 寂 然  喜 悅 安 隱  第 一 一 心  
ZH_T01_0022_001:0274c17_6	彼以是定，其心清淨，寂然住立，得無有異，愛欲以盡，除去想行，內以具足所念，安隱為善行，第二一心。	001	彼 以 是 定  其 心 清 淨  寂 然 住 立  得 無 有 異  愛 欲 以 盡  除 去 想 行  內 以 具 足 所 念  安 隱 為 善 行  第 二 一 心  
ZH_T01_0022_001:0274c19_6	復以是身，得三昧定，歡喜安隱，以無罣礙，觀視具足，無有身類，成無所與，當定欣喜。	001	復 以 是 身  得 三 昧 定  歡 喜 安 隱  以 無 罣 礙  觀 視 具 足  無 有 身 類  成 無 所 與  當 定 欣 喜  
ZH_T01_0022_001:0274c21_8	譬如青蓮芙蓉蘅華生於污泥，長養水中，雖在水中，其根葉華實，在水無著，亦無所汙。	001	譬 如 青 蓮 芙 蓉 蘅 華 生 於 污 泥  長 養 水 中  雖 在 水 中  其 根 葉 華 實  在 水 無 著  亦 無 所 汙  
ZH_T01_0022_001:0274c22_6	比丘如是，於是身與三昧，安隱歡喜。	001	比 丘 如 是  於 是 身 與 三 昧  安 隱 歡 喜  
ZH_T01_0022_001:0274c23_19	彼以是正受之心，至于堅住，得無有異，清淨其心，無有欲塵，第三一心。	001	彼 以 是 正 受 之 心  至 于 堅 住  得 無 有 異  清 淨 其 心  無 有 欲 塵  第 三 一 心  
ZH_T01_0022_001:0274c26_1	彼以是心，身安隱意定安隱無著，設無有身，普觀遍無所有，亦不復歡喜，安隱不亂。	001	彼 以 是 心  身 安 隱 意 定 安 隱 無 著  設 無 有 身  普 觀 遍 無 所 有  亦 不 復 歡 喜  安 隱 不 亂  
ZH_T01_0022_001:0274c27_15	譬如有山，完具無缺，廣普無邊，東方風來而不能動，南西北風，亦復如是。	001	譬 如 有 山  完 具 無 缺  廣 普 無 邊  東 方 風 來 而 不 能 動  南 西 北 風  亦復如是  
ZH_T01_0022_001:0274c28_1	所以者何？	001	所以者何  
ZH_T01_0022_001:0274c28_11	其下根堅，不可動故。	001	其 下 根 堅  不 可 動 故  
ZH_T01_0022_001:0275a01_13	中有流水清涼且美，無能污者，用依山故，流滿具足，周普遍流，無所不至，用水清淨之故。	001	中 有 流 水 清 涼 且 美  無 能 污 者  用 依 山 故  流 滿 具 足  周 普 遍 流  無 所 不 至  用 水 清 淨 之 故  
ZH_T01_0022_001:0275a03_8	比丘如是，於是觀身，無所愛樂，所倚安隱，其行具足，觀視無身，爾乃普見。	001	比 丘 如 是  於 是 觀 身  無 所 愛 樂  所 倚 安 隱  其 行 具 足  觀 視 無 身  爾 乃 普 見  
ZH_T01_0022_001:0275a05_7	彼以是心安隱之行，清淨無瑕，堅住無異，除去愛欲，無苦無樂當行，第四禪一心。	001	彼 以 是 心 安 隱 之 行  清 淨 無 瑕  堅 住 無 異  除 去 愛 欲  無 苦 無 樂 當 行  第 四 禪 一 心  
ZH_T01_0022_001:0275a07_5	譬如有人月七八日，著新衣服，首面悅懌，觀視其無有裸形，欲著上好妙衣之故也。	001	譬 如 有 人 月 七 八 日  著 新 衣 服  首 面 悅 懌  觀 視 其 無 有 裸 形  欲 著 上 好 妙 衣 之 故 也  
ZH_T01_0022_001:0275a09_11	比丘如是，身行清淨，其心無垢，歡喜得度，行無所處，不見有身，普觀無處，用心清淨，無有眾穢。	001	比 丘 如 是  身 行 清 淨  其 心 無 垢  歡 喜 得 度  行 無 所 處  不 見 有 身  普 觀 無 處  用 心 清 淨  無 有 眾 穢  
ZH_T01_0022_001:0275a12_9	譬如郡國縣邑，不遠有大講堂，有人在上然火然明，其明等炤，不高不下，風不能滅，鳥不能覆，及餘眾類，不能翳明，堅住不動。	001	譬 如 郡 國 縣 邑  不 遠 有 大 講 堂  有 人 在 上 然 火 然 明  其 明 等 炤  不 高 不 下  風 不 能 滅  鳥 不 能 覆  及 餘 眾 類  不 能 翳 明  堅 住 不 動  
ZH_T01_0022_001:0275a14_7	比丘如是，其心不亂，堅住不動，已得空淨，比丘作是了知，已得正受，其身寂然。	001	比 丘 如 是  其 心 不 亂  堅 住 不 動  已 得 空 淨  比 丘 作 是 了 知  已 得 正 受  其 身 寂 然  
ZH_T01_0022_001:0275a18_3	是四大身，從父母生，魂神所依，棄身不樂，常立身心是可患厭，不復更受，使心無色，除去一切形類身諸有種，不失根本立身心，化現諸身，具足眾好，無所缺減。	001	是 四 大 身  從 父 母 生  魂 神 所 依  棄 身 不 樂  常 立 身 心 是 可 患 厭  不 復 更 受  使 心 無 色  除 去 一 切 形 類 身 諸 有 種  不 失 根 本 立 身 心  化 現 諸 身  具 足 眾 好  無 所 缺 減  
ZH_T01_0022_001:0275a19_7	譬如拔草木根株，明者見知，如拔根本，不復更生。	001	譬 如 拔 草 木 根 株  明 者 見 知  如 拔 根 本  不復更生  
ZH_T01_0022_001:0275a21_13	比丘如是，曉了如此，其身所有，見有名色，四大合成，從父母生，衣食所養，為虛偽覆，有何堅固？	001	比 丘 如 是  曉 了 如 此  其 身 所 有  見 有 名 色  四 大 合 成  從 父 母 生  衣 食 所 養  為 虛 偽 覆  有 何 堅 固  
ZH_T01_0022_001:0275a22_14	為摩滅法，魂神所依，使住不亂，亦不動搖。	001	為 摩 滅 法  魂 神 所 依  使 住 不 亂  亦 不 動 搖  
ZH_T01_0022_001:0275a24_16	我當立身心，化現眾身，無有色心，具足形容，諸根無毀，從三昧起，化若干身，形容具足。	001	我 當 立 身 心  化 現 眾 身  無 有 色 心  具 足 形 容  諸 根 無 毀  從 三 昧 起  化 若 干 身  形 容 具 足  
ZH_T01_0022_001:0275a25_18	譬如有人出篋中虺，明者見之，知為四虺之篋。	001	譬 如 有 人 出 篋 中 虺  明 者 見 之  知 為 四 虺 之 篋  
ZH_T01_0022_001:0275a29_11	比丘如是，曉了如此，是有形之身，依所溫燸，四大合成，從父母生，魂神依之，當立身心，變現眾形，無有名色，具足形容，諸根無缺，從三昧起，化無數身。	001	比 丘 如 是  曉 了 如 此  是 有 形 之 身  依 所 溫 燸  四 大 合 成  從 父 母 生  魂 神 依 之  當 立 身 心  變 現 眾 形  無 有 名 色  具 足 形 容  諸 根 無 缺  從 三 昧 起  化 無 數 身  
ZH_T01_0022_001:0275b01_19	譬如有人從鞘拔刀，明者見之，是鞘中有利鐵刀，今拔出耳。	001	譬 如 有 人 從 鞘 拔 刀  明 者 見 之  是 鞘 中 有 利 鐵 刀  今 拔 出 耳  
ZH_T01_0022_001:0275b03_9	比丘如是，曉了如此，普觀其人，化無數形，眾好具足，令不缺減。	001	比 丘 如 是  曉 了 如 此  普 觀 其 人  化 無 數 形  眾 好 具 足  令 不 缺 減  
ZH_T01_0022_001:0275b07_11	「比丘以是三昧正受，其心清淨，無有瑕穢，除去塵勞，柔濡無欲，堅住不動，神足之慧，已逮得證神通之慧，心無增減，其行平等，尊大自在，心念無畏。	001	 比 丘 以 是 三 昧 正 受  其 心 清 淨  無 有 瑕 穢  除 去 塵 勞  柔 濡 無 欲  堅 住 不 動  神 足 之 慧  已 逮 得 證 神 通 之 慧  心 無 增 減  其 行 平 等  尊 大 自 在  心 念 無 畏  
ZH_T01_0022_001:0275b09_8	以一身化無數身，無數身還令為一，獨立現變，若干之慧，出徹牆壁，而無礙跡。	001	以 一 身 化 無 數 身  無 數 身 還 令 為 一  獨 立 現 變  若 干 之 慧  出 徹 牆 壁  而 無 礙 跡  
ZH_T01_0022_001:0275b11_1	譬如飛鳥遊於虛空，出無間入無孔，入地無罣，如出入水經行水上。	001	譬 如 飛 鳥 遊 於 虛 空  出 無 間 入 無 孔  入 地 無 罣  如 出 入 水 經 行 水 上  
ZH_T01_0022_001:0275b13_10	譬如履地，在虛空中，正跏趺坐，如飛鳥雲，於是日月威神廣遠，以手捉持，而捫摸之，變身上至第九梵天。	001	譬 如 履 地  在 虛 空 中  正 跏 趺 坐  如 飛 鳥 雲  於 是 日 月 威 神 廣 遠  以 手 捉 持  而 捫 摸 之  變 身 上 至 第 九 梵 天  
ZH_T01_0022_001:0275b14_18	譬如巧𭶑陶師，調和其泥，摸好摸像，埏埴作器，無所不成。	001	譬 如 巧 𭶑 陶 師  調 和 其 泥  摸 好 摸 像  埏 埴 作 器  無 所 不 成  
ZH_T01_0022_001:0275b15_16	比丘如是，得神通在所變化，至于梵天。	001	比 丘 如 是  得 神 通 在 所 變 化  至 于 梵 天  
ZH_T01_0022_001:0275b16_14	譬如調象馬師，調諸象馬，皆令成就。	001	譬 如 調 象 馬 師  調 諸 象 馬  皆 令 成 就  
ZH_T01_0022_001:0275b17_9	比丘如是，神通變化，身至梵天。	001	比 丘 如 是  神通變化  身 至 梵 天  
ZH_T01_0022_001:0275b19_1	譬如金師所鍛工巧，取紫磨金，作臂環瓔璅印步耀勝，隨意悉成。	001	譬 如 金 師 所 鍛 工 巧  取 紫 磨 金  作 臂 環 瓔 璅 印 步 耀 勝  隨 意 悉 成  
ZH_T01_0022_001:0275b19_16	比丘如是，神通變化，身至梵天。	001	比 丘 如 是  神通變化  身 至 梵 天  
ZH_T01_0022_001:0275b23_3	比丘持三昧正受，心淨無瑕，至于證智逮得神通，心無所著，眼能徹視，見天上天下善惡所趣，耳能徹聽，聞諸天人所語，及蚑行喘息人物之聲。	001	比 丘 持 三 昧 正 受  心 淨 無 瑕  至 于 證 智 逮 得 神 通  心無所著  眼 能 徹 視  見 天 上 天 下 善 惡 所 趣  耳 能 徹 聽  聞 諸 天 人 所 語  及 蚑 行 喘 息 人 物 之 聲  
ZH_T01_0022_001:0275b24_12	譬如達士丈夫，吹大鳴𮕗，立大臺上，盡力吹之，其聲四聞。	001	譬 如 達 士 丈 夫  吹 大 鳴 𮕗  立 大 臺 上  盡 力 吹 之  其 聲 四 聞  
ZH_T01_0022_001:0275c01_1	比丘如是，道耳徹聽，諸天人善惡所歸，皆悉聞知，用得道證神通，普徹知他人心所念善惡，有欲無欲，有怒無怒，有慈無慈，有癡無癡，有𭶑無𭶑，有塵勞無塵勞，得道證不得證，亂心靜心，進者怠者，功德智慧，有量無量，皆悉知之。	001	比 丘 如 是  道 耳 徹 聽  諸 天 人 善 惡 所 歸  皆 悉 聞 知  用 得 道 證 神 通  普 徹 知 他 人 心 所 念 善 惡  有 欲 無 欲  有 怒 無 怒  有 慈 無 慈  有 癡 無 癡  有 𭶑 無 𭶑  有 塵 勞 無 塵 勞  得 道 證 不 得 證  亂 心 靜 心  進 者 怠 者  功 德 智 慧  有 量 無 量  皆 悉 知 之  
ZH_T01_0022_001:0275c03_4	譬如郡國縣邑，不遠有大棚閣若高樓，人住其上，見無數人行來出入，智者見之，觀出入者。	001	譬 如 郡 國 縣 邑  不 遠 有 大 棚 閣 若 高 樓  人 住 其 上  見 無 數 人 行 來 出 入  智 者 見 之  觀 出 入 者  
ZH_T01_0022_001:0275c04_11	比丘如是，見他人心所念善惡是非，普及一切世間形類。	001	比 丘 如 是  見 他 人 心 所 念 善 惡 是 非  普 及 一切世間 形 類  
ZH_T01_0022_001:0275c05_2	」佛言：	001	 佛 言  
ZH_T01_0022_001:0275c07_16	「其比丘得神通者，念過去無央數世事，慧心癡心，見一世、十世、百世、千世、萬世、千萬世、無數世，往來周旋，天地成敗。	001	 其 比 丘 得 神 通 者  念 過 去 無 央 數 世 事  慧 心 癡 心  見 一 世  十 世  百 世  千 世  萬 世  千 萬 世  無 數 世  往 來 周 旋  天 地 成 敗  
ZH_T01_0022_001:0275c10_4	是人本生，彼來生此，其所在處，土地名字，種姓名色，長短好醜善惡，彼沒生此，此沒生彼，悉了知之。	001	是 人 本 生  彼 來 生 此  其 所 在 處  土 地 名 字  種 姓 名 色  長 短 好 醜 善 惡  彼 沒 生 此  此 沒 生 彼  悉 了 知 之  
ZH_T01_0022_001:0275c12_11	譬如有人從此聚落到某聚落，坐起言語，臥眠不語，從彼聚落，來還至此，坐起言語經行，皆識見之。	001	譬 如 有 人 從 此 聚 落 到 某 聚 落  坐 起 言 語  臥 眠 不 語  從 彼 聚 落  來 還 至 此  坐 起 言 語 經 行  皆 識 見 之  
ZH_T01_0022_001:0275c13_10	比丘如是，識知如海，見過去無數世事。	001	比 丘 如 是  識 知 如 海  見 過 去 無 數 世 事  
ZH_T01_0022_001:0275c13_14	」佛言：	001	 佛 言  
ZH_T01_0022_001:0275c14_16	「比丘得神通者，其心清徹，道眼洞視，過於人本。	001	 比 丘 得 神 通 者  其 心 清 徹  道 眼 洞 視  過 於 人 本  
ZH_T01_0022_001:0275c15_12	見人沒生，善惡好醜，歸善道惡道。	001	見 人 沒 生  善 惡 好 醜  歸 善 道 惡 道  
ZH_T01_0022_001:0275c17_4	是人身行善口言善心念善，正觀無邪見，緣是之本，壽終得生天上；	001	是 人 身 行 善 口 言 善 心 念 善  正 觀 無 邪 見  緣 是 之 本  壽 終 得 生 天 上  
ZH_T01_0022_001:0275c18_12	是人身行惡口言惡心念惡，緣是之本，身死之後，墮惡道中。	001	是 人 身 行 惡 口 言 惡 心 念 惡  緣 是 之 本  身 死 之 後  墮 惡 道 中  
ZH_T01_0022_001:0275c19_16	譬如有人住高樓上，視行人往來出入及坐歡喜悲哀。	001	譬 如 有 人 住 高 樓 上  視 行 人 往 來 出 入 及 坐 歡 喜 悲 哀  
ZH_T01_0022_001:0275c21_2	比丘如是，逮得神通，道眼徹視，清淨無瑕，見去來事。	001	比 丘 如 是  逮 得 神 通  道 眼 徹 視  清 淨 無 瑕  見 去 來 事  
ZH_T01_0022_001:0275c22_2	」佛言：	001	 佛 言  
ZH_T01_0022_001:0275c23_6	「比丘逮得神通，諸漏已盡，慧證三達，不以戲疑。	001	 比 丘 逮 得 神 通  諸漏已盡  慧 證 三 達  不 以 戲 疑  
ZH_T01_0022_001:0275c24_15	解知苦習盡諦道諦，除流無流無有癡心，悉見其本，深諦無異。	001	解 知 苦 習 盡 諦 道 諦  除 流 無 流 無 有 癡 心  悉 見 其 本  深 諦 無 異  
ZH_T01_0022_001:0275c27_4	見知如是，已度欲漏，所有癡漏，其心淨脫，則度脫已，度智具足，生死已斷，已逮梵行，所作已辦，知名色本。	001	見 知 如 是  已 度 欲 漏  所 有 癡 漏  其 心 淨 脫  則 度 脫 已  度 智 具 足  生 死 已 斷  已 逮 梵 行  所 作 已 辦  知 名 色 本  
ZH_T01_0022_001:0275c27_8	」佛言：	001	 佛 言  
ZH_T01_0022_001:0275c27_12	「大王！	001	 大 王  
ZH_T01_0022_001:0275c27_21	是為現在沙門道果。	001	是 為 現 在 沙 門 道 果  
ZH_T01_0022_001:0275c29_1	」於是摩竭王阿闍世，起坐稽首佛足，自首悔過：	001	 於 是 摩 竭 王 阿 闍 世  起 坐 稽 首 佛 足  自 首 悔 過  
ZH_T01_0022_001:0275c29_12	「唯願世尊，原其罪舋。	001	 唯 願 世 尊  原 其 罪 舋  
ZH_T01_0022_001:0276a01_11	譬如小兒愚癡無智，迷惑失志，無有善權。	001	譬 如 小 兒 愚 癡 無 智  迷 惑 失 志  無 有 善 權  
ZH_T01_0022_001:0276a02_18	佛為法王，一切父母，常立正法，救迷立法，無怒害陰蓋。	001	佛 為 法 王  一 切 父 母  常 立 正 法  救 迷 立 法  無 怒 害 陰 蓋  
ZH_T01_0022_001:0276a03_11	今若更生，願世尊受身歸命。	001	今 若 更 生  願 世 尊 受 身 歸 命  
ZH_T01_0022_001:0276a04_13	自見過惡，更受勅誡，懲改既往，修順將來。	001	自 見 過 惡  更 受 勅 誡  懲 改 既 往  修 順 將 來  
ZH_T01_0022_001:0276a04_17	」佛言：	001	 佛 言  
ZH_T01_0022_001:0276a04_21	「大王！	001	 大 王  
ZH_T01_0022_001:0276a06_5	如仁所言，實如小兒，愚癡無智，迷惑無權，害其父母命。	001	如 仁 所 言  實 如 小 兒  愚 癡 無 智  迷 惑 無 權  害 其 父 母 命  
ZH_T01_0022_001:0276a07_1	今歸法王，為得更生，自見罪過。	001	今 歸 法 王  為 得 更 生  自 見 罪 過  
ZH_T01_0022_001:0276a07_16	於是法律，為得善利，不為有損。	001	於 是 法 律  為 得 善 利  不 為 有 損  
ZH_T01_0022_001:0276a08_7	」時王阿闍世，叉手向佛：	001	 時 王 阿 闍 世  叉 手 向 佛  
ZH_T01_0022_001:0276a09_3	「唯願世尊，受我供施，及比丘眾。	001	 唯 願 世 尊  受 我 供 施  及 比 丘 眾  
ZH_T01_0022_001:0276a09_14	」時，佛默然即已受請。	001	 時  佛 默 然 即 已 受 請  
ZH_T01_0022_001:0276a10_13	王知受請，其心喜躍，繞佛三匝，稽首而退。	001	王 知 受 請  其 心 喜 躍  繞 佛 三 匝  稽 首 而 退  
ZH_T01_0022_001:0276a11_10	時，王既退，去佛不遠，告耆域童子：	001	時  王 既 退  去 佛 不 遠  告 耆 域 童 子  
ZH_T01_0022_001:0276a13_7	「卿之於我多所饒益，令吾詣佛，啟受法誨，得覲世尊，免吾罪尤，令重咎微輕。	001	 卿 之 於 我 多 所 饒 益  令 吾 詣 佛  啟 受 法 誨  得 覲 世 尊  免 吾 罪 尤  令 重 咎 微 輕  
ZH_T01_0022_001:0276a13_14	」佛告諸比丘：	001	 佛 告 諸 比 丘  
ZH_T01_0022_001:0276a14_3	「王阿闍世，已得生忍。	001	 王 阿 闍 世  已 得 生 忍  
ZH_T01_0022_001:0276a16_4	雖害法王，了除瑕穢，無有諸漏，已住於法，而不動轉，於是坐上，遠塵離垢，諸法眼生。	001	雖 害 法 王  了 除 瑕 穢  無 有 諸 漏  已 住 於 法  而 不 動 轉  於 是 坐 上  遠塵離垢  諸 法 眼 生  
ZH_T01_0022_001:0276a17_18	」王還歸宮，即夜設百種飯食餚饍精細，明旦往詣佛所，稽首佛足，白佛言：	001	 王 還 歸 宮  即 夜 設 百 種 飯 食 餚 饍 精 細  明 旦 往 詣 佛 所  稽 首 佛 足  白 佛 言  
ZH_T01_0022_001:0276a18_7	「時以到，願尊自屈。	001	 時 以 到  願 尊 自 屈  
ZH_T01_0022_001:0276a19_6	」佛即與比丘僧俱，眷屬圍繞，往詣王宮。	001	 佛 即 與 比 丘 僧 俱  眷 屬 圍 繞  往 詣 王 宮  
ZH_T01_0022_001:0276a20_12	佛眾坐定，行澡水訖，便布飯食，手自斟酌，食澡畢竟。	001	佛 眾 坐 定  行 澡 水 訖  便 布 飯 食  手 自 斟 酌  食 澡 畢 竟  
ZH_T01_0022_001:0276a21_7	王取小榻，而坐佛前，聽佛說經。	001	王 取 小 榻  而 坐 佛 前  聽 佛 說 經  
ZH_T01_0022_001:0276a21_11	王白佛：	001	王 白 佛  
ZH_T01_0022_001:0276a22_4	「唯然世尊，願受我一夏之請。	001	 唯 然 世 尊  願 受 我 一 夏 之 請  
ZH_T01_0022_001:0276a24_2	於王舍宮，供養所乏，及比丘眾，當為佛立五百精舍，令千二百五十人，寢息有所。	001	於 王 舍 宮  供 養 所 乏  及 比 丘 眾  當 為 佛 立 五 百 精 舍  令 千二百五十 人  寢 息 有 所  
ZH_T01_0022_001:0276a24_18	倉庫米穀，中宮小大，當進所供養。	001	倉 庫 米 穀  中 宮 小 大  當 進 所 供 養  
ZH_T01_0022_001:0276a25_1	」佛言：	001	 佛 言  
ZH_T01_0022_001:0276a26_9	「大王喜悅則所施具足，前已受舍衛國長者須達之請一夏矣。	001	 大 王 喜 悅 則 所 施 具 足  前 已 受 舍 衛 國 長 者 須 達 之 請 一 夏 矣  
ZH_T01_0022_001:0276a26_15	」王白佛言：	001	 王 白 佛 言  
ZH_T01_0022_001:0276a27_17	「彼國長者，為得善利，佛天中天，先受其請故。	001	 彼 國 長 者  為 得 善 利  佛 天 中 天  先 受 其 請 故  
ZH_T01_0022_001:0276a28_17	」時，佛為阿闍世王說法，令心開解，佛說偈言：	001	 時  佛 為 阿 闍 世 王 說 法  令 心 開 解  佛 說 偈 言  
ZH_T01_0022_001:0276a29_0	「有作火祠者，　　一切自謂上，	001	 有 作 火 祠 者    一 切 自 謂 上  
ZH_T01_0022_001:0276b01_0	王者人中尊，　　海為眾流本，	001	王 者 人 中 尊    海 為 眾 流 本  
ZH_T01_0022_001:0276b02_0	星宿中月明，　　日者晝垂光，	001	星 宿 中 月 明    日 者 晝 垂 光  
ZH_T01_0022_001:0276b03_0	上下所往來，　　所事謂萌類，	001	上 下 所 往 來    所 事 謂 萌 類  
ZH_T01_0022_001:0276b04_13	天上及世間，　　佛道為最尊。	001	天 上 及 世 間    佛 道 為 最 尊  
ZH_T01_0022_001:0276b06_11	」佛說經已，王阿闍世，諸比丘眾，諸天、阿須倫，聞經歡喜，作禮而去。	001	 佛 說 經 已  王 阿 闍 世  諸 比 丘 眾  諸 天  阿 須 倫  聞 經 歡 喜  作 禮 而 去  
ZH_T01_0022_001:0276b07_100	佛說寂志果經	001	佛 說 寂 志 果 經 
