segmentnr	original	folio	stemmed
ZH_T51_2087_006:0899a02_0	大唐西域記卷第六四國	006	大 唐 西 域 記 卷 第 六 四 國 
ZH_T51_2087_006:0899a04_0	三藏法師玄奘奉　詔譯	006	三藏法師 玄 奘 奉  詔 譯 
ZH_T51_2087_006:0899a05_0	大總持寺沙門辯機撰	006	大 總 持 寺 沙 門 辯 機 撰 
ZH_T51_2087_006:0899a08_18	四國室羅伐悉底國劫比羅伐窣堵國藍摩國拘尸那揭羅國室羅伐悉底國室羅伐悉底國，周六千餘里。	006	四 國 室 羅 伐 悉 底 國 劫 比 羅 伐 窣 堵 國 藍 摩 國 拘 尸 那 揭 羅 國 室 羅 伐 悉 底 國 室 羅 伐 悉 底 國  周 六 千 餘 里  
ZH_T51_2087_006:0899a09_3	都城荒頓，疆埸無紀。	006	都 城 荒 頓  疆 埸 無 紀  
ZH_T51_2087_006:0899a10_4	宮城故基周二十餘里，雖多荒圮，尚有居人。	006	宮 城 故 基 周 二 十 餘 里  雖 多 荒 圮  尚 有 居 人  
ZH_T51_2087_006:0899a10_12	穀稼豐，氣序和。	006	穀 稼 豐  氣 序 和  
ZH_T51_2087_006:0899a11_2	風俗淳質，篤學好福。	006	風 俗 淳 質  篤 學 好 福  
ZH_T51_2087_006:0899a12_2	伽藍數百，圮壞良多，僧徒寡少，學正量部。	006	伽 藍 數 百  圮 壞 良 多  僧 徒 寡 少  學 正 量 部  
ZH_T51_2087_006:0899a12_12	天祠百所，外道甚多。	006	天 祠 百 所  外 道 甚 多  
ZH_T51_2087_006:0899a13_13	此則如來在世之時，鉢邏犀那恃多王唐言勝軍。	006	此 則 如 來 在 世 之 時  鉢 邏 犀 那 恃 多 王 唐 言 勝 軍  
ZH_T51_2087_006:0899a14_2	舊曰波斯匿，訛略也所治國都也。	006	舊 曰 波 斯 匿  訛 略 也 所 治 國 都 也  
ZH_T51_2087_006:0899a14_18	故宮城內有故基，勝軍王殿餘趾也。	006	故 宮 城 內 有 故 基  勝 軍 王 殿 餘 趾 也  
ZH_T51_2087_006:0899a16_10	次東不遠，有一故基，上建小窣堵波，昔勝軍王為如來所建大法堂也。	006	次 東 不 遠  有 一 故 基  上 建 小 窣 堵 波  昔 勝 軍 王 為 如 來 所 建 大 法 堂 也  
ZH_T51_2087_006:0899a18_8	法堂側不遠，故基上有窣堵波，是佛姨母鉢邏闍鉢底唐言生主。	006	法 堂 側 不 遠  故 基 上 有窣堵波  是 佛 姨 母 鉢 邏 闍 鉢 底 唐 言 生 主  
ZH_T51_2087_006:0899a19_6	舊云波闍波提，訛也苾芻尼精舍，勝軍王之所建立。	006	舊 云 波 闍 波 提  訛 也 苾 芻 尼 精 舍  勝 軍 王 之 所 建 立  
ZH_T51_2087_006:0899a19_21	次東窣堵波，是蘇達多唐言善施。	006	次 東 窣 堵 波  是 蘇 達 多 唐 言 善 施  
ZH_T51_2087_006:0899a20_10	舊曰須達，訛也故宅也。	006	舊 曰 須 達  訛 也 故 宅 也  
ZH_T51_2087_006:0899a22_4	善施長者宅側有大窣堵波，是鴦窶利摩羅唐言指鬘。	006	善 施 長 者 宅 側 有 大 窣 堵 波  是 鴦 窶 利 摩 羅 唐 言 指 鬘  
ZH_T51_2087_006:0899a23_8	舊曰央掘摩羅，訛也捨邪之處，鴦窶利摩羅者，室羅伐悉底之凶人也。	006	舊 曰 央 掘 摩 羅  訛 也 捨 邪 之 處  鴦 窶 利 摩 羅 者  室 羅 伐 悉 底 之 凶 人 也  
ZH_T51_2087_006:0899a24_9	作害生靈，為暴城國，殺人取指，冠首為鬘。	006	作 害 生 靈  為 暴 城 國  殺 人 取 指  冠 首 為 鬘  
ZH_T51_2087_006:0899a25_1	將欲害母，以充指數。	006	將 欲 害 母  以 充 指 數  
ZH_T51_2087_006:0899a25_11	世尊悲愍，方行導化。	006	世 尊 悲 愍  方 行 導 化  
ZH_T51_2087_006:0899a26_1	遙見世尊，竊自喜曰：	006	遙 見 世 尊  竊 自 喜 曰  
ZH_T51_2087_006:0899a26_9	「我今生天必矣。	006	 我 今 生 天 必 矣  
ZH_T51_2087_006:0899a27_8	先師有教，遺言在茲，害佛殺母，當生梵天。	006	先 師 有 教  遺 言 在 茲  害 佛 殺 母  當 生 梵 天  
ZH_T51_2087_006:0899a27_14	」謂其母曰：	006	 謂 其 母 曰  
ZH_T51_2087_006:0899a28_6	「老今且止，先當害彼大沙門。	006	 老 今 且 止  先 當 害 彼 大 沙 門  
ZH_T51_2087_006:0899a28_16	」尋即杖劍往逆世尊。	006	 尋 即 杖 劍 往 逆 世 尊  
ZH_T51_2087_006:0899a29_15	如來於是徐行而退，凶人指鬘疾驅不逮。	006	如 來 於 是 徐 行 而 退  凶 人 指 鬘 疾 驅 不 逮  
ZH_T51_2087_006:0899b01_2	世尊謂曰：	006	世 尊 謂 曰  
ZH_T51_2087_006:0899b01_16	「何守鄙志，捨善本，激惡源？	006	 何 守 鄙 志  捨 善 本  激 惡 源  
ZH_T51_2087_006:0899b03_6	」時指鬘聞誨，悟所行非，因即歸命，求入法中，精勤不怠，證羅漢果。	006	 時 指 鬘 聞 誨  悟 所 行 非  因 即 歸 命  求 入 法 中  精 勤 不 怠  證 羅 漢 果  
ZH_T51_2087_006:0899b04_14	城南五六里，有逝多林唐言勝林。	006	城 南 五 六 里  有 逝 多 林 唐 言 勝 林  
ZH_T51_2087_006:0899b05_1	舊曰祇陀，訛也，是給孤獨園。	006	舊 曰 祇 陀  訛 也  是 給 孤 獨 園  
ZH_T51_2087_006:0899b06_6	勝軍王大臣善施為佛建精舍，昔為伽藍，今已荒廢。	006	勝 軍 王 大 臣 善 施 為 佛 建 精 舍  昔 為 伽 藍  今 已 荒 廢  
ZH_T51_2087_006:0899b08_10	東門左右各建石柱，高七十餘尺，左柱鏤輪相於其端，右柱刻牛形於其上，並無憂王之所建也。	006	東 門 左 右 各 建 石 柱  高 七 十 餘 尺  左 柱 鏤 輪 相 於 其 端  右 柱 刻 牛 形 於 其 上  並 無 憂 王 之 所 建 也  
ZH_T51_2087_006:0899b09_15	室宇傾圮，唯餘故基，獨一甎室巋然獨在，中有佛像。	006	室 宇 傾 圮  唯 餘 故 基  獨 一 甎 室 巋 然 獨 在  中 有 佛 像  
ZH_T51_2087_006:0899b11_12	昔者如來昇三十三天，為母說法之後，勝軍王聞出愛王刻檀像佛，乃造此像。	006	昔 者 如 來 昇 三十三天  為 母 說 法 之 後  勝 軍 王 聞 出 愛 王 刻 檀 像 佛  乃 造 此 像  
ZH_T51_2087_006:0899b13_8	善施長者仁而聰敏，積而能散，拯乏濟貧，哀孤恤老，時美其德，號給孤獨焉。	006	善 施 長 者 仁 而 聰 敏  積 而 能 散  拯 乏 濟 貧  哀 孤 恤 老  時 美 其 德  號 給 孤 獨 焉  
ZH_T51_2087_006:0899b14_8	聞佛功德，深生尊敬，願建精舍，請佛降臨。	006	聞 佛 功 德  深 生 尊 敬  願 建 精 舍  請 佛 降 臨  
ZH_T51_2087_006:0899b15_11	世尊命舍利子隨瞻揆焉，唯太子逝多園地爽塏。	006	世 尊 命 舍 利 子 隨 瞻 揆 焉  唯 太 子 逝 多 園 地 爽 塏  
ZH_T51_2087_006:0899b16_2	尋詣太子，具以情告。	006	尋 詣 太 子  具 以 情 告  
ZH_T51_2087_006:0899b16_7	太子戲言：	006	太 子 戲 言  
ZH_T51_2087_006:0899b16_13	「金遍乃賣。	006	 金 遍 乃 賣  
ZH_T51_2087_006:0899b17_13	」善施聞之，心豁如也，即出藏金，隨言布地。	006	 善 施 聞 之  心 豁 如 也  即 出 藏 金  隨 言 布 地  
ZH_T51_2087_006:0899b18_6	有少未滿，太子請留，曰：	006	有 少 未 滿  太 子 請 留  曰  
ZH_T51_2087_006:0899b18_17	「佛誠良田，宜植善種。	006	 佛 誠 良 田  宜 植 善 種  
ZH_T51_2087_006:0899b19_6	」即於空地，建立精舍。	006	 即 於 空 地  建 立 精 舍  
ZH_T51_2087_006:0899b19_16	世尊即之，告阿難曰：	006	世 尊 即 之  告 阿 難 曰  
ZH_T51_2087_006:0899b21_1	「園地善施所買，林樹逝多所施，二人同心，式崇功業。	006	 園 地 善 施 所 買  林 樹 逝 多 所 施  二 人 同 心  式 崇 功 業  
ZH_T51_2087_006:0899b22_2	自今已去，應謂此地為逝多林給孤獨園。	006	自 今 已 去  應 謂 此 地 為 逝 多 林 給 孤 獨 園  
ZH_T51_2087_006:0899b24_1	」給孤獨園東北有窣堵波，是如來洗病苾芻處。	006	 給 孤 獨 園 東 北 有窣堵波  是 如 來 洗 病 苾 芻 處  
ZH_T51_2087_006:0899b24_19	昔如來之在世也，有病苾芻，含苦獨處。	006	昔 如 來 之 在 世 也  有 病 苾 芻  含 苦 獨 處  
ZH_T51_2087_006:0899b25_6	世尊見而問曰：	006	世 尊 見 而 問 曰  
ZH_T51_2087_006:0899b25_12	「汝何所苦？	006	 汝 何 所 苦  
ZH_T51_2087_006:0899b25_17	汝何獨居？	006	汝 何 獨 居  
ZH_T51_2087_006:0899b25_20	」曰：	006	 曰  
ZH_T51_2087_006:0899b26_17	「我性疎嬾，不耐看病，故今嬰疾，無人瞻視。	006	 我 性 疎 嬾  不 耐 看 病  故 今 嬰 疾  無 人 瞻 視  
ZH_T51_2087_006:0899b27_6	」如來是時愍而告曰：	006	 如 來 是 時 愍 而 告 曰  
ZH_T51_2087_006:0899b27_16	「善男子，我今看汝。	006	 善 男 子  我 今 看 汝  
ZH_T51_2087_006:0899b28_6	」以手拊摩，病苦皆愈。	006	 以 手 拊 摩  病 苦 皆 愈  
ZH_T51_2087_006:0899b29_6	扶出戶外，更易敷蓐，親為盥洗，改著新衣。	006	扶 出 戶 外  更 易 敷 蓐  親 為 盥 洗  改 著 新 衣  
ZH_T51_2087_006:0899b29_11	佛語苾芻：	006	佛 語 苾 芻  
ZH_T51_2087_006:0899b29_17	「當自勤勵。	006	 當 自 勤 勵  
ZH_T51_2087_006:0899c01_7	」聞誨感恩，心悅身豫。	006	 聞 誨 感 恩  心 悅 身 豫  
ZH_T51_2087_006:0899c03_14	給孤獨園西北有小窣堵波，是沒特伽羅子運神通力舉舍利子衣帶不動之處。	006	給 孤 獨 園 西 北 有 小 窣 堵 波  是 沒 特 伽 羅 子 運 神 通 力 舉 舍 利 子 衣 帶 不 動 之 處  
ZH_T51_2087_006:0899c05_1	昔佛在無熱惱池，人、天咸集，唯舍利子不時從會。	006	昔 佛 在 無 熱 惱 池  人  天 咸 集  唯 舍 利 子 不 時 從 會  
ZH_T51_2087_006:0899c05_12	佛命沒特伽羅往召來集。	006	佛 命 沒 特 伽 羅 往 召 來 集  
ZH_T51_2087_006:0899c06_11	沒特伽羅承命而往，舍利子補護法衣。	006	沒 特 伽 羅 承 命 而 往  舍 利 子 補 護 法 衣  
ZH_T51_2087_006:0899c06_17	沒特伽羅曰：	006	沒 特 伽 羅 曰  
ZH_T51_2087_006:0899c07_12	「世尊今在無熱惱池，命我召爾。	006	 世 尊 今 在 無 熱 惱 池  命 我 召 爾  
ZH_T51_2087_006:0899c07_18	」舍利子曰：	006	 舍 利 子 曰  
ZH_T51_2087_006:0899c08_11	「且止，須我補竟，與子偕行。	006	 且 止  須 我 補 竟  與 子 偕 行  
ZH_T51_2087_006:0899c08_18	」沒特伽羅曰：	006	 沒 特 伽 羅 曰  
ZH_T51_2087_006:0899c09_16	「若不速行，欲運神力，舉爾石室至大會所。	006	 若 不 速 行  欲 運 神 力  舉 爾 石 室 至 大 會 所  
ZH_T51_2087_006:0899c10_9	」舍利子乃解衣帶置地，曰：	006	 舍 利 子 乃 解 衣 帶 置 地  曰  
ZH_T51_2087_006:0899c10_20	「若舉此帶，我身或動。	006	 若 舉 此 帶  我 身 或 動  
ZH_T51_2087_006:0899c12_1	」時沒特伽羅運大神通，舉帶不動，地為之震。	006	 時 沒 特 伽 羅 運 大 神 通  舉 帶 不 動  地 為 之 震  
ZH_T51_2087_006:0899c13_1	因以神足還詣佛所，見舍利子已在會坐。	006	因 以 神 足 還 詣 佛 所  見 舍 利 子 已 在 會 坐  
ZH_T51_2087_006:0899c13_10	沒特伽羅俛而歎曰：	006	沒 特 伽 羅 俛 而 歎 曰  
ZH_T51_2087_006:0899c14_7	「乃今以知，神通之力不如智慧之力矣。	006	 乃 今 以 知  神 通 之 力 不 如 智 慧 之 力 矣  
ZH_T51_2087_006:0899c15_11	」舉帶窣堵波側不遠，有井。	006	 舉 帶 窣 堵 波 側 不 遠  有 井  
ZH_T51_2087_006:0899c16_2	如來在世，汲充佛用。	006	如 來 在 世  汲 充 佛 用  
ZH_T51_2087_006:0899c17_5	其側有窣堵波，無憂王之所建也，中有如來舍利。	006	其 側 有窣堵波  無 憂 王 之 所 建 也  中 有 如 來 舍 利  
ZH_T51_2087_006:0899c18_6	經行之迹，說法之處，並樹旌表，建窣堵波。	006	經 行 之 迹  說 法 之 處  並 樹 旌 表  建 窣 堵 波  
ZH_T51_2087_006:0899c19_16	冥祇警衛，靈瑞間起，或鼓天樂，或聞神香，景福之祥，難以備敘。	006	冥 祇 警 衛  靈 瑞 間 起  或 鼓 天 樂  或 聞 神 香  景 福 之 祥  難 以 備 敘  
ZH_T51_2087_006:0899c21_1	伽藍後不遠，是外道梵志殺婬女以謗佛處。	006	伽 藍 後 不 遠  是 外 道 梵 志 殺 婬 女 以 謗 佛 處  
ZH_T51_2087_006:0899c22_2	如來十力無畏，一切種智，人、天宗仰，聖賢遵奉。	006	如來十力 無 畏  一切種智  人  天 宗 仰  聖 賢 遵 奉  
ZH_T51_2087_006:0899c22_11	時諸外道共相議曰：	006	時 諸 外 道 共 相 議 曰  
ZH_T51_2087_006:0899c23_2	「宜行詭詐，眾中謗辱。	006	 宜 行 詭 詐  眾 中 謗 辱  
ZH_T51_2087_006:0899c24_13	」乃誘雇婬女，詐為聽法，眾所知已，密而殺之，埋屍樹側，稱怨告王。	006	 乃 誘 雇 婬 女  詐 為 聽 法  眾 所 知 已  密 而 殺 之  埋 屍 樹 側  稱 怨 告 王  
ZH_T51_2087_006:0899c25_8	王命求訪，於逝多園得其屍焉。	006	王 命 求 訪  於 逝 多 園 得 其 屍 焉  
ZH_T51_2087_006:0899c25_17	是時外道高聲唱言：	006	是 時 外 道 高 聲 唱 言  
ZH_T51_2087_006:0899c27_1	「喬答摩大沙門常稱戒忍，今私此女，殺而滅口。	006	 喬 答 摩 大 沙 門 常 稱 戒 忍  今 私 此 女  殺 而 滅 口  
ZH_T51_2087_006:0899c27_11	既婬既殺，何戒何忍？	006	既 婬 既 殺  何 戒 何 忍  
ZH_T51_2087_006:0899c28_1	」諸天空中隨聲唱曰：	006	 諸 天 空 中 隨 聲 唱 曰  
ZH_T51_2087_006:0899c28_11	「外道凶人為此謗耳。	006	 外 道 凶 人 為 此 謗 耳  
ZH_T51_2087_006:0900a01_12	」伽藍東百餘步，有大深坑，是提婆達多欲以毒藥害佛，生身陷入地獄處。	006	 伽 藍 東 百 餘 步  有 大 深 坑  是 提 婆 達 多 欲 以 毒 藥 害 佛  生 身 陷 入 地 獄 處  
ZH_T51_2087_006:0900a02_11	提婆達多唐言天授，斛飯王之子也。	006	提 婆 達 多 唐 言 天 授  斛 飯 王 之 子 也  
ZH_T51_2087_006:0900a03_3	精勤十二年，已誦持八萬法藏。	006	精 勤 十 二 年  已 誦 持 八 萬 法 藏  
ZH_T51_2087_006:0900a04_3	後為利故，求學神通，親近惡友，共相議曰：	006	後 為 利 故  求 學 神 通  親 近 惡 友  共 相 議 曰  
ZH_T51_2087_006:0900a04_14	「我相三十，減佛未幾；	006	 我 相 三 十  減 佛 未 幾  
ZH_T51_2087_006:0900a05_3	大眾圍繞，何異如來？	006	大 眾 圍 繞  何 異 如 來  
ZH_T51_2087_006:0900a05_14	」思惟是已，即事破僧。	006	 思 惟 是 已  即 事 破 僧  
ZH_T51_2087_006:0900a07_3	舍利子、沒特伽羅子奉佛指告，承佛威神，說法誨喻，僧復和合。	006	舍 利 子  沒 特 伽 羅 子 奉 佛 指 告  承佛威神  說 法 誨 喻  僧 復 和 合  
ZH_T51_2087_006:0900a08_13	提婆達多惡心不捨，以惡毒藥置指爪中，欲因作禮，以傷害佛。	006	提 婆 達 多 惡 心 不 捨  以 惡 毒 藥 置 指 爪 中  欲 因 作 禮  以 傷 害 佛  
ZH_T51_2087_006:0900a09_19	方行此謀，自遠而來，至於此也，地遂坼焉，生陷地獄。	006	方 行 此 謀  自 遠 而 來  至 於 此 也  地 遂 坼 焉  生 陷 地 獄  
ZH_T51_2087_006:0900a11_4	其南復有大坑，瞿伽梨苾芻毀謗如來，生身陷入地獄。	006	其 南 復 有 大 坑  瞿 伽 梨 苾 芻 毀 謗 如 來  生 身 陷 入 地 獄  
ZH_T51_2087_006:0900a13_4	瞿伽梨陷坑南八百餘步，有大深坑，是戰遮婆羅門女毀謗如來，生身陷入地獄之處。	006	瞿 伽 梨 陷 坑 南 八 百 餘 步  有 大 深 坑  是 戰 遮 婆 羅 門 女 毀 謗 如 來  生 身 陷 入 地 獄 之 處  
ZH_T51_2087_006:0900a14_15	佛為人、天說諸法要，有外道弟子，遙見世尊大眾恭敬，便自念曰：	006	佛 為 人  天 說 諸 法 要  有 外 道 弟 子  遙 見 世 尊 大 眾 恭 敬  便 自 念 曰  
ZH_T51_2087_006:0900a16_1	「要於今日辱喬答摩，敗其善譽，當令我師獨擅芳聲。	006	 要 於 今 日 辱 喬 答 摩  敗 其 善 譽  當 令 我 師 獨 擅 芳 聲  
ZH_T51_2087_006:0900a17_4	」乃懷繫木盂，至給孤獨園，於大眾中揚聲唱曰：	006	 乃 懷 繫 木 盂  至 給 孤 獨 園  於 大 眾 中 揚 聲 唱 曰  
ZH_T51_2087_006:0900a18_3	「此說法人與我私通，腹中之子乃釋種也。	006	 此 說 法 人 與 我 私 通  腹 中 之 子 乃 釋 種 也  
ZH_T51_2087_006:0900a19_1	」邪見者莫不信然，貞固者知為訕謗。	006	 邪 見 者 莫 不 信 然  貞 固 者 知 為 訕 謗  
ZH_T51_2087_006:0900a21_2	時天帝釋欲除疑故，化為白鼠，齧斷盂系，系斷之聲震動大眾，凡諸見聞增深喜悅。	006	時 天 帝 釋 欲 除 疑 故  化 為 白 鼠  齧 斷 盂 系  系 斷 之 聲 震 動 大 眾  凡 諸 見 聞 增 深 喜 悅  
ZH_T51_2087_006:0900a21_16	眾中一人起持木盂，示彼女曰：	006	眾 中 一 人 起 持 木 盂  示 彼 女 曰  
ZH_T51_2087_006:0900a22_2	「是汝兒耶？	006	 是 汝 兒 耶  
ZH_T51_2087_006:0900a23_6	」是時也，地自開坼，全身墜陷，入無間獄，具受其殃。	006	 是 時 也  地 自 開 坼  全 身 墜 陷  入 無 間 獄  具 受 其 殃  
ZH_T51_2087_006:0900a24_16	凡此三坑，洞無涯底，秋夏霖雨，溝池泛溢，而此深坑，嘗無水止。	006	凡 此 三 坑  洞 無 涯 底  秋 夏 霖 雨  溝 池 泛 溢  而 此 深 坑  嘗 無 水 止  
ZH_T51_2087_006:0900a26_8	伽藍東六七十步，有一精舍，高六十餘尺，中有佛像，東面而坐。	006	伽 藍 東 六 七 十 步  有 一 精 舍  高 六 十 餘 尺  中 有 佛 像  東 面 而 坐  
ZH_T51_2087_006:0900a27_3	如來在昔，於此與諸外道論議。	006	如 來 在 昔  於 此 與 諸 外 道 論 議  
ZH_T51_2087_006:0900a27_14	次東有天祠，量等精舍。	006	次 東 有 天 祠  量 等 精 舍  
ZH_T51_2087_006:0900a28_8	日旦流光，天祠之影不蔽精舍；	006	日 旦 流 光  天 祠 之 影 不 蔽 精 舍  
ZH_T51_2087_006:0900a29_4	日將落照，精舍之陰遂覆天祠。	006	日 將 落 照  精 舍 之 陰 遂 覆 天 祠  
ZH_T51_2087_006:0900b02_7	影覆精舍東三四里，有窣堵波，是尊者舍利子與外道論議處。	006	影 覆 精 舍 東 三 四 里  有窣堵波  是 尊 者 舍 利 子 與 外 道 論 議 處  
ZH_T51_2087_006:0900b03_11	初，善施長者買逝多太子園，欲為如來建立精舍。	006	初  善 施 長 者 買 逝 多 太 子 園  欲 為 如 來 建 立 精 舍  
ZH_T51_2087_006:0900b05_10	時尊者舍利子隨長者而瞻揆，外道六師求角神力，舍利子隨事攝化，應物降伏。	006	時 尊 者 舍 利 子 隨 長 者 而 瞻 揆  外 道 六 師 求 角 神 力  舍 利 子 隨 事 攝 化  應 物 降 伏  
ZH_T51_2087_006:0900b07_1	其側精舍前建窣堵波，如來於此摧諸外道，又受毘舍佉母請。	006	其 側 精 舍 前 建 窣 堵 波  如 來 於 此 摧 諸 外 道  又 受 毘 舍 佉 母 請  
ZH_T51_2087_006:0900b09_15	受請窣堵波南，是毘盧釋迦王舊曰毘琉離主，訛也興甲兵誅釋種，至此見佛歸兵之處。	006	受 請 窣 堵 波 南  是 毘 盧 釋 迦 王 舊 曰 毘 琉 離 主  訛 也 興 甲 兵 誅 釋 種  至 此 見 佛 歸 兵 之 處  
ZH_T51_2087_006:0900b11_12	毘盧釋迦王嗣位之後，追怨前辱，興甲兵，動大眾，部署已畢，申命方行。	006	毘 盧 釋 迦 王 嗣 位 之 後  追 怨 前 辱  興 甲 兵  動 大 眾  部 署 已 畢  申 命 方 行  
ZH_T51_2087_006:0900b12_12	時有苾芻聞以白佛，世尊於是坐枯樹下。	006	時 有 苾 芻 聞 以 白 佛  世 尊 於 是 坐 枯 樹 下  
ZH_T51_2087_006:0900b13_15	毘盧釋迦王遙見世尊，下乘禮敬，退立言曰：	006	毘 盧 釋 迦 王 遙 見 世 尊  下 乘 禮 敬  退 立 言 曰  
ZH_T51_2087_006:0900b14_6	「茂樹扶疎，何故不坐？	006	 茂 樹 扶 疎  何 故 不 坐  
ZH_T51_2087_006:0900b14_16	枯株朽櫱，而乃遊止？	006	枯 株 朽 櫱  而 乃 遊 止  
ZH_T51_2087_006:0900b15_1	」世尊告曰：	006	 世 尊 告 曰  
ZH_T51_2087_006:0900b15_10	「宗族者，枝葉也。	006	 宗 族 者  枝 葉 也  
ZH_T51_2087_006:0900b15_20	枝葉將危，庇蔭何在？	006	枝 葉 將 危  庇 蔭 何 在  
ZH_T51_2087_006:0900b16_1	」王曰：	006	 王 曰  
ZH_T51_2087_006:0900b16_14	「世尊為宗親耳，可以迴駕。	006	 世 尊 為 宗 親 耳  可 以 迴 駕  
ZH_T51_2087_006:0900b17_7	」於是覩聖感懷，還軍返國。	006	 於 是 覩 聖 感 懷  還 軍 返 國  
ZH_T51_2087_006:0900b18_16	還軍之側，有窣堵波，是釋女被戮處。	006	還 軍 之 側  有窣堵波  是 釋 女 被 戮 處  
ZH_T51_2087_006:0900b19_17	毘盧釋迦王誅釋克勝，簡五百女，充實宮闈。	006	毘 盧 釋 迦 王 誅 釋 克 勝  簡 五 百 女  充 實 宮 闈  
ZH_T51_2087_006:0900b20_13	釋女憤恚，怨言不遜，詈其王：	006	釋 女 憤 恚  怨 言 不 遜  詈 其 王  
ZH_T51_2087_006:0900b20_20	「家人之子也。	006	 家 人 之 子 也  
ZH_T51_2087_006:0900b21_8	」王聞發怒，命令誅戮。	006	 王 聞 發 怒  命 令 誅 戮  
ZH_T51_2087_006:0900b22_7	執法者奉王教，刖其手足，投諸阬阱。	006	執 法 者 奉 王 教  刖 其 手 足  投 諸 阬 阱  
ZH_T51_2087_006:0900b25_11	時諸釋女含苦稱佛，世尊聖鑒，照其苦毒，告命苾芻，攝衣而往，為諸釋女說微妙法，所謂羈纏五欲，流轉三途，恩愛別離，生死長遠。	006	時 諸 釋 女 含 苦 稱 佛  世 尊 聖 鑒  照 其 苦 毒  告 命 苾 芻  攝 衣 而 往  為 諸 釋 女 說微妙法  所 謂 羈 纏 五 欲  流 轉 三 途  恩 愛 別 離  生 死 長 遠  
ZH_T51_2087_006:0900b26_19	時諸釋女聞佛指誨，遠塵離垢，得法眼淨，同時命終，俱生天上。	006	時 諸 釋 女 聞 佛 指 誨  遠塵離垢  得法眼淨  同 時 命 終  俱 生 天 上  
ZH_T51_2087_006:0900b28_1	時天帝釋化作婆羅門，收骸火葬，後人記焉。	006	時 天 帝 釋 化 作 婆 羅 門  收 骸 火 葬  後 人 記 焉  
ZH_T51_2087_006:0900c01_9	誅釋窣堵波側不遠，有大涸池，是毘盧釋迦王陷身入地獄處。	006	誅 釋 窣 堵 波 側 不 遠  有 大 涸 池  是 毘 盧 釋 迦 王 陷 身 入 地 獄 處  
ZH_T51_2087_006:0900c03_8	世尊觀釋女已，還給孤獨園，告諸苾芻，今毘盧釋迦王却後七日，為火所燒。	006	世 尊 觀 釋 女 已  還 給 孤 獨 園  告 諸 苾 芻  今 毘 盧 釋 迦 王 却 後 七 日  為 火 所 燒  
ZH_T51_2087_006:0900c03_18	王聞佛記，甚懷惶懼。	006	王 聞 佛 記  甚 懷 惶 懼  
ZH_T51_2087_006:0900c04_9	至第七日，安樂無危。	006	至 第 七 日  安 樂 無 危  
ZH_T51_2087_006:0900c05_10	王用歡慶，命諸宮女往至河側，娛遊樂飲。	006	王 用 歡 慶  命 諸 宮 女 往 至 河 側  娛 遊 樂 飲  
ZH_T51_2087_006:0900c06_7	猶懼火起，鼓棹清流，隨波泛濫。	006	猶 懼 火 起  鼓 棹 清 流  隨 波 泛 濫  
ZH_T51_2087_006:0900c07_9	熾焰飈發，焚輕舟，墜王身，入無間獄，備受諸苦。	006	熾 焰 飈 發  焚 輕 舟  墜 王 身  入 無 間 獄  備 受 諸 苦  
ZH_T51_2087_006:0900c08_12	伽藍西北三四里，至得眼林。	006	伽 藍 西 北 三 四 里  至 得 眼 林  
ZH_T51_2087_006:0900c09_18	有如來經行之迹，諸聖習定之所，並樹封記，建窣堵波。	006	有 如 來 經 行 之 迹  諸 聖 習 定 之 所  並 樹 封 記  建 窣 堵 波  
ZH_T51_2087_006:0900c10_16	昔此國群盜五百，橫行邑里，跋扈城國。	006	昔 此 國 群 盜 五 百  橫 行 邑 里  跋 扈 城 國  
ZH_T51_2087_006:0900c11_14	勝軍王捕獲已，抉去其眼，棄於深林。	006	勝 軍 王 捕 獲 已  抉 去 其 眼  棄 於 深 林  
ZH_T51_2087_006:0900c12_4	群盜苦逼，求哀稱佛。	006	群 盜 苦 逼  求 哀 稱 佛  
ZH_T51_2087_006:0900c14_3	是時如來在逝多精舍，聞悲聲，起慈心，清風和暢，吹雪山藥，滿其眼已，尋得復明。	006	是 時 如 來 在 逝 多 精 舍  聞 悲 聲  起 慈 心  清 風 和 暢  吹 雪 山 藥  滿 其 眼 已  尋 得 復 明  
ZH_T51_2087_006:0900c15_14	而見世尊在其前住，發菩提心，歡喜頂禮，投杖而去，因植根焉。	006	而 見 世 尊 在 其 前 住  發菩提心  歡 喜 頂 禮  投 杖 而 去  因 植 根 焉  
ZH_T51_2087_006:0900c17_13	大城西北六十餘里，有故城，是賢劫中人壽二萬歲時，迦葉波佛本生城也。	006	大 城 西 北 六 十 餘 里  有 故 城  是 賢 劫 中 人 壽 二 萬 歲 時  迦 葉 波 佛 本 生 城 也  
ZH_T51_2087_006:0900c18_11	城南有窣堵波，成正覺已初見父處。	006	城 南 有窣堵波  成 正 覺 已 初 見 父 處  
ZH_T51_2087_006:0900c19_9	城北有窣堵波，有迦葉波佛全身舍利。	006	城 北 有窣堵波  有 迦 葉 波 佛 全身舍利  
ZH_T51_2087_006:0900c19_17	並無憂王所建也。	006	並 無 憂 王 所 建 也  
ZH_T51_2087_006:0900c21_9	從此東南行五百餘里，至劫比羅伐窣堵國舊曰迦羅衛國，訛。	006	從 此 東 南 行 五 百 餘 里  至 劫 比 羅 伐 窣 堵 國 舊 曰 迦 羅 衛 國  訛  
ZH_T51_2087_006:0900c21_14	中印度境。	006	中 印 度 境  
ZH_T51_2087_006:0900c22_20	劫比羅伐窣堵國劫比羅伐窣堵國，周四千餘里。	006	劫 比 羅 伐 窣 堵 國 劫 比 羅 伐 窣 堵 國  周 四 千 餘 里  
ZH_T51_2087_006:0900c23_3	空城十數，荒蕪已甚。	006	空 城 十 數  荒 蕪 已 甚  
ZH_T51_2087_006:0900c23_13	王城頹圮，周量不詳。	006	王 城 頹 圮  周 量 不 詳  
ZH_T51_2087_006:0900c24_14	其內宮城周十四五里，壘甎而成，基跡峻固。	006	其 內 宮 城 周 十 四 五 里  壘 甎 而 成  基 跡 峻 固  
ZH_T51_2087_006:0900c25_4	空荒久遠，人里稀曠。	006	空 荒 久 遠  人 里 稀 曠  
ZH_T51_2087_006:0900c25_14	無大君長，城各立主。	006	無 大 君 長  城 各 立 主  
ZH_T51_2087_006:0900c26_4	土地良沃，稼穡時播。	006	土 地 良 沃  稼 穡 時 播  
ZH_T51_2087_006:0900c26_14	氣序無愆，風俗和暢。	006	氣 序 無 愆  風 俗 和 暢  
ZH_T51_2087_006:0900c28_11	伽藍故基千有餘所，而宮城之側有一伽藍，僧徒三千餘人，習學小乘正量部教。	006	伽 藍 故 基 千 有 餘 所  而 宮 城 之 側 有 一 伽 藍  僧 徒 三 千 餘 人  習 學 小 乘 正 量 部 教  
ZH_T51_2087_006:0900c29_2	天祠兩所，異道雜居。	006	天 祠 兩 所  異 道 雜 居  
ZH_T51_2087_006:0901a01_13	宮城內有故基，淨飯王正殿也。	006	宮 城 內 有 故 基  淨 飯 王 正 殿 也  
ZH_T51_2087_006:0901a02_4	上建精舍，中作王像。	006	上 建 精 舍  中 作 王 像  
ZH_T51_2087_006:0901a03_9	其側不遠有故基，摩訶摩耶唐言大術夫人寢殿也。	006	其 側 不 遠 有 故 基  摩訶摩耶 唐 言 大 術 夫 人 寢 殿 也  
ZH_T51_2087_006:0901a04_1	上建精舍，中作夫人之像。	006	上 建 精 舍  中 作 夫 人 之 像  
ZH_T51_2087_006:0901a05_7	其側精舍，是釋迦菩薩降神母胎處，中作菩薩降神之像。	006	其 側 精 舍  是 釋 迦 菩 薩 降 神 母 胎 處  中 作 菩 薩 降 神 之 像  
ZH_T51_2087_006:0901a07_3	上座部菩薩以嗢呾羅頞沙荼月三十日夜降神母胎，當此五月十五日；	006	上 座 部 菩 薩 以 嗢 呾 羅 頞 沙 荼 月 三 十 日 夜 降 神 母 胎  當 此 五 月十五日  
ZH_T51_2087_006:0901a08_8	諸部則以此月二十三日夜降母胎，當此五月八日。	006	諸 部 則 以 此 月 二 十 三 日 夜 降 母 胎  當 此 五 月 八 日  
ZH_T51_2087_006:0901a09_10	菩薩降神東北，有窣堵波，阿私多仙相太子處。	006	菩 薩 降 神 東 北  有窣堵波  阿 私 多 仙 相 太 子 處  
ZH_T51_2087_006:0901a10_3	菩薩誕靈之日，嘉祥輻湊。	006	菩 薩 誕 靈 之 日  嘉 祥 輻 湊  
ZH_T51_2087_006:0901a10_16	時淨飯王召諸相師而告之曰：	006	時 淨 飯 王 召 諸 相 師 而 告 之 曰  
ZH_T51_2087_006:0901a11_8	「此子生也，善惡何若？	006	 此 子 生 也  善 惡 何 若  
ZH_T51_2087_006:0901a11_18	宜悉乃正，明言以對。	006	宜 悉 乃 正  明 言 以 對  
ZH_T51_2087_006:0901a11_21	」曰：	006	 曰  
ZH_T51_2087_006:0901a13_10	「依先聖之記，考吉祥之應，在家作轉輪聖王，捨家當成等正覺。	006	 依 先 聖 之 記  考 吉 祥 之 應  在 家 作 轉輪聖王  捨 家 當 成等正覺  
ZH_T51_2087_006:0901a14_8	」是時阿私多仙自遠而至，叩門請見。	006	 是 時 阿 私 多 仙 自 遠 而 至  叩 門 請 見  
ZH_T51_2087_006:0901a15_5	王甚慶悅，躬迎禮敬，請就寶座，曰：	006	王 甚 慶 悅  躬 迎 禮 敬  請 就 寶 座  曰  
ZH_T51_2087_006:0901a15_15	「不意大仙今日降顧。	006	 不 意 大 仙 今 日 降 顧  
ZH_T51_2087_006:0901a15_19	」仙曰：	006	 仙 曰  
ZH_T51_2087_006:0901a17_2	「我在天宮安居宴坐，忽見諸天群從蹈舞，我時問言：	006	 我 在 天 宮 安 居 宴 坐  忽 見 諸 天 群 從 蹈 舞  我 時 問 言  
ZH_T51_2087_006:0901a17_10	『何悅豫之甚也？	006	 何 悅 豫 之 甚 也  
ZH_T51_2087_006:0901a17_13	』曰：	006	 曰  
ZH_T51_2087_006:0901a19_8	『大仙當知，贍部洲中釋種淨飯王第一夫人，今產太子，當證三菩提，圓明一切智。	006	 大 仙 當 知  贍 部 洲 中 釋 種 淨 飯 王 第 一 夫 人  今 產 太 子  當 證 三 菩 提  圓 明 一 切 智  
ZH_T51_2087_006:0901a19_19	』我聞是語，故來瞻仰。	006	 我 聞 是 語  故 來 瞻 仰  
ZH_T51_2087_006:0901a20_8	所悲朽耄，不遭聖化。	006	所 悲 朽 耄  不 遭 聖 化  
ZH_T51_2087_006:0901a22_3	」城南門有窣堵波，是太子與諸釋角力擲象之處。	006	 城 南 門 有窣堵波  是 太 子 與 諸 釋 角 力 擲 象 之 處  
ZH_T51_2087_006:0901a22_15	太子伎藝多能，獨拔倫匹。	006	太 子 伎 藝 多 能  獨 拔 倫 匹  
ZH_T51_2087_006:0901a23_14	淨飯大王懷慶將返，僕夫馭象，方欲出城。	006	淨 飯 大 王 懷 慶 將 返  僕 夫 馭 象  方 欲 出 城  
ZH_T51_2087_006:0901a24_14	提婆達多素負強力，自外而入，問馭者曰：	006	提 婆 達 多 素 負 強 力  自 外 而 入  問 馭 者 曰  
ZH_T51_2087_006:0901a25_4	「嚴駕此象，其誰欲乘？	006	 嚴 駕 此 象  其 誰 欲 乘  
ZH_T51_2087_006:0901a25_7	」曰：	006	 曰  
ZH_T51_2087_006:0901a25_18	「太子將還，故往奉馭。	006	 太 子 將 還  故 往 奉 馭  
ZH_T51_2087_006:0901a27_14	」提婆達多發憤引象，批其顙，蹴其臆，僵仆塞路，杜絕行途，無能轉移，人眾填塞。	006	 提 婆 達 多 發 憤 引 象  批 其 顙  蹴 其 臆  僵 仆 塞 路  杜 絕 行 途  無 能 轉 移  人 眾 填 塞  
ZH_T51_2087_006:0901a28_4	難陀後至，而問之曰：	006	難 陀 後 至  而 問 之 曰  
ZH_T51_2087_006:0901a28_10	「誰死此象？	006	 誰 死 此 象  
ZH_T51_2087_006:0901a28_13	」曰：	006	 曰  
ZH_T51_2087_006:0901a28_19	「提婆達多。	006	 提 婆 達 多  
ZH_T51_2087_006:0901a29_2	」即曳之避路。	006	 即 曳 之 避 路  
ZH_T51_2087_006:0901a29_10	太子至，又問曰：	006	太 子 至  又 問 曰  
ZH_T51_2087_006:0901b01_1	「誰為不善，害此象耶？	006	 誰 為 不 善  害 此 象 耶  
ZH_T51_2087_006:0901b01_4	」曰：	006	 曰  
ZH_T51_2087_006:0901b01_21	「提婆達多害以杜門，難陀引之開徑。	006	 提 婆 達 多 害 以 杜 門  難 陀 引 之 開 徑  
ZH_T51_2087_006:0901b03_13	」太子乃舉象高擲，越度城塹，其象墮地，為大深阬，土俗相傳為象墮阬也。	006	 太 子 乃 舉 象 高 擲  越 度 城 塹  其 象 墮 地  為 大 深 阬  土 俗 相 傳 為 象 墮 阬 也  
ZH_T51_2087_006:0901b04_5	其側精舍中作太子像。	006	其 側 精 舍 中 作 太 子 像  
ZH_T51_2087_006:0901b05_15	其側又有精舍，太子妃寢宮也，中作耶輸陀羅，并有羅怙羅像。	006	其 側 又 有 精 舍  太 子 妃 寢 宮 也  中 作 耶 輸 陀 羅  并 有 羅 怙 羅 像  
ZH_T51_2087_006:0901b06_14	宮側精舍作受業之像，太子學堂故基也。	006	宮 側 精 舍 作 受 業 之 像  太 子 學 堂 故 基 也  
ZH_T51_2087_006:0901b08_9	城東南隅有一精舍，中作太子乘白馬凌虛之像，是踰城處也。	006	城 東 南 隅 有 一 精 舍  中 作 太 子 乘 白 馬 凌 虛 之 像  是 踰 城 處 也  
ZH_T51_2087_006:0901b09_13	城四門外各有精舍，中作老、病、死人、沙門之像。	006	城 四 門 外 各 有 精 舍  中 作 老  病  死 人  沙 門 之 像  
ZH_T51_2087_006:0901b10_17	是太子遊觀，覩相增懷，深厭塵俗，於此感悟，命僕迴駕。	006	是 太 子 遊 觀  覩 相 增 懷  深 厭 塵 俗  於 此 感 悟  命 僕 迴 駕  
ZH_T51_2087_006:0901b13_1	城南行五十餘里，至故城，有窣堵波，是賢劫中人壽六萬歲時，迦羅迦村馱佛本生城也。	006	城 南 行 五 十 餘 里  至 故 城  有窣堵波  是 賢 劫 中 人 壽 六 萬 歲 時  迦 羅 迦 村 馱 佛 本 生 城 也  
ZH_T51_2087_006:0901b14_1	城南不遠有窣堵波，成正覺已見父之處。	006	城 南 不 遠 有窣堵波  成 正 覺 已 見 父 之 處  
ZH_T51_2087_006:0901b14_17	城東南窣堵波，有彼如來遺身舍利。	006	城 東 南 窣 堵 波  有 彼 如 來 遺 身 舍 利  
ZH_T51_2087_006:0901b16_10	前建石柱，高三十餘尺，上刻師子之像，傍記寂滅之事，無憂王建焉。	006	前 建 石 柱  高 三 十 餘 尺  上 刻 師 子 之 像  傍 記 寂 滅 之 事  無 憂 王 建 焉  
ZH_T51_2087_006:0901b19_9	迦羅迦村馱佛城東北行三十餘里，至故大城，中有窣堵波，是賢劫中人壽四萬歲時，迦諾迦牟尼佛本生城也。	006	迦 羅 迦 村 馱 佛 城 東 北 行 三 十 餘 里  至 故 大 城  中 有窣堵波  是 賢 劫 中 人 壽 四 萬 歲 時  迦 諾 迦 牟 尼 佛 本 生 城 也  
ZH_T51_2087_006:0901b20_8	東北不遠有窣堵波，成正覺已度父之處。	006	東 北 不 遠 有窣堵波  成 正 覺 已 度 父 之 處  
ZH_T51_2087_006:0901b22_17	次北窣堵波，有彼如來遺身舍利，前建石柱，高二十餘尺，上刻師子之像，傍記寂滅之事，無憂王建也。	006	次 北 窣 堵 波  有 彼 如 來 遺 身 舍 利  前 建 石 柱  高 二 十 餘 尺  上 刻 師 子 之 像  傍 記 寂 滅 之 事  無 憂 王 建 也  
ZH_T51_2087_006:0901b24_13	城東北四十餘里，有窣堵波，是太子坐樹陰，觀耕田，於此習定，而得離欲。	006	城 東 北 四 十 餘 里  有窣堵波  是 太 子 坐 樹 陰  觀 耕 田  於 此 習 定  而 得 離 欲  
ZH_T51_2087_006:0901b26_9	淨飯王見太子坐樹陰，入寂定，日光逈照，樹影不移，心知靈聖，更深珍敬。	006	淨 飯 王 見 太 子 坐 樹 陰  入 寂 定  日 光 逈 照  樹 影 不 移  心 知 靈 聖  更 深 珍 敬  
ZH_T51_2087_006:0901b27_19	大城西北，有數百千窣堵波，釋種誅死處也。	006	大 城 西 北  有 數 百 千 窣 堵 波  釋 種 誅 死 處 也  
ZH_T51_2087_006:0901c01_2	毘盧釋迦王既克諸釋，虜其族類，得九千九百九十萬人，並從殺戮，積尸如莾，流血成池。	006	毘 盧 釋 迦 王 既 克 諸 釋  虜 其 族 類  得 九 千 九 百 九 十 萬 人  並 從 殺 戮  積 尸 如 莾  流 血 成 池  
ZH_T51_2087_006:0901c01_12	天警人心，收骸瘞葬。	006	天 警 人 心  收 骸 瘞 葬  
ZH_T51_2087_006:0901c02_18	誅釋西南，有四小窣堵波，四釋種拒軍處。	006	誅 釋 西 南  有 四 小 窣 堵 波  四 釋 種 拒 軍 處  
ZH_T51_2087_006:0901c03_13	初，勝軍王嗣位也，求婚釋種。	006	初  勝 軍 王 嗣 位 也  求 婚 釋 種  
ZH_T51_2087_006:0901c04_13	釋種鄙其非類，謬以家人之女，重禮娉焉。	006	釋 種 鄙 其 非 類  謬 以 家 人 之 女  重 禮 娉 焉  
ZH_T51_2087_006:0901c05_15	勝軍王立為正后，其產子男，是為毘盧釋迦王。	006	勝 軍 王 立 為 正 后  其 產 子 男  是 為 毘 盧 釋 迦 王  
ZH_T51_2087_006:0901c07_6	毘盧釋迦欲就舅氏請益受業，至此城南，見新講堂，即中憩駕。	006	毘 盧 釋 迦 欲 就 舅 氏 請 益 受 業  至 此 城 南  見 新 講 堂  即 中 憩 駕  
ZH_T51_2087_006:0901c07_16	諸釋聞之，逐而詈曰：	006	諸 釋 聞 之  逐 而 詈 曰  
ZH_T51_2087_006:0901c08_6	「卑賤婢子，敢居此室！	006	 卑 賤 婢 子  敢 居 此 室  
ZH_T51_2087_006:0901c08_18	此室諸釋建也，擬佛居焉。	006	此 室 諸 釋 建 也  擬 佛 居 焉  
ZH_T51_2087_006:0901c10_6	」毘盧釋迦嗣位之後，追復先辱，便興甲兵，至此屯軍。	006	 毘 盧 釋 迦 嗣 位 之 後  追 復 先 辱  便 興 甲 兵  至 此 屯 軍  
ZH_T51_2087_006:0901c11_11	釋種四人躬耕畎畝，便即抗拒，兵寇退散，已而入城。	006	釋 種 四 人 躬 耕 畎 畝  便 即 抗 拒  兵 寇 退 散  已 而 入 城  
ZH_T51_2087_006:0901c13_9	族人以為承輪王之祚胤，為法王之宗子，敢行凶暴，安忍殺害，污辱宗門，絕親遠放。	006	族 人 以 為 承 輪 王 之 祚 胤  為 法 王 之 宗 子  敢 行 凶 暴  安 忍 殺 害  污 辱 宗 門  絕 親 遠 放  
ZH_T51_2087_006:0901c16_4	四人被逐，北趣雪山，一為烏仗那國王，一為梵衍那國王，一為呬摩呾羅國王，一為商彌國王，奕世傳業，苗裔不絕。	006	四 人 被 逐  北 趣 雪 山  一 為 烏 仗 那 國 王  一 為 梵 衍 那 國 王  一 為 呬 摩 呾 羅 國 王  一 為 商 彌 國 王  奕 世 傳 業  苗 裔 不 絕  
ZH_T51_2087_006:0901c18_2	城南三四里尼拘律樹林，有窣堵波，無憂王建也。	006	城 南 三 四 里 尼拘律樹 林  有窣堵波  無 憂 王 建 也  
ZH_T51_2087_006:0901c19_4	釋迦如來成正覺已，還國見父王，為說法處。	006	釋 迦 如 來 成 正 覺 已  還 國 見 父 王  為 說 法 處  
ZH_T51_2087_006:0901c20_12	淨飯王知如來降魔軍已，遊行化導，情懷渴仰，思得禮敬。	006	淨 飯 王 知 如 來 降 魔 軍 已  遊 行 化 導  情 懷 渴 仰  思 得 禮 敬  
ZH_T51_2087_006:0901c21_2	乃命使請如來曰：	006	乃 命 使 請 如 來 曰  
ZH_T51_2087_006:0901c21_13	「昔期成佛，當還本生。	006	 昔 期 成 佛  當 還 本 生  
ZH_T51_2087_006:0901c22_2	斯言在耳，時來降趾。	006	斯 言 在 耳  時 來 降 趾  
ZH_T51_2087_006:0901c22_13	」使至佛所，具宣王意。	006	 使 至 佛 所  具 宣 王 意  
ZH_T51_2087_006:0901c22_18	如來告曰：	006	如 來 告 曰  
ZH_T51_2087_006:0901c23_7	「却後七日，當還本生。	006	 却 後 七 日  當 還 本 生  
ZH_T51_2087_006:0901c25_9	」使臣還以白王，淨飯王乃告命臣庶，灑掃衢路，儲積華香，與諸群臣四十里外佇駕奉迎。	006	 使 臣 還 以 白 王  淨 飯 王 乃 告 命 臣 庶  灑 掃 衢 路  儲 積 華 香  與 諸 群 臣 四 十 里 外 佇 駕 奉 迎  
ZH_T51_2087_006:0901c28_4	是時如來與大眾俱，八金剛周衛，四天王前導，帝釋與欲界天侍左，梵王與色界天侍右，諸苾芻僧列在其後。	006	是 時 如 來 與 大 眾 俱  八 金 剛 周 衛  四 天 王 前 導  帝 釋 與 欲 界 天 侍 左  梵 王 與 色 界 天 侍 右  諸 苾 芻 僧 列 在 其 後  
ZH_T51_2087_006:0901c29_16	維佛在眾，如月映星，威神動三界，光明踰七曜，步虛空，至生國。	006	維 佛 在 眾  如 月 映 星  威 神 動 三 界  光 明 踰 七 曜  步 虛 空  至 生 國  
ZH_T51_2087_006:0902a02_2	王與從臣禮敬已畢，俱共還國，止尼拘盧陀僧伽藍。	006	王 與 從 臣 禮 敬 已 畢  俱 共 還 國  止 尼拘盧陀 僧 伽 藍  
ZH_T51_2087_006:0902a03_14	其側不遠有窣堵波，是如來於大樹下，東面而坐，受姨母金縷袈裟。	006	其 側 不 遠 有窣堵波  是 如 來 於 大 樹 下  東 面 而 坐  受 姨 母 金 縷 袈 裟  
ZH_T51_2087_006:0902a04_16	次此窣堵波，是如來於此度八王子及五百釋種。	006	次 此 窣 堵 波  是 如 來 於 此 度 八 王 子 及 五 百 釋 種  
ZH_T51_2087_006:0902a06_6	城東門內路左，有窣堵波，昔一切義成太子於此習諸技藝。	006	城 東 門 內 路 左  有窣堵波  昔 一切義成 太 子 於 此 習 諸 技 藝  
ZH_T51_2087_006:0902a08_2	門外有自在天祠，祠中石天像，危然起勢，是太子在襁褓中所入祠也。	006	門 外 有 自 在 天 祠  祠 中 石 天 像  危 然 起 勢  是 太 子 在 襁 褓 中 所 入 祠 也  
ZH_T51_2087_006:0902a09_3	淨飯王自臘伐尼國迎太子還也，途次天祠。	006	淨 飯 王 自 臘 伐 尼 國 迎 太 子 還 也  途 次 天 祠  
ZH_T51_2087_006:0902a09_6	王曰：	006	王 曰  
ZH_T51_2087_006:0902a10_12	「此天祠多靈鑒，諸釋童稚求祐必効，宜將太子至彼修敬。	006	 此 天 祠 多 靈 鑒  諸 釋 童 稚 求 祐 必 効  宜 將 太 子 至 彼 修 敬  
ZH_T51_2087_006:0902a11_12	」是時傅母抱而入祠，其石天像起迎太子。	006	 是 時 傅 母 抱 而 入 祠  其 石 天 像 起 迎 太 子  
ZH_T51_2087_006:0902a12_3	太子已出，天像復坐。	006	太 子 已 出  天 像 復 坐  
ZH_T51_2087_006:0902a14_6	城南門外路左，有窣堵波，是太子與諸釋角藝，射鐵鼓。	006	城 南 門 外 路 左  有窣堵波  是 太 子 與 諸 釋 角 藝  射 鐵 鼓  
ZH_T51_2087_006:0902a17_17	從此東南三十餘里，有小窣堵波，其側有泉，泉流澄鏡，是太子與諸釋引強校能，弦矢既分，穿鼓過表，至池沒羽，因涌清流，時俗相傳，謂之箭泉。	006	從 此 東 南 三 十 餘 里  有 小 窣 堵 波  其 側 有 泉  泉 流 澄 鏡  是 太 子 與 諸 釋 引 強 校 能  弦 矢 既 分  穿 鼓 過 表  至 池 沒 羽  因 涌 清 流  時 俗 相 傳  謂 之 箭 泉  
ZH_T51_2087_006:0902a18_7	夫有疾病，飲沐多愈。	006	夫 有 疾 病  飲 沐 多 愈  
ZH_T51_2087_006:0902a19_17	遠方之人持泥以歸，隨其所苦，漬以塗額，靈神冥衛，多蒙痊愈。	006	遠 方 之 人 持 泥 以 歸  隨 其 所 苦  漬 以 塗 額  靈 神 冥 衛  多 蒙 痊 愈  
ZH_T51_2087_006:0902a21_12	箭泉東北行八九十里，至臘伐尼林，有釋種浴池，澄清皎鏡，雜華彌漫。	006	箭 泉 東 北 行 八 九 十 里  至 臘 伐 尼 林  有 釋 種 浴 池  澄 清 皎 鏡  雜 華 彌 漫  
ZH_T51_2087_006:0902a22_17	其北二十四五步，有無憂華樹，今已枯悴，菩薩誕靈之處。	006	其 北 二 十 四 五 步  有 無 憂 華 樹  今 已 枯 悴  菩 薩 誕 靈 之 處  
ZH_T51_2087_006:0902a23_17	菩薩以吠舍佉月後半八日，當此三月八日；	006	菩 薩 以 吠 舍 佉 月 後 半 八 日  當 此 三 月 八 日  
ZH_T51_2087_006:0902a25_4	上座部則曰以吠舍佉月後半十五日，當此三月十五日。	006	上 座 部 則 曰 以 吠 舍 佉 月 後 半 十 五 日  當 此 三 月十五日  
ZH_T51_2087_006:0902a26_5	次東窣堵波，無憂王所建，二龍浴太子處也。	006	次 東 窣 堵 波  無 憂 王 所 建  二 龍 浴 太 子 處 也  
ZH_T51_2087_006:0902a27_8	菩薩生已，不扶而行，於四方各七步，而自言曰：	006	菩 薩 生 已  不 扶 而 行  於 四 方 各 七 步  而 自 言 曰  
ZH_T51_2087_006:0902a27_20	「天上、天下，唯我獨尊。	006	 天 上  天 下  唯我獨尊  
ZH_T51_2087_006:0902a28_7	今茲而往，生分已盡。	006	今 茲 而 往  生 分 已 盡  
ZH_T51_2087_006:0902a28_18	」隨足所蹈，出大蓮花。	006	 隨 足 所 蹈  出 大 蓮 花  
ZH_T51_2087_006:0902b01_1	二龍踊出，住虛空中，而各吐水，一冷一煖，以浴太子。	006	二 龍 踊 出  住 虛 空 中  而 各 吐 水  一 冷 一 煖  以 浴 太 子  
ZH_T51_2087_006:0902b03_11	浴太子窣堵波東，有二清泉，傍建二窣堵波，是二龍從地踊出之處。	006	浴 太 子 窣 堵 波 東  有 二 清 泉  傍 建 二 窣 堵 波  是 二 龍 從地踊出 之 處  
ZH_T51_2087_006:0902b04_11	菩薩生已，支屬宗親莫不奔馳，求水盥浴。	006	菩 薩 生 已  支 屬 宗 親 莫 不 奔 馳  求 水 盥 浴  
ZH_T51_2087_006:0902b05_11	夫人之前，二泉涌出，一冷一煖，遂以浴洗。	006	夫 人 之 前  二 泉 涌 出  一 冷 一 煖  遂 以 浴 洗  
ZH_T51_2087_006:0902b06_7	其南窣堵波，是天帝釋捧接菩薩處。	006	其 南 窣 堵 波  是 天 帝 釋 捧 接 菩 薩 處  
ZH_T51_2087_006:0902b07_9	菩薩初出胎也，天帝釋以妙天衣，跪接菩薩。	006	菩 薩 初 出 胎 也  天 帝 釋 以 妙 天 衣  跪 接 菩 薩  
ZH_T51_2087_006:0902b08_8	次有四窣堵波，是四天王抱持菩薩處也。	006	次 有 四 窣 堵 波  是 四 天 王 抱 持 菩 薩 處 也  
ZH_T51_2087_006:0902b09_17	菩薩從右脇生已，四大天王以金色㲲衣，捧菩薩，置金机上。	006	菩 薩 從 右 脇 生 已  四大天王 以 金 色 㲲 衣  捧 菩 薩  置 金 机 上  
ZH_T51_2087_006:0902b10_4	至母前曰：	006	至 母 前 曰  
ZH_T51_2087_006:0902b10_17	「夫人誕斯福子，誠可歡慶。	006	 夫 人 誕 斯 福 子  誠 可 歡 慶  
ZH_T51_2087_006:0902b11_7	諸天尚喜，況世人乎？	006	諸 天 尚 喜  況 世 人 乎  
ZH_T51_2087_006:0902b13_12	」四天王捧太子窣堵波側不遠，有大石柱，上作馬像，無憂王之所建也。	006	 四 天 王 捧 太 子 窣 堵 波 側 不 遠  有 大 石 柱  上 作 馬 像  無 憂 王 之 所 建 也  
ZH_T51_2087_006:0902b14_8	後為惡龍霹靂，其柱中折仆地。	006	後 為 惡 龍 霹 靂  其 柱 中 折 仆 地  
ZH_T51_2087_006:0902b15_4	傍有小河，東南流，土俗號曰油河。	006	傍 有 小 河  東 南 流  土 俗 號 曰 油 河  
ZH_T51_2087_006:0902b16_18	是摩耶夫人產孕已，天化此池，光潤澄淨，欲令夫人取以沐浴，除去風虛。	006	是 摩 耶 夫 人 產 孕 已  天 化 此 池  光 潤 澄 淨  欲 令 夫 人 取 以 沐 浴  除 去 風 虛  
ZH_T51_2087_006:0902b17_9	今變為水，其流尚膩。	006	今 變 為 水  其 流 尚 膩  
ZH_T51_2087_006:0902b18_14	從此東行曠野荒林中二百餘里，至藍摩國中印度境。	006	從 此 東 行 曠 野 荒 林 中 二 百 餘 里  至 藍 摩 國 中 印 度 境  
ZH_T51_2087_006:0902b20_4	藍摩國藍摩國，空荒歲久，疆埸無紀，城邑丘墟，居人稀曠。	006	藍 摩 國 藍 摩 國  空 荒 歲 久  疆 埸 無 紀  城 邑 丘 墟  居 人 稀 曠  
ZH_T51_2087_006:0902b21_1	故城東南有甎窣堵波，高減百尺。	006	故 城 東 南 有 甎 窣 堵 波  高 減 百 尺  
ZH_T51_2087_006:0902b23_1	昔者如來入寂滅已，此國先王分得舍利，持歸本國，式遵崇建，靈異間起，神光時燭。	006	昔 者 如 來 入 寂 滅 已  此 國 先 王 分 得 舍 利  持 歸 本 國  式 遵 崇 建  靈 異 間 起  神 光 時 燭  
ZH_T51_2087_006:0902b26_8	窣堵波側有一清池，龍每出遊，變形蛇服，右旋宛轉，繞窣堵波，野象群行，採花以散，冥力警察，初無間替。	006	窣 堵 波 側 有 一 清 池  龍 每 出 遊  變 形 蛇 服  右 旋 宛 轉  繞 窣 堵 波  野 象 群 行  採 花 以 散  冥 力 警 察  初 無 間 替  
ZH_T51_2087_006:0902b29_4	昔無憂王之分建窣堵波也，七國所建，咸已開發，至於此國，方欲興功，而此池龍恐見陵奪，乃變作婆羅門，前叩象曰：	006	昔 無 憂 王 之 分 建 窣 堵 波 也  七 國 所 建  咸 已 開 發  至 於 此 國  方 欲 興 功  而 此 池 龍 恐 見 陵 奪  乃 變 作 婆 羅 門  前 叩 象 曰  
ZH_T51_2087_006:0902c01_7	「大王情流佛法，廣樹福田，敢請紆駕，降臨我宅。	006	 大 王 情 流 佛 法  廣 樹 福 田  敢 請 紆 駕  降 臨 我 宅  
ZH_T51_2087_006:0902c01_11	」王曰：	006	 王 曰  
ZH_T51_2087_006:0902c01_22	「爾家安在，為近遠乎？	006	 爾 家 安 在  為 近 遠 乎  
ZH_T51_2087_006:0902c02_4	」婆羅門曰：	006	 婆 羅 門 曰  
ZH_T51_2087_006:0902c02_14	「我，此池之龍王也。	006	 我  此 池 之 龍 王 也  
ZH_T51_2087_006:0902c03_7	承大王欲建勝福，敢來請謁。	006	承 大 王 欲 建 勝 福  敢 來 請 謁  
ZH_T51_2087_006:0902c03_18	」王受其請，遂入龍宮。	006	 王 受 其 請  遂 入 龍 宮  
ZH_T51_2087_006:0902c04_5	坐久之，龍進曰：	006	坐 久 之  龍 進 曰  
ZH_T51_2087_006:0902c05_16	「我惟惡業，受此龍身，供養舍利，冀消罪咎，願王躬往，觀而禮敬。	006	 我 惟 惡 業  受 此 龍 身  供 養 舍 利  冀 消 罪 咎  願 王 躬 往  觀 而 禮 敬  
ZH_T51_2087_006:0902c06_7	」無憂王見已，懼然謂曰：	006	 無 憂 王 見 已  懼 然 謂 曰  
ZH_T51_2087_006:0902c07_2	「凡諸供養之具，非人間所有也。	006	 凡 諸 供養之具  非 人 間 所 有 也  
ZH_T51_2087_006:0902c07_6	」龍曰：	006	 龍 曰  
ZH_T51_2087_006:0902c07_16	「若然者，願無廢毀。	006	 若 然 者  願 無 廢 毀  
ZH_T51_2087_006:0902c08_9	」無憂王自度力非其疇，遂不開發。	006	 無 憂 王 自 度 力 非 其 疇  遂 不 開 發  
ZH_T51_2087_006:0902c09_1	出池之所，今有封記。	006	出 池 之 所  今 有 封 記  
ZH_T51_2087_006:0902c11_10	窣堵波側不遠，有一伽藍，僧眾尠矣，清肅皎然，而以沙彌總任眾務。	006	窣 堵 波 側 不 遠  有 一 伽 藍  僧 眾 尠 矣  清 肅 皎 然  而 以 沙 彌 總 任 眾 務  
ZH_T51_2087_006:0902c12_11	遠方僧至，禮遇彌隆，必留三日，供養四事。	006	遠 方 僧 至  禮 遇 彌 隆  必 留 三 日  供 養 四 事  
ZH_T51_2087_006:0902c12_17	聞諸先志曰：	006	聞 諸 先 志 曰  
ZH_T51_2087_006:0902c13_18	昔有苾芻，同志相召，自遠而至，禮窣堵波。	006	昔 有 苾 芻  同 志 相 召  自 遠 而 至  禮 窣 堵 波  
ZH_T51_2087_006:0902c15_11	見諸群象，相趨往來，或以牙芟草，或以鼻灑水，各持異華，共為供養。	006	見 諸 群 象  相 趨 往 來  或 以 牙 芟 草  或 以 鼻 灑 水  各 持 異 華  共 為 供 養  
ZH_T51_2087_006:0902c16_1	時眾見已，悲歎感懷。	006	時 眾 見 已  悲 歎 感 懷  
ZH_T51_2087_006:0902c17_1	有一苾芻，便捨具戒，願留供養，與眾辭曰：	006	有 一 苾 芻  便 捨 具 戒  願 留 供 養  與 眾 辭 曰  
ZH_T51_2087_006:0902c18_1	「我惟多福，濫迹僧中，歲月亟淹，行業無紀。	006	 我 惟 多 福  濫 迹 僧 中  歲 月 亟 淹  行 業 無 紀  
ZH_T51_2087_006:0902c19_1	此窣堵波有佛舍利，聖德冥通，群象踐灑。	006	此 窣 堵 波 有 佛 舍 利  聖 德 冥 通  群 象 踐 灑  
ZH_T51_2087_006:0902c20_2	遺身此地，甘與同群，得畢餘齡，誠為幸矣。	006	遺 身 此 地  甘 與 同 群  得 畢 餘 齡  誠 為 幸 矣  
ZH_T51_2087_006:0902c20_8	」眾告之曰：	006	 眾 告 之 曰  
ZH_T51_2087_006:0902c20_14	「斯盛事也。	006	 斯 盛 事 也  
ZH_T51_2087_006:0902c21_2	吾等垢重，智不謀此。	006	吾 等 垢 重  智 不 謀 此  
ZH_T51_2087_006:0902c21_12	隨時自愛，無虧勝業。	006	隨 時 自 愛  無 虧 勝 業  
ZH_T51_2087_006:0902c22_14	」亦既離群，重申誠願，歡然獨居，有終焉之志。	006	 亦 既 離 群  重 申 誠 願  歡 然 獨 居  有 終 焉 之 志  
ZH_T51_2087_006:0902c23_17	於是葺茅為宇，引流成池，採掇時花，灑掃塋域。	006	於 是 葺 茅 為 宇  引 流 成 池  採 掇 時 花  灑 掃 塋 域  
ZH_T51_2087_006:0902c24_9	綿歷歲序，心事無殆。	006	綿 歷 歲 序  心 事 無 殆  
ZH_T51_2087_006:0902c25_19	隣國諸王聞而雅尚，競捨財寶，共建伽藍，因而勸請，屈知僧務。	006	隣 國 諸 王 聞 而 雅 尚  競 捨 財 寶  共 建 伽 藍  因 而 勸 請  屈 知 僧 務  
ZH_T51_2087_006:0902c27_1	自爾相踵，不泯元功，而以沙彌總知僧事。	006	自 爾 相 踵  不 泯 元 功  而 以 沙 彌 總 知 僧 事  
ZH_T51_2087_006:0902c29_9	沙彌伽藍東，大林中行百餘里，至大窣堵波，無憂王之所建也。	006	沙 彌 伽 藍 東  大 林 中 行 百 餘 里  至 大 窣 堵 波  無 憂 王 之 所 建 也  
ZH_T51_2087_006:0903a01_11	是太子踰城至此，解寶衣，去纓絡，命僕還處。	006	是 太 子 踰 城 至 此  解 寶 衣  去 纓 絡  命 僕 還 處  
ZH_T51_2087_006:0903a02_13	太子夜半踰城，遲明至此，既允宿心，乃形言曰：	006	太 子 夜 半 踰 城  遲 明 至 此  既 允 宿 心  乃 形 言 曰  
ZH_T51_2087_006:0903a03_11	「是我出籠樊，去羈鎖，最後釋駕之處也。	006	 是 我 出 籠 樊  去 羈 鎖  最 後 釋 駕 之 處 也  
ZH_T51_2087_006:0903a04_8	」於天冠中解末尼寶，命僕夫曰：	006	 於 天 冠 中 解 末 尼 寶  命 僕 夫 曰  
ZH_T51_2087_006:0903a05_18	「汝持此寶，還白父王，今茲遠遁，非苟違離，欲斷無常，絕諸有漏。	006	 汝 持 此 寶  還 白 父 王  今 茲 遠 遁  非 苟 違 離  欲 斷 無 常  絕 諸 有 漏  
ZH_T51_2087_006:0903a06_10	」闡鐸迦舊曰車匿，訛也曰：	006	 闡 鐸 迦 舊 曰 車 匿  訛 也 曰  
ZH_T51_2087_006:0903a06_21	「詎有何心，空駕而返？	006	 詎 有 何 心  空 駕 而 返  
ZH_T51_2087_006:0903a07_9	」太子善言慰喻，感悟而還。	006	 太 子 善 言 慰 喻  感 悟 而 還  
ZH_T51_2087_006:0903a08_12	迴駕窣堵波東，有贍部樹，枝葉雖凋，枯株尚在。	006	迴 駕 窣 堵 波 東  有 贍 部 樹  枝 葉 雖 凋  枯 株 尚 在  
ZH_T51_2087_006:0903a09_13	其傍復有小窣堵波，太子以餘寶衣易鹿皮衣處。	006	其 傍 復 有 小 窣 堵 波  太 子 以 餘 寶 衣 易 鹿 皮 衣 處  
ZH_T51_2087_006:0903a10_13	太子既斷髮易裳，雖去瓔珞，尚有天衣。	006	太 子 既 斷 髮 易 裳  雖 去 瓔 珞  尚 有 天 衣  
ZH_T51_2087_006:0903a10_15	曰：	006	曰  
ZH_T51_2087_006:0903a11_6	「斯服太侈，如何改易？	006	 斯 服 太 侈  如 何 改 易  
ZH_T51_2087_006:0903a12_6	」時淨居天化作獵人，服鹿皮衣，持弓負羽。	006	 時 淨 居 天 化 作 獵 人  服 鹿 皮 衣  持 弓 負 羽  
ZH_T51_2087_006:0903a12_15	太子舉其衣而謂曰：	006	太 子 舉 其 衣 而 謂 曰  
ZH_T51_2087_006:0903a13_6	「欲相貿易，願見允從。	006	 欲 相 貿 易  願 見 允 從  
ZH_T51_2087_006:0903a13_11	」獵人曰：	006	 獵 人 曰  
ZH_T51_2087_006:0903a13_14	「善。	006	 善  
ZH_T51_2087_006:0903a14_3	」太子解其上服，授與獵人。	006	 太 子 解 其 上 服  授 與 獵 人  
ZH_T51_2087_006:0903a15_4	獵人得已，還復天身，持所得衣，凌虛而去。	006	獵 人 得 已  還 復 天 身  持 所 得 衣  凌 虛 而 去  
ZH_T51_2087_006:0903a17_9	太子易衣側不遠，有窣堵波，無憂王之所建也，是太子剃髮處。	006	太 子 易 衣 側 不 遠  有窣堵波  無 憂 王 之 所 建 也  是 太 子 剃 髮 處  
ZH_T51_2087_006:0903a18_17	太子從闡鐸迦取刀，自斷其髮，天帝釋接上天宮，以為供養。	006	太 子 從 闡 鐸 迦 取 刀  自 斷 其 髮  天 帝 釋 接 上 天 宮  以 為 供 養  
ZH_T51_2087_006:0903a20_1	時淨居天子化作剃髮人，執持銛刀，徐步而至。	006	時 淨 居 天 子 化 作 剃 髮 人  執 持 銛 刀  徐 步 而 至  
ZH_T51_2087_006:0903a20_6	太子謂曰：	006	太 子 謂 曰  
ZH_T51_2087_006:0903a20_12	「能剃髮乎？	006	 能 剃 髮 乎  
ZH_T51_2087_006:0903a20_18	幸為我淨之。	006	幸 為 我 淨 之  
ZH_T51_2087_006:0903a21_7	」化人受命，遂為剃髮。	006	 化 人 受 命  遂 為 剃 髮  
ZH_T51_2087_006:0903a24_15	踰城出家時亦不定，或云菩薩年十九，或曰二十九，以吠舍佉月後半八日踰城出家，當此三月八日，或云以吠舍佉月後半十五日，當此三月十五日。	006	踰 城 出 家 時 亦 不 定  或 云 菩 薩 年 十 九  或 曰 二 十 九  以 吠 舍 佉 月 後 半 八 日 踰 城 出 家  當 此 三 月 八 日  或 云 以 吠 舍 佉 月 後 半 十 五 日  當 此 三 月十五日  
ZH_T51_2087_006:0903a26_19	太子剃髮窣堵波東南，曠野中行百八九十里，至尼拘盧陀林，有窣堵波，高三十餘尺。	006	太 子 剃 髮 窣 堵 波 東 南  曠 野 中 行 百 八 九 十 里  至 尼拘盧陀 林  有窣堵波  高 三 十 餘 尺  
ZH_T51_2087_006:0903a28_9	昔如來寂滅，舍利已分，諸婆羅門無所得獲，於涅疊般那唐言焚燒。	006	昔 如 來 寂 滅  舍 利 已 分  諸 婆 羅 門 無 所 得 獲  於 涅疊般那 唐 言 焚 燒  
ZH_T51_2087_006:0903a29_11	舊云闍維，訛也地收餘灰炭，持至本國，建此靈基，而修供養。	006	舊 云 闍 維  訛 也 地 收 餘 灰 炭  持 至 本 國  建 此 靈 基  而 修 供 養  
ZH_T51_2087_006:0903b01_11	自茲已降，奇迹相仍，疾病之人，祈請多愈。	006	自 茲 已 降  奇 迹 相 仍  疾 病 之 人  祈 請 多 愈  
ZH_T51_2087_006:0903b03_6	灰炭窣堵波側，故伽藍中，有過去四佛坐及經行遺迹之所。	006	灰 炭 窣 堵 波 側  故 伽 藍 中  有 過 去 四 佛 坐 及 經 行 遺 迹 之 所  
ZH_T51_2087_006:0903b04_11	故伽藍左右，數百窣堵波。	006	故 伽 藍 左 右  數 百 窣 堵 波  
ZH_T51_2087_006:0903b05_13	其一大者，無憂王所建也，崇基雖陷，高餘百尺。	006	其 一 大 者  無 憂 王 所 建 也  崇 基 雖 陷  高 餘 百 尺  
ZH_T51_2087_006:0903b07_12	自此東北，大林中行，其路艱險，經途危阻，山牛、野象、群盜、獵師，伺求行旅，為害不絕。	006	自 此 東 北  大 林 中 行  其 路 艱 險  經 途 危 阻  山 牛  野 象  群 盜  獵 師  伺 求 行 旅  為 害 不 絕  
ZH_T51_2087_006:0903b08_10	出此林已，至拘尸那揭羅國中印度境。	006	出 此 林 已  至 拘 尸 那 揭 羅 國 中 印 度 境  
ZH_T51_2087_006:0903b09_22	拘尸那揭羅國拘尸那揭羅國，城郭頹毀，邑里蕭條。	006	拘 尸 那 揭 羅 國 拘 尸 那 揭 羅 國  城 郭 頹 毀  邑 里 蕭 條  
ZH_T51_2087_006:0903b10_6	故城甎基，周十餘里。	006	故 城 甎 基  周 十 餘 里  
ZH_T51_2087_006:0903b10_16	居人稀曠，閭巷荒蕪。	006	居 人 稀 曠  閭 巷 荒 蕪  
ZH_T51_2087_006:0903b12_2	城內東北隅，有窣堵波，無憂王所建，准陀舊曰純陀，訛也之故宅也。	006	城 內 東 北 隅  有窣堵波  無 憂 王 所 建  准 陀 舊 曰 純 陀  訛 也 之 故 宅 也  
ZH_T51_2087_006:0903b12_17	宅中有井，將營獻供，方乃鑿焉。	006	宅 中 有 井  將 營 獻 供  方 乃 鑿 焉  
ZH_T51_2087_006:0903b13_7	歲月雖淹，水猶清美。	006	歲 月 雖 淹  水 猶 清 美  
ZH_T51_2087_006:0903b14_24	城西北三四里，渡阿恃多伐底河唐言無勝，此世共稱耳。	006	城 西 北 三 四 里  渡 阿 恃 多 伐 底 河 唐 言 無 勝  此 世 共 稱 耳  
ZH_T51_2087_006:0903b15_11	舊云阿利羅跋提河，訛也。	006	舊 云 阿 利 羅 跋 提 河  訛 也  
ZH_T51_2087_006:0903b15_28	典言謂之尸賴拏伐底河，譯曰有金河。	006	典 言 謂 之 尸 賴 拏 伐 底 河  譯 曰 有 金 河  
ZH_T51_2087_006:0903b16_3	西岸不遠，至娑羅林。	006	西 岸 不 遠  至 娑 羅 林  
ZH_T51_2087_006:0903b16_18	其樹類槲，而皮青白，葉甚光潤。	006	其 樹 類 槲  而 皮 青 白  葉 甚 光 潤  
ZH_T51_2087_006:0903b17_11	四樹特高，如來寂滅之所也。	006	四 樹 特 高  如 來 寂 滅 之 所 也  
ZH_T51_2087_006:0903b18_11	其大甎精舍中作如來涅槃之像，北首而臥。	006	其 大 甎 精 舍 中 作 如 來 涅 槃 之 像  北 首 而 臥  
ZH_T51_2087_006:0903b19_16	傍有窣堵波，無憂王所建，基雖傾陷，尚高二百餘尺。	006	傍 有窣堵波  無 憂 王 所 建  基 雖 傾 陷  尚 高 二 百 餘 尺  
ZH_T51_2087_006:0903b21_2	前建石柱，以記如來寂滅之事，雖有文記，不書日月。	006	前 建 石 柱  以 記 如 來 寂 滅 之 事  雖 有 文 記  不 書 日 月  
ZH_T51_2087_006:0903b21_8	聞諸先記曰：	006	聞 諸 先 記 曰  
ZH_T51_2087_006:0903b23_1	佛以生年八十，吠舍佉月後半十五日入般涅槃，當此三月十五日也。	006	佛 以 生 年 八 十  吠 舍 佉 月 後 半 十 五 日 入般涅槃  當 此 三 月十五日 也  
ZH_T51_2087_006:0903b24_13	說一切有部則佛以迦剌底迦月後半八日入般涅槃，此當九月八日也。	006	說 一 切 有 部 則 佛 以 迦 剌 底 迦 月 後 半 八 日 入般涅槃  此 當 九 月 八 日 也  
ZH_T51_2087_006:0903b27_4	自佛涅槃，諸部異議，或云千二百餘年，或云千三百餘年，或云千五百餘年，或云已過九百，未滿千年。	006	自 佛 涅 槃  諸 部 異 議  或 云 千 二 百 餘 年  或 云 千 三 百 餘 年  或 云 千 五 百 餘 年  或 云 已 過 九 百  未 滿 千 年  
ZH_T51_2087_006:0903b29_10	精舍側不遠，有窣堵波，是如來修菩薩行時，為群雉王救火之處。	006	精 舍 側 不 遠  有窣堵波  是 如 來 修菩薩行 時  為 群 雉 王 救 火 之 處  
ZH_T51_2087_006:0903c01_10	昔於此地有大茂林，毛群羽族巢居穴處。	006	昔 於 此 地 有 大 茂 林  毛 群 羽 族 巢 居 穴 處  
ZH_T51_2087_006:0903c02_1	驚風四起，猛焰飈急。	006	驚 風 四 起  猛 焰 飈 急  
ZH_T51_2087_006:0903c03_2	時有一雉，有懷傷愍，鼓濯清流，飛空奮灑。	006	時 有 一 雉  有 懷 傷 愍  鼓 濯 清 流  飛 空 奮 灑  
ZH_T51_2087_006:0903c03_11	時天帝釋俯而告曰：	006	時 天 帝 釋 俯 而 告 曰  
ZH_T51_2087_006:0903c04_2	「汝何守愚，虛勞羽翮？	006	 汝 何 守 愚  虛 勞 羽 翮  
ZH_T51_2087_006:0903c05_1	大火方起，焚燎林野，豈汝微軀所能撲滅？	006	大 火 方 起  焚 燎 林 野  豈 汝 微 軀 所 能 撲 滅  
ZH_T51_2087_006:0903c05_5	」雉曰：	006	 雉 曰  
ZH_T51_2087_006:0903c05_11	「說者為誰？	006	 說 者 為 誰  
ZH_T51_2087_006:0903c05_14	」曰：	006	 曰  
ZH_T51_2087_006:0903c05_21	「我天帝釋耳。	006	 我 天 帝 釋 耳  
ZH_T51_2087_006:0903c05_25	」雉曰：	006	 雉 曰  
ZH_T51_2087_006:0903c07_14	「今天帝有大福力，無欲不遂，救災拯難，若指諸掌，反詰無功，其咎安在？	006	 今 天 帝 有 大 福 力  無 欲 不 遂  救 災 拯 難  若 指 諸 掌  反 詰 無 功  其 咎 安 在  
ZH_T51_2087_006:0903c08_4	猛火方熾，無得多言！	006	猛 火 方 熾  無 得 多 言  
ZH_T51_2087_006:0903c08_15	」尋復奮飛，往趣流水。	006	 尋 復 奮 飛  往 趣 流 水  
ZH_T51_2087_006:0903c10_8	天帝遂以掬水泛灑其林，火滅煙消，生類全命，故今謂之救火窣堵波也。	006	天 帝 遂 以 掬 水 泛 灑 其 林  火 滅 煙 消  生 類 全 命  故 今 謂 之 救 火 窣 堵 波 也  
ZH_T51_2087_006:0903c12_9	雉救火側不遠，有窣堵波，是如來修菩薩行時，為鹿救生之處。	006	雉 救 火 側 不 遠  有窣堵波  是 如 來 修菩薩行 時  為 鹿 救 生 之 處  
ZH_T51_2087_006:0903c14_15	乃往古昔，此有大林，火炎中野，飛走窮窘，前有駛流之阨，後困猛火之難，莫不沈溺，喪棄身命。	006	乃 往 古 昔  此 有 大 林  火 炎 中 野  飛 走 窮 窘  前 有 駛 流 之 阨  後 困 猛 火 之 難  莫 不 沈 溺  喪 棄 身 命  
ZH_T51_2087_006:0903c15_16	其鹿惻隱，身據橫流，穿皮斷骨，自強拯溺。	006	其 鹿 惻 隱  身 據 橫 流  穿 皮 斷 骨  自 強 拯 溺  
ZH_T51_2087_006:0903c16_9	蹇兔後至，忍疲苦而濟之。	006	蹇 兔 後 至  忍 疲 苦 而 濟 之  
ZH_T51_2087_006:0903c16_19	筋力既竭，溺水而死。	006	筋 力 既 竭  溺 水 而 死  
ZH_T51_2087_006:0903c17_9	諸天收骸，起窣堵波。	006	諸 天 收 骸  起 窣 堵 波  
ZH_T51_2087_006:0903c18_13	鹿拯溺西不遠，有窣堵波，是蘇跋陀羅唐言善賢。	006	鹿 拯 溺 西 不 遠  有窣堵波  是 蘇 跋 陀 羅 唐 言 善 賢  
ZH_T51_2087_006:0903c19_1	舊曰須跋陀羅，訛也入寂滅之處。	006	舊 曰 須 跋 陀 羅  訛 也 入 寂 滅 之 處  
ZH_T51_2087_006:0903c19_11	善賢者，本梵志師也。	006	善 賢 者  本 梵 志 師 也  
ZH_T51_2087_006:0903c19_21	年百二十，耆舊多智。	006	年 百 二 十  耆 舊 多 智  
ZH_T51_2087_006:0903c20_14	聞佛寂滅，至雙樹間，問阿難曰：	006	聞 佛 寂 滅  至 雙 樹 間  問 阿 難 曰  
ZH_T51_2087_006:0903c21_13	「佛世尊將寂滅，我懷疑滯，願欲請問。	006	 佛 世 尊 將 寂 滅  我 懷 疑 滯  願 欲 請 問  
ZH_T51_2087_006:0903c21_18	」阿難曰：	006	 阿 難 曰  
ZH_T51_2087_006:0903c22_7	「佛將涅槃，幸無擾也。	006	 佛 將 涅 槃  幸 無 擾 也  
ZH_T51_2087_006:0903c22_10	」曰：	006	 曰  
ZH_T51_2087_006:0903c23_11	「吾聞佛世難遇，正法難聞，我有深疑，恐無所請。	006	 吾 聞 佛 世 難 遇  正 法 難 聞  我 有 深 疑  恐 無 所 請  
ZH_T51_2087_006:0903c24_2	」善賢遂入，先問佛言：	006	 善 賢 遂 入  先 問 佛 言  
ZH_T51_2087_006:0903c25_19	「有諸別眾，自稱為師，各有異法，垂訓導俗，喬答摩舊曰瞿曇，訛略也能盡知耶？	006	 有 諸 別 眾  自 稱 為 師  各 有 異 法  垂 訓 導 俗  喬 答 摩 舊 曰 瞿 曇  訛 略 也 能 盡 知 耶  
ZH_T51_2087_006:0903c25_23	」佛言：	006	 佛 言  
ZH_T51_2087_006:0903c26_5	「吾悉深究。	006	 吾 悉 深 究  
ZH_T51_2087_006:0903c26_11	」乃為演說。	006	 乃 為 演 說  
ZH_T51_2087_006:0903c27_8	善賢聞已，心淨信解，求入法中，受具足戒。	006	善 賢 聞 已  心 淨 信 解  求 入 法 中  受具足戒  
ZH_T51_2087_006:0903c27_13	如來告曰：	006	如 來 告 曰  
ZH_T51_2087_006:0903c27_19	「汝豈能耶？	006	 汝 豈 能 耶  
ZH_T51_2087_006:0904a01_3	外道異學修梵行者，當試四歲，觀其行，察其性，威儀寂靜，辭語誠實，則可於我法中淨修梵行。	006	外 道 異 學 修 梵 行 者  當 試 四 歲  觀 其 行  察 其 性  威儀寂靜  辭 語 誠 實  則 可 於 我 法 中 淨 修 梵 行  
ZH_T51_2087_006:0904a01_13	在人行耳，斯何難哉！	006	在 人 行 耳  斯 何 難 哉  
ZH_T51_2087_006:0904a01_18	」善賢曰：	006	 善 賢 曰  
ZH_T51_2087_006:0904a02_17	「世尊悲愍，含濟無私，四歲試學，三業方順。	006	 世 尊 悲 愍  含 濟 無 私  四 歲 試 學  三 業 方 順  
ZH_T51_2087_006:0904a02_21	」佛言：	006	 佛 言  
ZH_T51_2087_006:0904a03_8	「我先已說，在人行耳！	006	 我 先 已 說  在 人 行 耳  
ZH_T51_2087_006:0904a04_11	」於是善賢出家，即受具戒，勤勵修習，身心勇猛。	006	 於 是 善 賢 出 家  即 受 具 戒  勤 勵 修 習  身 心 勇 猛  
ZH_T51_2087_006:0904a05_3	已而於法無疑，自身作證。	006	已 而 於 法 無 疑  自 身 作 證  
ZH_T51_2087_006:0904a06_3	夜分未久，果證羅漢，諸漏已盡，梵行已立。	006	夜 分 未 久  果 證 羅 漢  諸漏已盡  梵 行 已 立  
ZH_T51_2087_006:0904a07_14	不忍見佛入大涅槃，即於眾中入火界定，現神通事，而先寂滅。	006	不 忍 見 佛 入 大 涅 槃  即 於 眾 中 入 火 界 定  現 神 通 事  而 先 寂 滅  
ZH_T51_2087_006:0904a09_1	是為如來最後弟子，乃先滅度，即昔後渡蹇兔是也。	006	是 為 如 來 最 後 弟 子  乃 先 滅 度  即 昔 後 渡 蹇 兔 是 也  
ZH_T51_2087_006:0904a10_19	善賢寂滅側，有窣堵波，是執金剛躄地之處。	006	善 賢 寂 滅 側  有窣堵波  是 執 金 剛 躄 地 之 處  
ZH_T51_2087_006:0904a12_7	大悲世尊隨機利見，化功已畢，入寂滅樂，於雙樹間北首而臥。	006	大 悲 世 尊 隨 機 利 見  化 功 已 畢  入 寂 滅 樂  於 雙 樹 間 北 首 而 臥  
ZH_T51_2087_006:0904a13_7	執金剛神密迹力士見佛滅度，悲慟唱言：	006	執金剛神 密迹力士 見 佛 滅 度  悲 慟 唱 言  
ZH_T51_2087_006:0904a14_15	「如來捨我入大涅槃，無歸依，無覆護，毒箭深入，愁火熾盛！	006	 如 來 捨 我 入 大 涅 槃  無 歸 依  無 覆 護  毒 箭 深 入  愁 火 熾 盛  
ZH_T51_2087_006:0904a15_4	」捨金剛杵，悶絕躄地。	006	 捨 金 剛 杵  悶 絕 躄 地  
ZH_T51_2087_006:0904a15_19	久而又起，悲哀戀慕，互相謂曰：	006	久 而 又 起  悲 哀 戀 慕  互 相 謂 曰  
ZH_T51_2087_006:0904a16_10	「生死大海，誰作舟檝？	006	 生 死 大 海  誰 作 舟 檝  
ZH_T51_2087_006:0904a16_20	無明長夜，誰為燈炬？	006	無 明 長 夜  誰 為 燈 炬  
ZH_T51_2087_006:0904a18_3	」金剛躄地側，有窣堵波，是如來寂滅已七日供養之處。	006	 金 剛 躄 地 側  有窣堵波  是 如 來 寂 滅 已 七 日 供 養 之 處  
ZH_T51_2087_006:0904a19_12	如來之將寂滅也，光明普照，人、天畢會，莫不悲感，更相謂曰：	006	如 來 之 將 寂 滅 也  光明普照  人  天 畢 會  莫 不 悲 感  更 相 謂 曰  
ZH_T51_2087_006:0904a20_12	「大覺世尊今將寂滅，眾生福盡，世間無依。	006	 大 覺 世 尊 今 將 寂 滅  眾 生 福 盡  世 間 無 依  
ZH_T51_2087_006:0904a21_6	」如來右脇臥師子床，告諸大眾：	006	 如 來 右 脇 臥 師 子 床  告 諸 大 眾  
ZH_T51_2087_006:0904a22_16	「勿謂如來畢竟寂滅，法身常住，離諸變易，當棄懈怠，早求解脫。	006	 勿 謂 如 來 畢 竟 寂 滅  法 身 常 住  離 諸 變 易  當 棄 懈 怠  早 求 解 脫  
ZH_T51_2087_006:0904a23_5	」諸苾芻等歔欷悲慟。	006	 諸 苾 芻 等 歔 欷 悲 慟  
ZH_T51_2087_006:0904a24_2	時阿泥𢫫盧骨反陀舊曰阿那律，訛也告諸苾芻：	006	時 阿 泥 𢫫 盧 骨 反 陀 舊 曰 阿 那 律  訛 也 告 諸 苾 芻  
ZH_T51_2087_006:0904a24_10	「止，止，勿悲！	006	 止  止  勿 悲  
ZH_T51_2087_006:0904a24_15	諸天譏怪。	006	諸 天 譏 怪  
ZH_T51_2087_006:0904a25_13	」時末羅眾供養已訖，欲舉金棺，詣涅疊般那所。	006	 時 末 羅 眾 供 養 已 訖  欲 舉 金 棺  詣 涅疊般那 所  
ZH_T51_2087_006:0904a26_3	時阿泥𢫫陀告言：	006	時 阿 泥 𢫫 陀 告 言  
ZH_T51_2087_006:0904a26_7	「且止！	006	 且 止  
ZH_T51_2087_006:0904a26_16	諸天欲留七日供養。	006	諸 天 欲 留 七 日 供 養  
ZH_T51_2087_006:0904a28_3	」於是天眾持妙天華，遊虛空，讚聖德，各竭誠心，共興供養。	006	 於 是 天 眾 持 妙 天 華  遊 虛 空  讚 聖 德  各 竭 誠 心  共 興 供 養  
ZH_T51_2087_006:0904b01_1	停棺側有窣堵波，是摩訶摩耶夫人哭佛之處。	006	停 棺 側 有窣堵波  是 摩訶摩耶 夫 人 哭 佛 之 處  
ZH_T51_2087_006:0904b02_8	如來寂滅，棺斂已畢，時阿泥𢫫陀上昇天宮，告摩耶夫人曰：	006	如 來 寂 滅  棺 斂 已 畢  時 阿 泥 𢫫 陀 上 昇 天 宮  告 摩 耶 夫 人 曰  
ZH_T51_2087_006:0904b02_18	「大聖法王今已寂滅。	006	 大 聖 法 王 今 已 寂 滅  
ZH_T51_2087_006:0904b04_19	」摩耶聞已，悲哽悶絕，與諸天眾至雙樹間，見僧伽胝、鉢及錫杖，拊之號慟，絕而復聲曰：	006	 摩 耶 聞 已  悲 哽 悶 絕  與 諸 天 眾 至 雙 樹 間  見 僧 伽 胝  鉢 及 錫 杖  拊 之 號 慟  絕 而 復 聲 曰  
ZH_T51_2087_006:0904b05_11	「人、天福盡，世間眼滅！	006	 人  天 福 盡  世 間 眼 滅  
ZH_T51_2087_006:0904b05_21	今此諸物，空無有主。	006	今 此 諸 物  空 無 有 主  
ZH_T51_2087_006:0904b07_1	」如來聖力，金棺自開，放光明，合掌坐，慰問慈母：	006	 如 來 聖 力  金 棺 自 開  放 光 明  合 掌 坐  慰 問 慈 母  
ZH_T51_2087_006:0904b07_7	「遠來下降！	006	 遠 來 下 降  
ZH_T51_2087_006:0904b07_17	諸行法爾，願勿深悲。	006	諸 行 法 爾  願 勿 深 悲  
ZH_T51_2087_006:0904b08_4	」阿難銜哀而請佛曰：	006	 阿 難 銜 哀 而 請 佛 曰  
ZH_T51_2087_006:0904b08_15	「後世問我，將何以對？	006	 後 世 問 我  將 何 以 對  
ZH_T51_2087_006:0904b08_18	」曰：	006	 曰  
ZH_T51_2087_006:0904b10_15	「佛已涅槃，慈母摩耶自天宮降，至雙樹間，如來為諸不孝眾生，從金棺起，合掌說法。	006	 佛 已 涅 槃  慈 母 摩 耶 自 天 宮 降  至 雙 樹 間  如 來 為 諸 不 孝 眾 生  從 金 棺 起  合 掌 說 法  
ZH_T51_2087_006:0904b12_2	」城北渡河三百餘步，有窣堵波，是如來焚身之處。	006	 城 北 渡 河 三 百 餘 步  有窣堵波  是 如 來 焚 身 之 處  
ZH_T51_2087_006:0904b13_2	地今黃黑，土雜灰炭，至誠求請，或得舍利。	006	地 今 黃 黑  土 雜 灰 炭  至 誠 求 請  或 得 舍 利  
ZH_T51_2087_006:0904b17_2	如來寂滅，人、天悲感，七寶為棺，千㲲纏身，設香華，建幡蓋，末羅之眾奉輿發引，前後導從，北渡金河，盛滿香油，積多香木，縱火以焚，二㲲不燒，一極𭣋身，一最覆外。	006	如 來 寂 滅  人  天 悲 感  七 寶 為 棺  千 㲲 纏 身  設 香 華  建 幡 蓋  末 羅 之 眾 奉 輿 發 引  前 後 導 從  北 渡 金 河  盛 滿 香 油  積 多 香 木  縱 火 以 焚  二 㲲 不 燒  一 極 𭣋 身  一 最 覆 外  
ZH_T51_2087_006:0904b18_3	為諸眾生分散舍利，唯有髮、爪儼然無損。	006	為 諸 眾 生 分 散 舍 利  唯 有 髮  爪 儼 然 無 損  
ZH_T51_2087_006:0904b20_2	焚身側有窣堵波，如來為大迦葉波現雙足處。	006	焚 身 側 有窣堵波  如 來 為 大 迦 葉 波 現 雙 足 處  
ZH_T51_2087_006:0904b21_3	如來金棺已下，香木已積，火燒不然，眾咸驚駭。	006	如 來 金 棺 已 下  香 木 已 積  火 燒 不 然  眾 咸 驚 駭  
ZH_T51_2087_006:0904b21_9	阿泥𢫫陀言：	006	阿 泥 𢫫 陀 言  
ZH_T51_2087_006:0904b21_16	「待迦葉波耳。	006	 待 迦 葉 波 耳  
ZH_T51_2087_006:0904b23_4	」時大迦葉波與五百弟子自山林來，至拘尸城，問阿難曰：	006	 時 大 迦 葉 波 與 五 百 弟 子 自 山 林 來  至 拘 尸 城  問 阿 難 曰  
ZH_T51_2087_006:0904b23_15	「世尊之身，可得見耶？	006	 世 尊 之 身  可 得 見 耶  
ZH_T51_2087_006:0904b23_20	」阿難曰：	006	 阿 難 曰  
ZH_T51_2087_006:0904b24_18	「千㲲纏絡，重棺周斂，香木已積，即事焚燒。	006	 千 㲲 纏 絡  重 棺 周 斂  香 木 已 積  即 事 焚 燒  
ZH_T51_2087_006:0904b26_1	」是時佛於棺內為出雙足，輪相之上，見有異色。	006	 是 時 佛 於 棺 內 為 出 雙 足  輪 相 之 上  見 有 異 色  
ZH_T51_2087_006:0904b26_6	問阿難曰：	006	問 阿 難 曰  
ZH_T51_2087_006:0904b26_12	「何以有此？	006	 何 以 有 此  
ZH_T51_2087_006:0904b26_15	」曰：	006	 曰  
ZH_T51_2087_006:0904b27_12	「佛初涅槃，人、天悲慟，眾淚迸染，致斯異色。	006	 佛 初 涅 槃  人  天 悲 慟  眾 淚 迸 染  致 斯 異 色  
ZH_T51_2087_006:0904b28_13	」迦葉波作禮，旋繞興讚，香木自然，大火熾盛。	006	 迦 葉 波 作 禮  旋 繞 興 讚  香 木 自 然  大 火 熾 盛  
ZH_T51_2087_006:0904b29_4	故如來寂滅，三從棺出：	006	故 如 來 寂 滅  三 從 棺 出  
ZH_T51_2087_006:0904b29_14	初出臂，問阿難治路；	006	初 出 臂  問 阿 難 治 路  
ZH_T51_2087_006:0904c01_3	次起坐，為母說法；	006	次 起 坐  為 母 說 法  
ZH_T51_2087_006:0904c01_14	後現雙足，示大迦葉波。	006	後 現 雙 足  示 大 迦 葉 波  
ZH_T51_2087_006:0904c03_4	現足側有窣堵波，無憂王所建也，是八王分舍利處。	006	現 足 側 有窣堵波  無 憂 王 所 建 也  是 八 王 分 舍 利 處  
ZH_T51_2087_006:0904c03_14	前建石柱，刻記其事。	006	前 建 石 柱  刻 記 其 事  
ZH_T51_2087_006:0904c05_12	佛入涅槃，後涅疊般那已，諸八國王備四兵至，遣直性婆羅門謂拘尸力士曰：	006	佛 入 涅 槃  後 涅疊般那 已  諸 八 國 王 備 四 兵 至  遣 直 性 婆 羅 門 謂 拘 尸 力 士 曰  
ZH_T51_2087_006:0904c06_16	「天、人導師，此國寂滅，故自遠來，請分舍利。	006	 天  人 導 師  此 國 寂 滅  故 自 遠 來  請 分 舍 利  
ZH_T51_2087_006:0904c06_21	」力士曰：	006	 力 士 曰  
ZH_T51_2087_006:0904c08_2	「如來降尊，即斯下土，滅世間明導，喪眾生慈父。	006	 如 來 降 尊  即 斯 下 土  滅 世 間 明 導  喪 眾 生 慈 父  
ZH_T51_2087_006:0904c09_2	如來舍利，自當供養，徒疲道路，終無得獲。	006	如 來 舍 利  自 當 供 養  徒 疲 道 路  終 無 得 獲  
ZH_T51_2087_006:0904c10_2	」時諸大王遜辭以求，既不相允，重謂之曰：	006	 時 諸 大 王 遜 辭 以 求  既 不 相 允  重 謂 之 曰  
ZH_T51_2087_006:0904c10_13	「禮請不從，兵威非遠。	006	 禮 請 不 從  兵 威 非 遠  
ZH_T51_2087_006:0904c11_2	」直性婆羅門揚言曰：	006	 直 性 婆 羅 門 揚 言 曰  
ZH_T51_2087_006:0904c11_6	「念哉！	006	 念 哉  
ZH_T51_2087_006:0904c12_14	大悲世尊忍修福善，彌歷曠劫，想所具聞，今欲相凌，此非宜也。	006	大 悲 世 尊 忍 修 福 善  彌 歷 曠 劫  想 所 具 聞  今 欲 相 凌  此 非 宜 也  
ZH_T51_2087_006:0904c13_17	今舍利在此，當均八分，各得供養，何至興兵？	006	今 舍 利 在 此  當 均 八 分  各 得 供 養  何 至 興 兵  
ZH_T51_2087_006:0904c14_14	」諸力士依其言，即時均量，欲作八分。	006	 諸 力 士 依 其 言  即 時 均 量  欲 作 八 分  
ZH_T51_2087_006:0904c15_2	帝釋謂諸王曰：	006	帝 釋 謂 諸 王 曰  
ZH_T51_2087_006:0904c15_13	「天當有分，勿恃力競。	006	 天 當 有 分  勿 恃 力 競  
ZH_T51_2087_006:0904c16_18	」阿那婆答多龍王、文隣龍王、醫那鉢呾羅龍王復作是議：	006	 阿 那 婆 答 多 龍 王  文 隣 龍 王  醫 那 鉢 呾 羅 龍 王 復 作 是 議  
ZH_T51_2087_006:0904c17_5	「無遺我曹。	006	 無 遺 我 曹  
ZH_T51_2087_006:0904c17_15	若以力者，眾非敵矣。	006	若 以 力 者  眾 非 敵 矣  
ZH_T51_2087_006:0904c18_2	」直性婆羅門曰：	006	 直 性 婆 羅 門 曰  
ZH_T51_2087_006:0904c18_13	「勿諠諍也，宜共分之。	006	 勿 諠 諍 也  宜 共 分 之  
ZH_T51_2087_006:0904c19_16	」即作三分，一諸天，二龍眾，三留人間，八國重分。	006	 即 作 三 分  一 諸 天  二 龍 眾  三 留 人 間  八 國 重 分  
ZH_T51_2087_006:0904c20_6	天、龍、人王，莫不悲感。	006	天  龍  人 王  莫 不 悲 感  
ZH_T51_2087_006:0904c21_18	分舍利窣堵波西南行二百餘里，至大邑聚。	006	分 舍 利 窣 堵 波 西 南 行 二 百 餘 里  至 大 邑 聚  
ZH_T51_2087_006:0904c23_4	有婆羅門，豪右巨富，確乎不雜，學究五明，敬崇三寶。	006	有婆羅門  豪 右 巨 富  確 乎 不 雜  學 究 五 明  敬 崇 三 寶  
ZH_T51_2087_006:0904c25_16	接其居側，建立僧坊，窮諸資用，備盡珍飾，或有眾僧往來中路，慇懃請留，罄心供養，或止一宿，乃至七日。	006	接 其 居 側  建 立 僧 坊  窮 諸 資 用  備 盡 珍 飾  或 有 眾 僧 往 來 中 路  慇 懃 請 留  罄 心 供 養  或 止 一 宿  乃至七日  
ZH_T51_2087_006:0904c27_7	其後設賞迦王毀壞佛法，眾僧絕侶，歲月驟淹，而婆羅門每懷懇惻。	006	其 後 設 賞 迦 王 毀 壞 佛 法  眾 僧 絕 侶  歲 月 驟 淹  而 婆 羅 門 每 懷 懇 惻  
ZH_T51_2087_006:0904c28_8	經行之次，見一沙門，厖眉皓髮，杖錫而來。	006	經 行 之 次  見 一 沙 門  厖 眉 皓 髮  杖 錫 而 來  
ZH_T51_2087_006:0905a01_2	婆羅門馳往迎逆，問所從至，請入僧坊，備諸供養，旦以淳乳，煮粥進焉。	006	婆 羅 門 馳 往 迎 逆  問 所 從 至  請 入 僧 坊  備 諸 供 養  旦 以 淳 乳  煮 粥 進 焉  
ZH_T51_2087_006:0905a02_2	沙門受已，纔一嚌齒，便即置鉢，沈吟長息。	006	沙 門 受 已  纔 一 嚌 齒  便 即 置 鉢  沈 吟 長 息  
ZH_T51_2087_006:0905a02_13	婆羅門持食，跪而問曰：	006	婆 羅 門 持 食  跪 而 問 曰  
ZH_T51_2087_006:0905a03_12	「大德慧利隨緣，幸見臨顧，為夕不安耶？	006	 大 德 慧 利 隨 緣  幸 見 臨 顧  為 夕 不 安 耶  
ZH_T51_2087_006:0905a03_18	為粥不味乎？	006	為 粥 不 味 乎  
ZH_T51_2087_006:0905a04_6	」沙門愍然告曰：	006	 沙 門 愍 然 告 曰  
ZH_T51_2087_006:0905a05_6	「吾悲眾生福祐漸薄，斯言且置，食已方說。	006	 吾 悲 眾 生 福 祐 漸 薄  斯 言 且 置  食 已 方 說  
ZH_T51_2087_006:0905a05_17	」沙門食訖，攝衣即語。	006	 沙 門 食 訖  攝 衣 即 語  
ZH_T51_2087_006:0905a06_1	婆羅門曰：	006	婆 羅 門 曰  
ZH_T51_2087_006:0905a06_12	「向許有說，今何無言？	006	 向 許 有 說  今 何 無 言  
ZH_T51_2087_006:0905a06_18	」沙門告曰：	006	 沙 門 告 曰  
ZH_T51_2087_006:0905a07_1	「吾非忘也。	006	 吾 非 忘 也  
ZH_T51_2087_006:0905a07_11	談不容易，事或致疑。	006	談 不 容 易  事 或 致 疑  
ZH_T51_2087_006:0905a08_1	必欲得聞，今當略說。	006	必 欲 得 聞  今 當 略 說  
ZH_T51_2087_006:0905a08_11	吾向所歎，非薄汝粥。	006	吾 向 所 歎  非 薄 汝 粥  
ZH_T51_2087_006:0905a09_2	自數百年，不嘗此味。	006	自 數 百 年  不 嘗 此 味  
ZH_T51_2087_006:0905a11_1	昔如來在世，我時預從，在王舍城竹林精舍，俯清流而滌器，或以澡漱，或以盥沐。	006	昔 如 來 在 世  我 時 預 從  在 王 舍 城 竹 林 精 舍  俯 清 流 而 滌 器  或 以 澡 漱  或 以 盥 沐  
ZH_T51_2087_006:0905a11_4	嗟乎！	006	嗟 乎  
ZH_T51_2087_006:0905a12_7	今之淳乳，不及古之淡水，此乃人、天福滅使之然也。	006	今 之 淳 乳  不 及 古 之 淡 水  此 乃 人  天 福 滅 使 之 然 也  
ZH_T51_2087_006:0905a12_13	」婆羅門曰：	006	 婆 羅 門 曰  
ZH_T51_2087_006:0905a13_4	「然則大德乃親見佛耶？	006	 然 則 大 德 乃 親 見 佛 耶  
ZH_T51_2087_006:0905a13_9	」沙門曰：	006	 沙 門 曰  
ZH_T51_2087_006:0905a13_12	「然。	006	 然  
ZH_T51_2087_006:0905a14_7	汝豈不聞佛子羅怙羅者，我身是也。	006	汝 豈 不 聞 佛 子 羅 怙 羅 者  我 身 是 也  
ZH_T51_2087_006:0905a14_17	為護正法，未入寂滅。	006	為 護 正 法  未 入 寂 滅  
ZH_T51_2087_006:0905a15_7	」說是語已，忽然不見。	006	 說 是 語 已  忽 然 不 見  
ZH_T51_2087_006:0905a16_13	婆羅門遂以所宿之房，塗香灑掃，像設儀肅，其敬如在。	006	婆 羅 門 遂 以 所 宿 之 房  塗 香 灑 掃  像 設 儀 肅  其 敬 如 在  
ZH_T51_2087_006:0905a17_23	復大林中行五百餘里，至婆羅痆女黠反斯國舊曰波羅柰國，訛也。	006	復 大 林 中 行 五 百 餘 里  至 婆 羅 痆 女 黠 反 斯 國 舊 曰 波 羅 柰 國  訛 也  
ZH_T51_2087_006:0905a18_1	中印度境。	006	中 印 度 境  
ZH_T51_2087_006:0905a19_100	大唐西域記卷第六	006	大 唐 西 域 記 卷 第 六 
