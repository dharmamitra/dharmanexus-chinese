segmentnr	original	folio	analyzed
ZH_X22_0400_001:0116a04	無量壽經起信論敘	001	無 量 壽 經 起 信 論 敘 
ZH_X22_0400_001:0116a05	同學友彭生紹升。述無量壽經起信論成。書命有高	001	同 學 友 彭 生 紹 升  述 無 量 壽 經 起 信 論 成  書 命 有 高 
ZH_X22_0400_001:0116a06	曰。勉敘之。有高諷經論。反覆。光明雲流。骸藏郁潔。喉	001	曰  勉 敘 之  有 高 諷 經 論  反 覆  光 明 雲 流  骸 藏 郁 潔  喉 
ZH_X22_0400_001:0116a07	舌聽視。曠若新有。冰漁膏釋。弗礙弗膠。閣卷欣慶。讚	001	舌 聽 視  曠 若 新 有  冰 漁 膏 釋  弗 礙 弗 膠  閣 卷 欣 慶  讚 
ZH_X22_0400_001:0116a08	歎作禮。善哉彭生。乃能發起如是大心。乃能擔荷如	001	歎 作 禮  善 哉 彭 生  乃 能 發 起 如 是 大 心  乃 能 擔 荷 如 
ZH_X22_0400_001:0116a09	是大法。乃能唱演如是妙義。乃能流布如是經典。善	001	是 大 法  乃 能 唱 演 如 是 妙 義  乃 能 流 布 如 是 經 典  善 
ZH_X22_0400_001:0116a10	哉彭生。不忘囑累。不忘宏誓。快得遭逢	001	哉 彭 生  不 忘 囑 累  不 忘 宏 誓  快 得 遭 逢 
ZH_X22_0400_001:0116a11	聖清樂國。仁壽光被。萬億器界恒沙有情。應共信受。	001	聖 清 樂 國  仁 壽 光 被  萬 億 器 界 恒 沙 有 情  應 共 信 受  
ZH_X22_0400_001:0116a12	應共證入。無量壽經。今正是時。我觀有情。希望壽命。	001	應 共 證 入  無 量 壽 經  今正是時  我 觀 有 情  希 望 壽 命  
ZH_X22_0400_001:0116a13	黃髮難老。百千萬歲。我觀有情。欲無彀期。宮室被服。	001	黃 髮 難 老  百 千 萬 歲  我 觀 有 情  欲 無 彀 期  宮 室 被 服  
ZH_X22_0400_001:0116a14	飲饌什器。園池華鳥。及與音樂。未得欲得。得已欲備。	001	飲 饌 什 器  園 池 華 鳥  及 與 音 樂  未 得 欲 得  得 已 欲 備  
ZH_X22_0400_001:0116a15	備已欲富。富已欲好。此好彼未。欲彼俱好。彼俱好已。	001	備 已 欲 富  富 已 欲 好  此 好 彼 未  欲 彼 俱 好  彼 俱 好 已  
ZH_X22_0400_001:0116a16	又欲精良。一一精良。淫巧瓌奇。欲轉變生。匪有竟閾。	001	又 欲 精 良  一 一 精 良  淫 巧 瓌 奇  欲 轉 變 生  匪 有 竟 閾  
ZH_X22_0400_001:0116a17	我觀有情。欲善眷屬。色澤壯姣。知心順恉。迎機赴節。	001	我 觀 有 情  欲 善 眷 屬  色 澤 壯 姣  知 心 順 恉  迎 機 赴 節  
ZH_X22_0400_001:0116a18	團圞和合。富貴聰明。我觀有情。微塵計校。束歸貪欲。	001	團 圞 和 合  富 貴 聰 明  我 觀 有 情  微 塵 計 校  束 歸 貪 欲  
ZH_X22_0400_001:0116a19	不出斯等。諸斯等欲。承誰恩力。舉體光明。無量壽經。	001	不 出 斯 等  諸 斯 等 欲  承 誰 恩 力  舉 體 光 明  無 量 壽 經  
ZH_X22_0400_001:0116a20	無始無明。執吝成想。想幻塵勞。虗妄影事。無住為本。	001	無 始 無 明  執 吝 成 想  想 幻 塵 勞  虗 妄 影 事  無 住 為 本  
ZH_X22_0400_001:0116a21	生滅為性。盤古開天。英雄大人。廊廟金貂。巖穴黃緇。	001	生 滅 為 性  盤 古 開 天  英 雄 大 人  廊 廟 金 貂  巖 穴 黃 緇  
ZH_X22_0400_001:0116a22	散材下走。靡哲靡愚。腸中車輪。轉轉不淨。污薉淨田。	001	散 材 下 走  靡 哲 靡 愚  腸 中 車 輪  轉 轉 不 淨  污 薉 淨 田  
ZH_X22_0400_001:0116a23	雝塔苦本。助發苦芽。蕃苦枝葉。點綴苦華。結苦果仁。	001	雝 塔 苦 本  助 發 苦 芽  蕃 苦 枝 葉  點 綴 苦 華  結 苦 果 仁  
ZH_X22_0400_001:0116a24	甘苦謂飴。戀苦護苦。立苦辨說。建苦皷旗。為苦效忠。	001	甘 苦 謂 飴  戀 苦 護 苦  立 苦 辨 說  建 苦 皷 旗  為 苦 效 忠  
ZH_X22_0400_001:0116b01	爭鋒決勝。如聾如盲。有耳有目。聞見是經。依正莊嚴。	001	爭 鋒 決 勝  如 聾 如 盲  有 耳 有 目  聞 見 是 經  依 正 莊 嚴  
ZH_X22_0400_001:0116b02	功德殊勝。如海爰居。見鐘鼎陳。駭怖竄逃。謂當謀我。	001	功 德 殊 勝  如 海 爰 居  見 鐘 鼎 陳  駭 怖 竄 逃  謂 當 謀 我  
ZH_X22_0400_001:0116b03	離本久遠。智梏情遷。為鸒為蜩。笑九萬矣。游盤豕蝨。	001	離 本 久 遠  智 梏 情 遷  為 鸒 為 蜩  笑 九 萬 矣  游 盤 豕 蝨  
ZH_X22_0400_001:0116b04	湯火寧知。廟犧麗碑。枯魚過河。求悔再及。而并不得。	001	湯 火 寧 知  廟 犧 麗 碑  枯 魚 過 河  求 悔 再 及  而 并 不 得  
ZH_X22_0400_001:0116b05	不其痛而。我	001	不 其 痛 而  我 
ZH_X22_0400_001:0116b06	釋迦尊。慈愍有情。火宅毒藥。昧珠客作。窮露癡顛。順	001	釋 迦 尊  慈 愍 有 情  火 宅 毒 藥  昧 珠 客 作  窮 露 癡 顛  順 
ZH_X22_0400_001:0116b07	其欲然。激揚引導。權巧方便。曲垂濟拯。十二部經。廣	001	其 欲 然  激 揚 引 導  權 巧 方 便  曲 垂 濟 拯  十二部經  廣 
ZH_X22_0400_001:0116b08	說淨土。而于是經。專指西方。觀經觀行。小本勸信。是	001	說 淨 土  而 于 是 經  專 指 西 方  觀 經 觀 行  小 本 勸 信  是 
ZH_X22_0400_001:0116b09	經願門。尤異方便。我友彭生。入是願門。竺念有情。繹	001	經 願 門  尤 異 方 便  我 友 彭 生  入 是 願 門  竺 念 有 情  繹 
ZH_X22_0400_001:0116b10	經述論。謂發大願。全憑信根。于是博攷。大乘經典。約	001	經 述 論  謂 發 大 願  全 憑 信 根  于 是 博 攷  大乘經典  約 
ZH_X22_0400_001:0116b11	采菁華。疏瀹正信。于是乃知。欲為苦本。欲為道本。用	001	采 菁 華  疏 瀹 正 信  于 是 乃 知  欲 為 苦 本  欲 為 道 本  用 
ZH_X22_0400_001:0116b12	欲知方。出宣大願。于是乃知。佛大願力。我大願力。無	001	欲 知 方  出 宣 大 願  于 是 乃 知  佛 大 願 力  我 大 願 力  無 
ZH_X22_0400_001:0116b13	二無別。平等平等。于是乃知。十方淨土。依正莊嚴。佛	001	二 無 別  平等平等  于 是 乃 知  十 方 淨 土  依 正 莊 嚴  佛 
ZH_X22_0400_001:0116b14	非有餘。我非虧欠。于是乃知。婬怒癡性。當體空寂。無	001	非 有 餘  我 非 虧 欠  于 是 乃 知  婬 怒 癡 性  當 體 空 寂  無 
ZH_X22_0400_001:0116b15	量壽經。無終無始。生佛正等。作如是觀。豈得不信。火	001	量 壽 經  無 終 無 始  生 佛 正 等  作 如 是 觀  豈 得 不 信  火 
ZH_X22_0400_001:0116b16	則能燒。冰則能寒。飯則能飽。烏啄能毒。如是信已。離	001	則 能 燒  冰 則 能 寒  飯 則 能 飽  烏 啄 能 毒  如 是 信 已  離 
ZH_X22_0400_001:0116b17	信名字。開大願門。出生念力。一聲佛號。忘義忘年。敬	001	信 名 字  開 大 願 門  出 生 念 力  一 聲 佛 號  忘 義 忘 年  敬 
ZH_X22_0400_001:0116b18	作頌曰。	001	作 頌 曰  
ZH_X22_0400_001:0116b19	　歸命西方淨滿尊　　圓密三身無量壽	001	 歸 命 西 方 淨 滿 尊   圓 密 三 身 無 量 壽 
ZH_X22_0400_001:0116b20	　歸命難思真教體　　歸命難數聖賢僧	001	 歸 命 難 思 真 教 體   歸 命 難 數 聖 賢 僧 
ZH_X22_0400_001:0116b21	　寶臺巍巍淨光明　　徧照微塵國土眾	001	 寶 臺 巍 巍 淨 光 明   徧 照 微 塵 國 土 眾 
ZH_X22_0400_001:0116b22	　本師親口如是說　　是故決定攝受我	001	 本 師 親 口 如 是 說   是 故 決 定 攝 受 我 
ZH_X22_0400_001:0116b23	　我自未度願度人　　願我	001	 我 自 未 度 願 度 人   願 我 
ZH_X22_0400_001:0116b24	聖清萬萬禩　　太平豐熟人康和	001	聖 清 萬 萬 禩   太 平 豐 熟 人 康 和 
ZH_X22_0400_001:0116c01	　念佛同報君親恩　　人人念佛為忠臣	001	 念 佛 同 報 君 親 恩   人 人 念 佛 為 忠 臣 
ZH_X22_0400_001:0116c02	　人人念佛為孝子　　人人念佛安處善	001	 人 人 念 佛 為 孝 子   人 人 念 佛 安 處 善 
ZH_X22_0400_001:0116c03	　人人念佛樂循理　　良男淑女家家有	001	 人 人 念 佛 樂 循 理   良 男 淑 女 家 家 有 
ZH_X22_0400_001:0116c04	　甘雨景風調四敘　　人人念佛了自性	001	 甘 雨 景 風 調 四 敘   人 人 念 佛 了 自 性 
ZH_X22_0400_001:0116c05	　人人念佛證唯心　　一期報盡共往生	001	 人 人 念 佛 證 唯 心   一 期 報 盡 共 往 生 
ZH_X22_0400_001:0116c06	　見佛聞法克大果　　不離安養入諸剎	001	 見佛聞法 克 大 果   不 離 安 養 入 諸 剎 
ZH_X22_0400_001:0116c07	　還以念佛教眾生　　六波羅蜜一聲佛	001	 還 以 念 佛 教 眾 生   六波羅蜜 一 聲 佛 
ZH_X22_0400_001:0116c08	　諸陀羅尼一聲佛　　如幻聞熏聞中持	001	 諸 陀 羅 尼 一 聲 佛   如 幻 聞 熏 聞 中 持 
ZH_X22_0400_001:0116c09	　諸圓通根盡皆攝　　我禮十方發是願	001	 諸 圓 通 根 盡 皆 攝   我 禮 十 方 發 是 願 
ZH_X22_0400_001:0116c10	　十方三寶證明我　　更願善友若彭生	001	 十 方 三 寶 證 明 我   更 願 善 友 若 彭 生 
ZH_X22_0400_001:0116c11	　生生會值為道侶　　我願如空非思量	001	 生 生 會 值 為 道 侶   我 願 如 空 非 思 量 
ZH_X22_0400_001:0116c12	　是故歸命	001	 是 故 歸 命 
ZH_X22_0400_001:0116c13	無量壽	001	無 量 壽 
ZH_X22_0400_001:0116c14	聖清乾隆四十年旃蒙協洽之歲十一月既望越翼	001	聖 清 乾 隆 四 十 年 旃 蒙 協 洽 之 歲 十 一 月 既 望 越 翼 
ZH_X22_0400_001:0116c15	日佛弟子羅有高撰	001	日 佛 弟 子 羅 有 高 撰 
ZH_X22_0400_001:0116c19	無量壽經起信論卷上	001	無 量 壽 經 起 信 論 卷 上 
ZH_X22_0400_001:0116c20	菩薩戒弟子　彭際清　述	001	菩 薩 戒 弟 子  彭 際 清  述 
ZH_X22_0400_001:0116c21	無量壽經者。如來稱性之圓教。眾生本具之化儀	001	無 量 壽 經 者  如 來 稱 性 之 圓 教  眾 生 本 具 之 化 儀 
ZH_X22_0400_001:0116c22	也。原夫真如界內。解脫門中。本無一法而徧入微	001	也  原 夫 真 如 界 內  解 脫 門 中  本 無 一 法 而 徧 入 微 
ZH_X22_0400_001:0116c23	塵。普應羣機而畢竟空寂。特以眾生不了心源。妄	001	塵  普 應 羣 機 而 畢 竟 空 寂  特 以 眾 生 不 了 心 源  妄 
ZH_X22_0400_001:0116c24	纏苦聚。幻生幻滅。倐墜倐升。將欲拔輪迴之本。斷	001	纏 苦 聚  幻 生 幻 滅  倐 墜 倐 升  將 欲 拔 輪 迴 之 本  斷 
ZH_X22_0400_001:0117a01	愛慾之因。不開念佛之門。孰識歸家之路。以是法	001	愛 慾 之 因  不 開 念 佛 之 門  孰 識 歸 家 之 路  以 是 法 
ZH_X22_0400_001:0117a02	王垂愍。願網宏張。攝諸佛所護之經。嚴眾生本淨	001	王 垂 愍  願 網 宏 張  攝 諸 佛 所 護 之 經  嚴 眾 生 本 淨 
ZH_X22_0400_001:0117a03	之土。無邊覺海。全收塵剎波灡。不盡慈雲。永沛大	001	之 土  無 邊 覺 海  全 收 塵 剎 波 灡  不 盡 慈 雲  永 沛 大 
ZH_X22_0400_001:0117a04	千雨露。遂使洪名舉處。頓竭罪源。一念圓時。疾登	001	千 雨 露  遂 使 洪 名 舉 處  頓 竭 罪 源  一 念 圓 時  疾 登 
ZH_X22_0400_001:0117a05	寶地。自他不隔。越十萬億剎而非遙。凡聖無差。即	001	寶 地  自 他 不 隔  越 十 萬 億 剎 而 非 遙  凡 聖 無 差  即 
ZH_X22_0400_001:0117a06	三十二相而同具。所貴是心作佛。即佛明心。會萬	001	三十二相 而 同 具  所 貴 是 心 作 佛  即 佛 明 心  會 萬 
ZH_X22_0400_001:0117a07	善以同歸。執一心而不亂。妙蓮華內。期母子之終	001	善 以 同 歸  執 一 心 而 不 亂  妙 蓮 華 內  期 母 子 之 終 
ZH_X22_0400_001:0117a08	逢。白毫相中。何苦樂之有間。從此握文殊之智印。	001	逢  白 毫 相 中  何 苦 樂 之 有 間  從 此 握 文 殊 之 智 印  
ZH_X22_0400_001:0117a09	滿普賢之願王。不動纖毫而獲諸三昧。匪移跬步	001	滿 普 賢 之 願 王  不 動 纖 毫 而 獲 諸 三 昧  匪 移 跬 步 
ZH_X22_0400_001:0117a10	而徧往十方。遂得記授菩提。位階不退。如斯方便。	001	而 徧 往 十 方  遂 得 記 授 菩 提  位 階 不 退  如 斯 方 便  
ZH_X22_0400_001:0117a11	莫殫深恩。凡具靈知。普應信受。其或執有排空。滯	001	莫 殫 深 恩  凡 具 靈 知  普 應 信 受  其 或 執 有 排 空  滯 
ZH_X22_0400_001:0117a12	情迷性。戀百年之幻質。昧萬古之徽猷。轉蛣蜣之	001	情 迷 性  戀 百 年 之 幻 質  昧 萬 古 之 徽 猷  轉 蛣 蜣 之 
ZH_X22_0400_001:0117a13	丸。漫期狆舉。耀蜉蝣之羽。曾不終朝。流離窮子。認	001	丸  漫 期 狆 舉  耀 蜉 蝣 之 羽  曾 不 終 朝  流 離 窮 子  認 
ZH_X22_0400_001:0117a14	絕域為家鄉。顛倒浮生。鎖真覺於夢夜。縱使耳提	001	絕 域 為 家 鄉  顛 倒 浮 生  鎖 真 覺 於 夢 夜  縱 使 耳 提 
ZH_X22_0400_001:0117a15	面命。誰能覩指知歸。亦不破相窮空。執藥成病。拒	001	面 命  誰 能 覩 指 知 歸  亦 不 破 相 窮 空  執 藥 成 病  拒 
ZH_X22_0400_001:0117a16	慈尊於心外。棄樂土以如遺。惟知味靜躭閒。不顧	001	慈 尊 於 心 外  棄 樂 土 以 如 遺  惟 知 味 靜 躭 閒  不 顧 
ZH_X22_0400_001:0117a17	埋真背覺。如覩隙中過影。罔窮杲日之光明。但看	001	埋 真 背 覺  如 覩 隙 中 過 影  罔 窮 杲 日 之 光 明  但 看 
ZH_X22_0400_001:0117a18	勺水興波。不信歸墟之浩蕩。此則城東老母。障面	001	勺 水 興 波  不 信 歸 墟 之 浩 蕩  此 則 城 東 老 母  障 面 
ZH_X22_0400_001:0117a19	徒勞。演若達多。失頭自怖者矣。嗚呼。人身難得。至	001	徒 勞  演 若 達 多  失 頭 自 怖 者 矣  嗚 呼  人 身 難 得  至 
ZH_X22_0400_001:0117a20	道難聞。一息不來。已成隔世。三塗再出。知復何年。	001	道 難 聞  一 息 不 來  已 成 隔 世  三 塗 再 出  知 復 何 年  
ZH_X22_0400_001:0117a21	火宅炎炎。尚戀嬉遊之具。恒沙莽莽。難窮往返之	001	火 宅 炎 炎  尚 戀 嬉 遊 之 具  恒 沙 莽 莽  難 窮 往 返 之 
ZH_X22_0400_001:0117a22	身。祇因不了一心。遂至長淪浩劫。果欲橫超三界。	001	身  祇 因 不 了 一 心  遂 至 長 淪 浩 劫  果 欲 橫 超 三 界  
ZH_X22_0400_001:0117a23	何如直往西方。佛說淨土諸經。約有四五。語其該	001	何 如 直 往 西 方  佛 說 淨 土 諸 經  約 有 四 五  語 其 該 
ZH_X22_0400_001:0117a24	備。莫此為先。惜乎諸師疏解。未及闡揚。王氏校刪。	001	備  莫 此 為 先  惜 乎 諸 師 疏 解  未 及 闡 揚  王 氏 校 刪  
ZH_X22_0400_001:0117b01	半多訛舛。不揣闇汶。略舉綱宗。旁引契經。會歸一	001	半 多 訛 舛  不 揣 闇 汶  略 舉 綱 宗  旁 引 契 經  會 歸 一 
ZH_X22_0400_001:0117b02	實。一明教體。二明教相。三明歸趣。四別釋經文。五	001	實  一 明 教 體  二 明 教 相  三 明 歸 趣  四 別 釋 經 文  五 
ZH_X22_0400_001:0117b03	迴向極樂。總名起信論者。破空有之邪執。明圓頓	001	迴 向 極 樂  總 名 起 信 論 者  破 空 有 之 邪 執  明 圓 頓 
ZH_X22_0400_001:0117b04	之正宗。廓諸師未被之機。救龍舒妄刪之失。庶幾	001	之 正 宗  廓 諸 師 未 被 之 機  救 龍 舒 妄 刪 之 失  庶 幾 
ZH_X22_0400_001:0117b05	開佛知見。示佛知見。悟佛知見。入佛知見。廣引羣	001	開 佛 知 見  示 佛 知 見  悟 佛 知 見  入 佛 知 見  廣 引 羣 
ZH_X22_0400_001:0117b06	生。同歸極樂云爾。	001	生  同 歸 極 樂 云 爾  
ZH_X22_0400_001:0117b07	一明教體	001	一 明 教 體 
ZH_X22_0400_001:0117b08	欲明教體。當觀法性。夫法性者。不生不滅。不斷不	001	欲 明 教 體  當 觀 法 性  夫 法 性 者  不生不滅  不 斷 不 
ZH_X22_0400_001:0117b09	常。心亦強名。土於何寄。然非心非土。而即土即心。	001	常  心 亦 強 名  土 於 何 寄  然 非 心 非 土  而 即 土 即 心  
ZH_X22_0400_001:0117b10	取舍俱捐。見聞絕待。豈可橫生計較。妄說是非。略	001	取 舍 俱 捐  見 聞 絕 待  豈 可 橫 生 計 較  妄 說 是 非  略 
ZH_X22_0400_001:0117b11	標四義。以究法源。一。自他不二義。二。性相不二義。	001	標 四 義  以 究 法 源  一  自 他 不 二 義  二  性 相 不 二 義  
ZH_X22_0400_001:0117b12	三。因果不二義。四。生佛不二義。	001	三  因 果 不 二 義  四  生 佛 不 二 義  
ZH_X22_0400_001:0117b13	一自他不二義者。諸佛法身。徧周沙界。全自全他。	001	一 自 他 不 二 義 者  諸 佛 法 身  徧 周 沙 界  全 自 全 他  
ZH_X22_0400_001:0117b14	不相違礙。約化儀中現有主伴。如毗盧遮那為主。	001	不 相 違 礙  約 化 儀 中 現 有 主 伴  如 毗 盧 遮 那 為 主  
ZH_X22_0400_001:0117b15	則十方諸佛為伴。乃至不可說不可說微塵數佛	001	則 十方諸佛 為 伴  乃 至 不可說不可說 微 塵 數 佛 
ZH_X22_0400_001:0117b16	剎。無不是毗盧遮那法界。如無量壽為主。則十方	001	剎  無 不 是 毗 盧 遮 那 法 界  如 無 量 壽 為 主  則 十 方 
ZH_X22_0400_001:0117b17	諸佛為伴。乃至不可說不可說微塵數佛剎。無不	001	諸 佛 為 伴  乃 至 不可說不可說 微 塵 數 佛 剎  無 不 
ZH_X22_0400_001:0117b18	是無量壽法界。故此經言無量壽佛。光照東方恒	001	是 無 量 壽 法 界  故 此 經 言 無 量 壽 佛  光 照 東 方 恒 
ZH_X22_0400_001:0117b19	沙佛剎。南西北方四維上下。亦復如是。法性實爾。	001	沙 佛 剎  南 西 北 方 四 維 上 下  亦復如是  法 性 實 爾  
ZH_X22_0400_001:0117b20	無有分齊。如首楞嚴經言。我以妙明不滅不生。合	001	無 有 分 齊  如 首 楞 嚴 經 言  我 以 妙 明 不滅不生  合 
ZH_X22_0400_001:0117b21	如來藏。而如來藏。唯妙覺明。圓照法界。是故於中	001	如 來 藏  而 如 來 藏  唯 妙 覺 明  圓 照 法 界  是 故 於 中 
ZH_X22_0400_001:0117b22	一為無量。無量為一。小中現大。大中現小。不動道	001	一 為 無 量  無 量 為 一  小 中 現 大  大 中 現 小  不 動 道 
ZH_X22_0400_001:0117b23	場。徧十方界。身含十方無盡虗空。於一毛端。現寶	001	場  徧 十 方 界  身 含 十 方 無 盡 虗 空  於 一 毛 端  現 寶 
ZH_X22_0400_001:0117b24	王剎。坐微塵裏。轉大法輪。是故當知無量壽佛。普	001	王 剎  坐 微 塵 裏  轉 大 法 輪  是故當知 無 量 壽 佛  普 
ZH_X22_0400_001:0117c01	現十方一切眾生之前。不可以有思惟心而生分	001	現 十 方 一 切 眾 生 之 前  不 可 以 有 思 惟 心 而 生 分 
ZH_X22_0400_001:0117c02	別。或言華嚴為實。極樂為權。當知不爾。諸佛法身。	001	別  或 言 華 嚴 為 實  極 樂 為 權  當 知 不 爾  諸 佛 法 身  
ZH_X22_0400_001:0117c03	非自他故。問然則何故舍毗盧而念無量。答。釋迦	001	非 自 他 故  問 然 則 何 故 舍 毗 盧 而 念 無 量  答  釋 迦 
ZH_X22_0400_001:0117c04	指示故。無量本願故。十念往生故。疾登不退故。	001	指 示 故  無 量 本 願 故  十 念 往 生 故  疾 登 不 退 故  
ZH_X22_0400_001:0117c05	二性相不二義者。大乘起信論云。從本以來色心	001	二 性 相 不 二 義 者  大 乘 起 信 論 云  從本以來 色 心 
ZH_X22_0400_001:0117c06	不二。以色性即智故。色體無形說名智身。以智性	001	不 二  以 色 性 即 智 故  色 體 無 形 說 名 智 身  以 智 性 
ZH_X22_0400_001:0117c07	即色故。說名法身徧一切處。所現之色。無有分齊。	001	即 色 故  說 名 法 身 徧一切處  所 現 之 色  無 有 分 齊  
ZH_X22_0400_001:0117c08	隨心能示十方世界無量菩薩無量報身。無量莊	001	隨 心 能 示 十方世界 無 量 菩 薩 無 量 報 身  無 量 莊 
ZH_X22_0400_001:0117c09	嚴。各各差別。皆無分齊。而不相妨。故如華嚴經中	001	嚴  各 各 差 別  皆 無 分 齊  而 不 相 妨  故 如 華 嚴 經 中 
ZH_X22_0400_001:0117c10	器界塵毛形無形物皆悉演出妙法言音。具足十	001	器 界 塵 毛 形 無 形 物 皆 悉 演 出 妙 法 言 音  具 足 十 
ZH_X22_0400_001:0117c11	方法界諸莊嚴具。此經亦言。一一華中。一一光中。	001	方 法 界 諸 莊 嚴 具  此 經 亦 言  一 一 華 中  一 一 光 中  
ZH_X22_0400_001:0117c12	風聲水聲諸音樂聲。若見若聞。無一物而非佛身。	001	風 聲 水 聲 諸 音 樂 聲  若 見 若 聞  無 一 物 而 非 佛 身  
ZH_X22_0400_001:0117c13	無一音而非佛法。何以故。有情無情。非一非異。真	001	無 一 音 而 非 佛 法  何 以 故  有 情 無 情  非一非異  真 
ZH_X22_0400_001:0117c14	如界中無彼此故。問。法性既爾。娑婆界中。何故不	001	如 界 中 無 彼 此 故  問  法 性 既 爾  娑 婆 界 中  何 故 不 
ZH_X22_0400_001:0117c15	聞諸佛現身說法。答。常說法。無不說法時。只為情	001	聞 諸 佛 現 身 說 法  答  常 說 法  無 不 說 法 時  只 為 情 
ZH_X22_0400_001:0117c16	生智隔。不見不聞。若一念證入佛法界者。不離娑	001	生 智 隔  不 見 不 聞  若 一 念 證 入 佛 法 界 者  不 離 娑 
ZH_X22_0400_001:0117c17	婆。徑登極樂。如妙法蓮華經云。眾生見劫盡。大火	001	婆  徑 登 極 樂  如 妙法蓮華 經 云  眾 生 見 劫 盡  大 火 
ZH_X22_0400_001:0117c18	所燒時。我此土安隱。天人常充滿。維摩經云。我此	001	所 燒 時  我 此 土 安 隱  天 人 常 充 滿  維 摩 經 云  我 此 
ZH_X22_0400_001:0117c19	土淨。而汝不見。此是諸佛自受用地。一切眾生所	001	土 淨  而 汝 不 見  此 是 諸 佛 自 受 用 地  一 切 眾 生 所 
ZH_X22_0400_001:0117c20	同具足。問。然則何用求生淨土。答。生即無生。土亦	001	同 具 足  問  然 則 何 用 求 生 淨 土  答  生 即 無 生  土 亦 
ZH_X22_0400_001:0117c21	非土。行布不礙圓融故。相非性外故。	001	非 土  行 布 不 礙 圓 融 故  相 非 性 外 故  
ZH_X22_0400_001:0117c22	三。因果不二義者。此經言法藏比丘方發願已。空	001	三  因 果 不 二 義 者  此 經 言 法 藏 比 丘 方 發 願 已  空 
ZH_X22_0400_001:0117c23	中讚言決定必成無上正覺。又言眾生一念念佛。	001	中 讚 言 決 定 必 成無上正覺  又 言 眾 生 一 念 念 佛  
ZH_X22_0400_001:0117c24	則是具足無上功德。當知因該果海。果徹因原。還	001	則 是 具 足 無上功德  當 知 因 該 果 海  果 徹 因 原  還 
ZH_X22_0400_001:0118a01	因華嚴初發心時。即成正覺。以法性中因果不異	001	因 華 嚴 初 發 心 時  即 成 正 覺  以 法 性 中 因 果 不 異 
ZH_X22_0400_001:0118a02	故。究竟不可得故。大般若經善現言。菩薩摩訶薩	001	故  究 竟 不 可 得 故  大 般 若 經 善 現 言  菩薩摩訶薩 
ZH_X22_0400_001:0118a03	為用初心證得無上正等菩提。為用後心證得無	001	為 用 初 心 證 得 無上正等菩提  為 用 後 心 證 得 無 
ZH_X22_0400_001:0118a04	上正等菩提。佛言。如然燈時。為初焰能焦炷。為後	001	上 正等菩提  佛 言  如 然 燈 時  為 初 焰 能 焦 炷  為 後 
ZH_X22_0400_001:0118a05	焰能焦炷。世尊。如我意解。非初焰能焦炷。亦不離	001	焰 能 焦 炷  世 尊  如 我 意 解  非 初 焰 能 焦 炷  亦 不 離 
ZH_X22_0400_001:0118a06	初焰。非後焰能焦炷。亦不離後焰。佛言。諸菩薩摩	001	初 焰  非 後 焰 能 焦 炷  亦 不 離 後 焰  佛 言  諸 菩 薩 摩 
ZH_X22_0400_001:0118a07	訶薩亦復如是。非用初心證得無上正等菩提。亦	001	訶 薩 亦復如是  非 用 初 心 證 得 無上正等菩提  亦 
ZH_X22_0400_001:0118a08	不離初心證得無上正等菩提。非用後心證得無	001	不 離 初 心 證 得 無上正等菩提  非 用 後 心 證 得 無 
ZH_X22_0400_001:0118a09	上正等菩提。亦不離後心證得無上正等菩提。若	001	上 正等菩提  亦 不 離 後 心 證 得 無上正等菩提  若 
ZH_X22_0400_001:0118a10	能如是信入淨土法門。一剎那間。即已嚴淨諸佛	001	能 如 是 信 入 淨 土 法 門  一 剎 那 間  即 已 嚴 淨 諸 佛 
ZH_X22_0400_001:0118a11	國土。即已具足無上功德。成佛度生。一時究竟。與	001	國 土  即 已 具 足 無上功德  成 佛 度 生  一 時 究 竟  與 
ZH_X22_0400_001:0118a12	法藏比丘無二無別。具如經說。真實不虗故。	001	法 藏 比 丘 無 二 無 別  具 如 經 說  真 實 不 虗 故  
ZH_X22_0400_001:0118a13	四。生佛不二義者。大涅槃經云。我以摩訶般若。徧	001	四  生 佛 不 二 義 者  大 涅 槃 經 云  我 以 摩訶般若  徧 
ZH_X22_0400_001:0118a14	觀三界一切六道諸山大海大地含生。如是三界。	001	觀 三 界 一 切 六 道 諸 山 大 海 大 地 含 生  如 是 三 界  
ZH_X22_0400_001:0118a15	根本性離。畢竟寂滅同虗空相。無名無識。永斷諸	001	根 本 性 離  畢 竟 寂 滅 同 虗 空 相  無 名 無 識  永 斷 諸 
ZH_X22_0400_001:0118a16	有。本來平等。無高下想。無見無聞。無覺無知。不可	001	有  本 來 平 等  無 高 下 想  無 見 無 聞  無 覺 無 知  不 可 
ZH_X22_0400_001:0118a17	繫縛。不可解脫。無眾生。無壽命。不生不起。不盡不	001	繫 縛  不 可 解 脫  無 眾 生  無 壽 命  不生不起  不 盡 不 
ZH_X22_0400_001:0118a18	滅。非世間。非非世間。涅槃生死皆不可得。二際平	001	滅  非 世 間  非 非 世 間  涅 槃 生 死 皆 不 可 得  二 際 平 
ZH_X22_0400_001:0118a19	等。等諸法故。是知無量不居極樂。眾生不住娑婆。	001	等  等 諸 法 故  是 知 無 量 不 居 極 樂  眾 生 不 住 娑 婆  
ZH_X22_0400_001:0118a20	本自無穢。從何取淨。特以眾生。不守自性。於一體	001	本 自 無 穢  從 何 取 淨  特 以 眾 生  不 守 自 性  於 一 體 
ZH_X22_0400_001:0118a21	中妄生同異。爰以大悲方便。而度脫之。故此經言。	001	中 妄 生 同 異  爰 以 大 悲 方 便  而 度 脫 之  故 此 經 言  
ZH_X22_0400_001:0118a22	如是諸佛。各各安立無量眾生於佛正道。問。既生	001	如 是 諸 佛  各 各 安 立 無 量 眾 生 於 佛 正 道  問  既 生 
ZH_X22_0400_001:0118a23	佛不可得者。何故諸佛現身接引眾生。答。華嚴經	001	佛 不 可 得 者  何 故 諸 佛 現 身 接 引 眾 生  答  華 嚴 經 
ZH_X22_0400_001:0118a24	云。譬如日出。普照世間。於一切淨水器中。影無不	001	云  譬 如 日 出  普 照 世 間  於 一 切 淨 水 器 中  影 無 不 
ZH_X22_0400_001:0118b01	現。普徧眾處而無來往。或一器破。便不現影。如來	001	現  普 徧 眾 處 而 無 來 往  或 一 器 破  便 不 現 影  如 來 
ZH_X22_0400_001:0118b02	智日。亦復如是。普現法界。無前無後。一切眾生淨	001	智 日  亦復如是  普 現 法 界  無前無後  一 切 眾 生 淨 
ZH_X22_0400_001:0118b03	心器中。佛無不現。心器常淨。常見佛身。若心濁器	001	心 器 中  佛 無 不 現  心 器 常 淨  常 見 佛 身  若 心 濁 器 
ZH_X22_0400_001:0118b04	破。則不得見。是則佛本不來而來。眾實不往而往。	001	破  則 不 得 見  是 則 佛 本 不 來 而 來  眾 實 不 往 而 往  
ZH_X22_0400_001:0118b05	隨眾生心現往來故。	001	隨 眾 生 心 現 往 來 故  
ZH_X22_0400_001:0118b06	二明教相	001	二 明 教 相 
ZH_X22_0400_001:0118b07	欲明教相。當識因緣。夫因緣者。諸佛以之出世。眾	001	欲 明 教 相  當 識 因 緣  夫 因 緣 者  諸 佛 以 之 出 世  眾 
ZH_X22_0400_001:0118b08	生以之證真。若惟觀法性。不達因緣者。杜方便之	001	生 以 之 證 真  若 惟 觀 法 性  不 達 因 緣 者  杜 方 便 之 
ZH_X22_0400_001:0118b09	門。無接引之分。六趣何由而出離。萬德何由而圓	001	門  無 接 引 之 分  六 趣 何 由 而 出 離  萬 德 何 由 而 圓 
ZH_X22_0400_001:0118b10	滿。略分四門。以標經旨。一信門。二願門。三念門。四	001	滿  略 分 四 門  以 標 經 旨  一 信 門  二 願 門  三 念 門  四 
ZH_X22_0400_001:0118b11	行門。	001	行 門  
ZH_X22_0400_001:0118b12	一信門者。即經云諸有眾生聞佛名號。信心歡喜。	001	一 信 門 者  即 經 云 諸 有 眾 生 聞 佛 名 號  信 心 歡 喜  
ZH_X22_0400_001:0118b13	至心迴向。願生彼國。又云。明信佛智乃至勝智等。	001	至 心 迴 向  願 生 彼 國  又 云  明 信 佛 智 乃 至 勝 智 等  
ZH_X22_0400_001:0118b14	是。華嚴經云。深信諸佛及佛法。亦信佛子所行道。	001	是  華 嚴 經 云  深 信 諸 佛 及 佛 法  亦 信 佛 子 所 行 道  
ZH_X22_0400_001:0118b15	及信無上大菩提。菩薩以是初發心。又云。寧於無	001	及 信 無 上 大 菩 提  菩 薩 以 是 初 發 心  又 云  寧 於 無 
ZH_X22_0400_001:0118b16	量劫。受諸惡道苦。終不舍如來。而求於出離。維摩	001	量 劫  受 諸 惡 道 苦  終 不 舍 如 來  而 求 於 出 離  維 摩 
ZH_X22_0400_001:0118b17	經云。菩薩於生死畏中。當依如來功德之力。劣解	001	經 云  菩 薩 於 生 死 畏 中  當 依 如 來 功 德 之 力  劣 解 
ZH_X22_0400_001:0118b18	眾生。聞說諸佛不思議境界。多生疑惑。即聲聞二	001	眾 生  聞 說 諸 佛 不思議境 界  多 生 疑 惑  即 聲 聞 二 
ZH_X22_0400_001:0118b19	乘。尚不信有他方諸佛。以不識是心無外故。心外	001	乘  尚 不 信 有 他 方 諸 佛  以 不 識 是 心 無 外 故  心 外 
ZH_X22_0400_001:0118b20	無佛故。若知是心無外。則知他佛即是自佛。不壞	001	無 佛 故  若 知 是 心 無 外  則 知 他 佛 即 是 自 佛  不 壞 
ZH_X22_0400_001:0118b21	自他之相。斯能入無邊之佛土。起無量之行門。以	001	自 他 之 相  斯 能 入 無 邊 之 佛 土  起 無 量 之 行 門  以 
ZH_X22_0400_001:0118b22	自心境界不可思議。故知諸佛境界亦不可思議。	001	自 心 境 界 不可思議  故 知 諸佛境界 亦 不可思議  
ZH_X22_0400_001:0118b23	至如無量壽佛所有願力功德智慧神通。圓同太	001	至 如 無 量 壽 佛 所 有 願 力 功 德 智 慧 神 通  圓 同 太 
ZH_X22_0400_001:0118b24	虗。廓周沙界。非計可測。非情可量。若人聞是經已。	001	虗  廓 周 沙 界  非 計 可 測  非 情 可 量  若 人 聞 是 經 已  
ZH_X22_0400_001:0118c01	決定信入。不驚不怖不畏。當知是人已於無量佛	001	決 定 信 入  不驚不怖 不 畏  當 知 是 人 已 於 無 量 佛 
ZH_X22_0400_001:0118c02	所。深植善根。當得不退轉于阿耨多羅三藐三菩	001	所  深 植 善 根  當 得不退轉 于 阿 耨 多 羅 三 藐 三 菩 
ZH_X22_0400_001:0118c03	提。勝諸聲聞百千萬億倍。何況其餘。故知入此門	001	提  勝 諸 聲 聞 百 千 萬 億 倍  何 況 其 餘  故 知 入 此 門 
ZH_X22_0400_001:0118c04	中。信為第一。毗婆沙論云。若人種善根。疑則華不	001	中  信 為 第 一  毗 婆 沙 論 云  若 人 種 善 根  疑 則 華 不 
ZH_X22_0400_001:0118c05	開。信心清淨者。華開則見佛。何以故。一念信心。逈	001	開  信 心 清 淨 者  華 開 則 見 佛  何 以 故  一 念 信 心  逈 
ZH_X22_0400_001:0118c06	超情計。具佛知見故。	001	超 情 計  具 佛 知 見 故  
ZH_X22_0400_001:0118c07	二。願門者。即經云遵普門大士之德。具諸菩薩無	001	二  願 門 者  即 經 云 遵 普 門 大 士 之 德  具 諸 菩 薩 無 
ZH_X22_0400_001:0118c08	量行願。願於無量世界現成正覺。乃至法藏四十	001	量 行 願  願 於 無量世界 現 成 正 覺  乃 至 法 藏 四 十 
ZH_X22_0400_001:0118c09	八願。及諸眾生願生彼國者。是。一切行門。從願而	001	八 願  及 諸 眾 生 願 生 彼 國 者  是  一 切 行 門  從 願 而 
ZH_X22_0400_001:0118c10	起。願如良苗。非苗不實故。願如良導。非導不行故。	001	起  願 如 良 苗  非 苗 不 實 故  願 如 良 導  非 導 不 行 故  
ZH_X22_0400_001:0118c11	然心有廣狹。故願有大小。惟稱法界量而發心者。	001	然 心 有 廣 狹  故 願 有 大 小  惟 稱 法 界 量 而 發 心 者  
ZH_X22_0400_001:0118c12	方能入於諸佛願波羅蜜。如華嚴經普賢告善財	001	方 能 入 於 諸 佛 願波羅蜜  如 華 嚴 經 普 賢 告 善 財 
ZH_X22_0400_001:0118c13	言。欲成就如來功德門者。當修十種廣大行願。一	001	言  欲 成 就 如 來 功 德 門 者  當 修 十 種 廣 大 行 願  一 
ZH_X22_0400_001:0118c14	者禮敬諸佛。二者稱讚如來。三者廣修供養。四者	001	者 禮 敬 諸 佛  二 者 稱 讚 如 來  三 者 廣 修 供 養  四 者 
ZH_X22_0400_001:0118c15	懺悔業障。五者隨喜功德。六者請轉法輪。七者請	001	懺 悔 業 障  五 者 隨 喜 功 德  六 者 請 轉 法 輪  七 者 請 
ZH_X22_0400_001:0118c16	佛住世。八者常隨佛學。九者恒順眾生。十者普皆	001	佛 住 世  八 者 常 隨 佛 學  九 者 恒 順 眾 生  十 者 普 皆 
ZH_X22_0400_001:0118c17	迴向。惟此十願。是曰願王。一切菩薩從此起行。直	001	迴 向  惟 此 十 願  是 曰 願 王  一切菩薩 從 此 起 行  直 
ZH_X22_0400_001:0118c18	至成佛。然其間有一總持門。能使所願速得成就。	001	至 成 佛  然 其 間 有 一 總 持 門  能 使 所 願 速 得 成 就  
ZH_X22_0400_001:0118c19	不離念無量壽佛求生西方。普賢偈曰。願我臨欲	001	不 離 念 無 量 壽 佛 求 生 西 方  普 賢 偈 曰  願 我 臨 欲 
ZH_X22_0400_001:0118c20	命終時。盡除一切諸障礙。面見彼佛阿彌陀。即得	001	命 終 時  盡 除 一 切 諸 障 礙  面 見 彼 佛 阿 彌 陀  即 得 
ZH_X22_0400_001:0118c21	往生安樂剎。我既往生彼剎已。現前成就此大願。	001	往 生 安 樂 剎  我 既 往 生 彼 剎 已  現 前 成 就 此 大 願  
ZH_X22_0400_001:0118c22	一切圓滿盡無餘。利樂一切眾生界。是知盡十方	001	一 切 圓 滿 盡 無 餘  利 樂 一 切 眾 生 界  是 知 盡 十 方 
ZH_X22_0400_001:0118c23	眾生願輪之勝。莫有過於往生安樂者。何以故。無	001	眾 生 願 輪 之 勝  莫 有 過 於 往 生 安 樂 者  何 以 故  無 
ZH_X22_0400_001:0118c24	量壽佛。無上願王。一切菩薩願王。莫不以此為究	001	量 壽 佛  無 上 願 王  一切菩薩 願 王  莫 不 以 此 為 究 
ZH_X22_0400_001:0119a01	竟故。今明發願。當如西方合論中說。決得往生。一	001	竟 故  今 明 發 願  當 如 西 方 合 論 中 說  決 得 往 生  一 
ZH_X22_0400_001:0119a02	不為福田故願。願為一切眾生蔭。生淨土故。二不	001	不 為 福 田 故 願  願 為 一 切 眾 生 蔭  生 淨 土 故  二 不 
ZH_X22_0400_001:0119a03	為眷屬故願。願治一切如來家。生淨土故。三不為	001	為 眷 屬 故 願  願 治 一 切 如 來 家  生 淨 土 故  三 不 為 
ZH_X22_0400_001:0119a04	病苦故願。願醫一切世間無明等瘡。生淨土故。四	001	病 苦 故 願  願 醫 一切世間 無 明 等 瘡  生 淨 土 故  四 
ZH_X22_0400_001:0119a05	不為轉輪王故願。願轉諸佛法輪。作大法王。生淨	001	不 為 轉 輪 王 故 願  願 轉 諸 佛 法 輪  作 大 法 王  生 淨 
ZH_X22_0400_001:0119a06	土故。五不為欲界故願。願離一切微妙五欲。生淨	001	土 故  五 不 為 欲 界 故 願  願 離 一 切 微 妙 五 欲  生 淨 
ZH_X22_0400_001:0119a07	土故。六不為色界故願。願離一切禪著。生淨土故。	001	土 故  六 不 為 色 界 故 願  願 離 一 切 禪 著  生 淨 土 故  
ZH_X22_0400_001:0119a08	七不為無色界故願。願盡種種微細流注。證無量	001	七 不 為 無 色 界 故 願  願 盡 種 種 微 細 流 注  證 無 量 
ZH_X22_0400_001:0119a09	相好身。生淨土故。八不為聲聞辟支故願。願以福	001	相 好 身  生 淨 土 故  八 不 為 聲 聞 辟 支 故 願  願 以 福 
ZH_X22_0400_001:0119a10	智二嚴。饒益一切眾生。生淨土故。九不為一世界	001	智 二 嚴  饒益一切 眾 生  生 淨 土 故  九 不 為 一 世 界 
ZH_X22_0400_001:0119a11	千世界眾生故願。願代無央數世界眾生苦。拔一	001	千 世 界 眾 生 故 願  願 代 無 央 數 世 界 眾 生 苦  拔 一 
ZH_X22_0400_001:0119a12	切世界眾生。生淨土故。十不為一阿僧祇劫千阿	001	切 世 界 眾 生  生 淨 土 故  十 不 為 一 阿僧祇劫 千 阿 
ZH_X22_0400_001:0119a13	僧祇劫眾生故願。願代無數阿僧祇劫眾生苦。拔	001	僧 祇 劫 眾 生 故 願  願 代 無 數 阿僧祇劫 眾 生 苦  拔 
ZH_X22_0400_001:0119a14	一切劫眾生生淨土故。	001	一 切 劫 眾 生 生 淨 土 故  
ZH_X22_0400_001:0119a15	三。念門者。即經云一向專念無量壽佛。乃至十念	001	三  念 門 者  即 經 云 一 向 專 念 無 量 壽 佛  乃 至 十 念 
ZH_X22_0400_001:0119a16	一念念於彼佛者。是。首楞嚴經。大勢至白佛言。我	001	一 念 念 於 彼 佛 者  是  首 楞 嚴 經  大 勢 至 白 佛 言  我 
ZH_X22_0400_001:0119a17	憶往昔恒河沙劫。有佛出世。名無量光。十二如來	001	憶 往 昔 恒 河 沙 劫  有 佛 出 世  名 無 量 光  十 二 如 來 
ZH_X22_0400_001:0119a18	相繼一劫。其最後佛。名超日月光。彼佛教我念佛	001	相 繼 一 劫  其 最 後 佛  名 超 日 月 光  彼 佛 教 我 念 佛 
ZH_X22_0400_001:0119a19	三昧。譬如有人。一專為憶。一人專忘。如是二人。若	001	三 昧  譬 如 有 人  一 專 為 憶  一 人 專 忘  如 是 二 人  若 
ZH_X22_0400_001:0119a20	逢不逢。或見非見。二人相憶。二憶念深。如是乃至	001	逢 不 逢  或 見 非 見  二 人 相 憶  二 憶 念 深  如 是 乃 至 
ZH_X22_0400_001:0119a21	從生至生。同於形影。不相乖異。十方如來憐念眾	001	從 生 至 生  同 於 形 影  不 相 乖 異  十 方 如 來 憐 念 眾 
ZH_X22_0400_001:0119a22	生。如母憶子。若子逃逝。雖憶何為。子若憶母。如母	001	生  如 母 憶 子  若 子 逃 逝  雖 憶 何 為  子 若 憶 母  如 母 
ZH_X22_0400_001:0119a23	憶時。母子歷生。不相違遠。若眾生心憶佛念佛。現	001	憶 時  母 子 歷 生  不 相 違 遠  若 眾 生 心 憶 佛 念 佛  現 
ZH_X22_0400_001:0119a24	前當來必定見佛。去佛不遠。不假方便。自得心開。	001	前 當 來 必 定 見 佛  去 佛 不 遠  不 假 方 便  自 得 心 開  
ZH_X22_0400_001:0119b01	我本因地。以念佛心。入無生忍。今於此界。攝念佛	001	我 本 因 地  以 念 佛 心  入 無 生 忍  今 於 此 界  攝 念 佛 
ZH_X22_0400_001:0119b02	人。歸於淨土。佛問圓通。我無選擇。都攝六根。淨念	001	人  歸 於 淨 土  佛 問 圓 通  我 無 選 擇  都 攝 六 根  淨 念 
ZH_X22_0400_001:0119b03	相繼。得三摩地。斯為第一。文殊所說般若經佛言。	001	相 繼  得 三 摩 地  斯 為 第 一  文 殊 所 說 般 若 經 佛 言  
ZH_X22_0400_001:0119b04	法界一相。繫緣法界。是名一行三昧。善男子。善女	001	法 界 一 相  繫 緣 法 界  是 名 一行三昧  善 男 子  善 女 
ZH_X22_0400_001:0119b05	人。欲入一行三昧。應處空閒。捨諸亂意。不取相貌。	001	人  欲 入 一行三昧  應 處 空 閒  捨 諸 亂 意  不 取 相 貌  
ZH_X22_0400_001:0119b06	繫心一佛。專稱名字。隨佛方所。端身正向。能於一	001	繫 心 一 佛  專 稱 名 字  隨 佛 方 所  端 身 正 向  能 於 一 
ZH_X22_0400_001:0119b07	佛念念相續。即是念中能見過去未來現在諸佛。	001	佛 念 念 相 續  即 是 念 中 能 見 過去未來現在 諸 佛  
ZH_X22_0400_001:0119b08	何以故。念一佛功德無量無邊。亦與無量諸佛功	001	何 以 故  念 一 佛 功 德 無量無邊  亦 與 無 量 諸 佛 功 
ZH_X22_0400_001:0119b09	德無二。如是入一行三昧者。盡知恒沙諸佛法界	001	德 無 二  如 是 入 一行三昧 者  盡 知 恒 沙 諸 佛 法 界 
ZH_X22_0400_001:0119b10	無差別相。又如般舟經。佛言。何因致現在諸佛悉	001	無差別相  又 如 般 舟 經  佛 言  何 因 致 現在諸佛 悉 
ZH_X22_0400_001:0119b11	在前立三昧。其有四眾。持戒定具。獨一處止。心念	001	在 前 立 三 昧  其 有 四 眾  持 戒 定 具  獨 一 處 止  心 念 
ZH_X22_0400_001:0119b12	西方阿彌陀佛。今現在。去是十億萬佛剎。其國名	001	西 方 阿 彌 陀 佛  今 現 在  去 是 十 億 萬 佛 剎  其 國 名 
ZH_X22_0400_001:0119b13	須摩提。在眾菩薩中央說經。一切常念彼佛。譬如	001	須 摩 提  在 眾 菩 薩 中 央 說 經  一 切 常 念 彼 佛  譬 如 
ZH_X22_0400_001:0119b14	夢中見七寶親屬相與娛樂。覺已說之。若人念彼	001	夢 中 見 七 寶 親 屬 相 與 娛 樂  覺 已 說 之  若 人 念 彼 
ZH_X22_0400_001:0119b15	佛一日晝夜。若過七日七夜。阿彌陀佛於覺不見。	001	佛 一 日 晝 夜  若 過 七日七夜  阿 彌 陀 佛 於 覺 不 見  
ZH_X22_0400_001:0119b16	夢中見之。心作念時。諸佛國土大山須彌幽冥之	001	夢 中 見 之  心 作 念 時  諸 佛 國 土 大 山 須 彌 幽 冥 之 
ZH_X22_0400_001:0119b17	處。悉為開闢。不持神足到其佛剎。便於世間。坐見	001	處  悉 為 開 闢  不 持 神 足 到 其 佛 剎  便 於 世 間  坐 見 
ZH_X22_0400_001:0119b18	彼佛。聞所說經。如上三經具明念力不可思議。是	001	彼 佛  聞 所 說 經  如 上 三 經 具 明 念 力 不可思議  是 
ZH_X22_0400_001:0119b19	知一念十念。乃至一向專念。無量壽佛隨眾生心。	001	知 一 念 十 念  乃 至 一 向 專 念  無 量 壽 佛 隨 眾 生 心  
ZH_X22_0400_001:0119b20	念念出現。眾生能一念念佛者。即一心清淨。一心	001	念 念 出 現  眾 生 能 一 念 念 佛 者  即 一 心 清 淨  一 心 
ZH_X22_0400_001:0119b21	清淨。即一身清淨。一身清淨。即多身清淨。多身清	001	清 淨  即 一 身 清 淨  一 身 清 淨  即 多 身 清 淨  多 身 清 
ZH_X22_0400_001:0119b22	淨。即一世界清淨。一世界清淨。即多世界清淨。如	001	淨  即 一 世 界 清 淨  一 世 界 清 淨  即 多 世 界 清 淨  如 
ZH_X22_0400_001:0119b23	是乃至不可說不可說恒河沙數世界清淨。臨命	001	是 乃 至 不可說不可說 恒 河 沙 數 世 界 清 淨  臨 命 
ZH_X22_0400_001:0119b24	終時。隨其念力。見佛往生。自性自度。是心作佛故。	001	終 時  隨 其 念 力  見 佛 往 生  自 性 自 度  是 心 作 佛 故  
ZH_X22_0400_001:0119c01	四。行門者。即經云法藏比丘及諸菩薩。積集無量	001	四  行 門 者  即 經 云 法 藏 比 丘 及 諸 菩 薩  積 集 無 量 
ZH_X22_0400_001:0119c02	功德。乃至三輩往生所修功德等。是。維摩經。長者	001	功 德  乃 至 三 輩 往 生 所 修 功 德 等  是  維 摩 經  長 者 
ZH_X22_0400_001:0119c03	子寶積白佛言。惟願世尊說諸菩薩淨土之行。佛	001	子 寶 積 白 佛 言  惟 願 世 尊 說 諸 菩 薩 淨 土 之 行  佛 
ZH_X22_0400_001:0119c04	言。眾生之類。是菩薩佛土。所以者何。菩薩取於淨	001	言  眾 生 之 類  是 菩 薩 佛 土  所以者何  菩 薩 取 於 淨 
ZH_X22_0400_001:0119c05	國。皆為饒益諸眾生故。譬如有人。欲於空地造立	001	國  皆 為 饒 益 諸 眾 生 故  譬 如 有 人  欲 於 空 地 造 立 
ZH_X22_0400_001:0119c06	宮室。隨意無礙。若於虗空。終不能成。菩薩如是。為	001	宮 室  隨 意 無 礙  若 於 虗 空  終 不 能 成  菩 薩 如 是  為 
ZH_X22_0400_001:0119c07	成就眾生故。願取佛國。願取佛國者非於空也。若	001	成 就 眾 生 故  願 取 佛 國  願 取 佛 國 者 非 於 空 也  若 
ZH_X22_0400_001:0119c08	菩薩欲得淨土。當淨其心。隨其心淨。則佛土淨。寶	001	菩 薩 欲 得 淨 土  當 淨 其 心  隨 其 心 淨  則 佛 土 淨  寶 
ZH_X22_0400_001:0119c09	積經。佛告彌勒。發十種心往生極樂。何者為十。一	001	積 經  佛 告 彌 勒  發 十 種 心 往 生 極 樂  何 者 為 十  一 
ZH_X22_0400_001:0119c10	者。於諸眾生。起於大慈無損害心。二者。於諸眾生。	001	者  於 諸 眾 生  起 於 大 慈 無 損 害 心  二 者  於 諸 眾 生  
ZH_X22_0400_001:0119c11	起於大悲無逼惱心。三者。於佛正法。不惜身命。樂	001	起 於 大 悲 無 逼 惱 心  三 者  於 佛 正 法  不惜身命  樂 
ZH_X22_0400_001:0119c12	守護心。四者。於一切法。發生勝忍。無執著心。五者。	001	守 護 心  四 者  於一切法  發 生 勝 忍  無 執 著 心  五 者  
ZH_X22_0400_001:0119c13	不貪利養恭敬尊重。淨意樂心。六者。求佛種智。於	001	不 貪 利養恭敬 尊 重  淨 意 樂 心  六 者  求 佛 種 智  於 
ZH_X22_0400_001:0119c14	一切時。無忘失心。七者。於諸眾生尊重恭敬。無下	001	一 切 時  無 忘 失 心  七 者  於 諸 眾 生 尊 重 恭 敬  無 下 
ZH_X22_0400_001:0119c15	劣心。八者。不著世論。於菩提分。生決定心。九者。種	001	劣 心  八 者  不 著 世 論  於 菩 提 分  生 決 定 心  九 者  種 
ZH_X22_0400_001:0119c16	諸善根。無有雜染。清淨之心。十者。於諸如來。捨離	001	諸 善 根  無 有 雜 染  清 淨 之 心  十 者  於 諸 如 來  捨 離 
ZH_X22_0400_001:0119c17	諸相。起隨念心。是名菩提發十種心。由是心故。當	001	諸 相  起 隨 念 心  是 名 菩 提 發 十 種 心  由 是 心 故  當 
ZH_X22_0400_001:0119c18	得往生。若人於此十心。隨成一心。樂欲往生彼佛	001	得 往 生  若 人 於 此 十 心  隨 成 一 心  樂 欲 往 生 彼 佛 
ZH_X22_0400_001:0119c19	世界。若不得生。無有是處。是故行者既發願已。惟	001	世 界  若 不 得 生  無 有 是 處  是 故 行 者 既 發 願 已  惟 
ZH_X22_0400_001:0119c20	應一切所行。不離念佛。當獨居時。不離念佛。處眷	001	應 一 切 所 行  不 離 念 佛  當 獨 居 時  不 離 念 佛  處 眷 
ZH_X22_0400_001:0119c21	屬間。不離念佛。聞說意聲。不說意聲。不離念佛。見	001	屬 間  不 離 念 佛  聞 說 意 聲  不 說 意 聲  不 離 念 佛  見 
ZH_X22_0400_001:0119c22	悅意色。不悅意色。不離念佛。乃至班朝蒞官。治軍	001	悅 意 色  不 悅 意 色  不 離 念 佛  乃 至 班 朝 蒞 官  治 軍 
ZH_X22_0400_001:0119c23	行法。不離念佛。遇刀兵劫。入羅剎羣。不離念佛。如	001	行 法  不 離 念 佛  遇 刀 兵 劫  入 羅 剎 羣  不 離 念 佛  如 
ZH_X22_0400_001:0119c24	是念佛。則能漸淨我人眾生壽者四相根本。隨順	001	是 念 佛  則 能 漸 淨 我 人 眾 生 壽 者 四 相 根 本  隨 順 
ZH_X22_0400_001:0120a01	具足十波羅蜜。既能心佛之心。何難履佛之土。何	001	具 足 十波羅蜜  既 能 心 佛 之 心  何 難 履 佛 之 土  何 
ZH_X22_0400_001:0120a02	以故。一淨一切淨故。	001	以 故  一 淨 一 切 淨 故  
ZH_X22_0400_001:0120a03	三明歸趣	001	三 明 歸 趣 
ZH_X22_0400_001:0120a04	欲明歸趣。當知因緣不離法性。如此經言。法藏初	001	欲 明 歸 趣  當 知 因 緣 不 離 法 性  如 此 經 言  法 藏 初 
ZH_X22_0400_001:0120a05	心。先開正覺。往生三輩。盡發菩提。若不發菩提者。	001	心  先 開 正 覺  往 生 三 輩  盡 發 菩 提  若 不 發 菩 提 者  
ZH_X22_0400_001:0120a06	如上四門不成安立。何謂發菩提心。菩提訓覺。舉	001	如 上 四 門 不 成 安 立  何 謂 發菩提心  菩 提 訓 覺  舉 
ZH_X22_0400_001:0120a07	要言之。當明五義。一了知一切諸佛不離自心。自	001	要 言 之  當 明 五 義  一 了 知 一切諸佛 不 離 自 心  自 
ZH_X22_0400_001:0120a08	心常有一切諸佛成正覺故。一了知一切佛土不	001	心 常 有 一切諸佛 成 正 覺 故  一 了 知 一 切 佛 土 不 
ZH_X22_0400_001:0120a09	離自心。自心具足一切莊嚴佛土故。一了知眾生	001	離 自 心  自 心 具 足 一 切 莊 嚴 佛 土 故  一 了 知 眾 生 
ZH_X22_0400_001:0120a10	一念念佛決定成佛。一切佛念力所成故。一了知	001	一 念 念 佛 決 定 成 佛  一 切 佛 念 力 所 成 故  一 了 知 
ZH_X22_0400_001:0120a11	眾生。發願求生淨土。決生淨土。一切土願力所現	001	眾 生  發 願 求 生 淨 土  決 生 淨 土  一 切 土 願 力 所 現 
ZH_X22_0400_001:0120a12	故。一了知自心既爾。他心亦然。有一眾生不生淨	001	故  一 了 知 自 心 既 爾  他 心 亦 然  有 一 眾 生 不 生 淨 
ZH_X22_0400_001:0120a13	土不成佛者。是則我土不淨。我佛不成。我佛眾生。	001	土 不 成 佛 者  是 則 我 土 不 淨  我 佛 不 成  我 佛 眾 生  
ZH_X22_0400_001:0120a14	三無差別故。由此起信。是無信信。由此起願。是無	001	三無差別 故  由 此 起 信  是 無 信 信  由 此 起 願  是 無 
ZH_X22_0400_001:0120a15	願願。由此起念。是無念念。由此起行。是無行行。	001	願 願  由 此 起 念  是 無 念 念  由 此 起 行  是 無 行 行  
ZH_X22_0400_001:0120a16	云何為無信信。華嚴經云。佛子。何等為菩薩摩訶	001	云 何 為 無 信 信  華 嚴 經 云  佛 子  何 等 為 菩 薩 摩 訶 
ZH_X22_0400_001:0120a17	薩信藏。此菩薩信一切法空。信一切法無相。信一	001	薩 信 藏  此 菩 薩 信 一切法空  信 一 切 法 無 相  信 一 
ZH_X22_0400_001:0120a18	切法無願。信一切法無作。信一切法無分別。信一	001	切 法 無 願  信 一 切 法 無 作  信 一 切 法 無 分 別  信 一 
ZH_X22_0400_001:0120a19	切法無所依。信一切法不可量。信一切法無有上。	001	切 法 無 所 依  信 一 切 法 不 可 量  信 一 切 法 無 有 上  
ZH_X22_0400_001:0120a20	信一切法難超越。信一切法無生。若菩薩能如是	001	信 一 切 法 難 超 越  信 一 切 法 無 生  若 菩 薩 能 如 是 
ZH_X22_0400_001:0120a21	隨順一切法。生淨信已。聞諸佛法不可思議。心不	001	隨 順 一 切 法  生 淨 信 已  聞 諸 佛 法 不可思議  心 不 
ZH_X22_0400_001:0120a22	怯弱。聞一切佛不可思議。心不怯弱。聞眾生界不	001	怯 弱  聞 一 切 佛 不可思議  心 不 怯 弱  聞 眾 生 界 不 
ZH_X22_0400_001:0120a23	可思議。心不怯弱。聞法界不可思議。心不怯弱。聞	001	可 思 議  心 不 怯 弱  聞 法 界 不可思議  心 不 怯 弱  聞 
ZH_X22_0400_001:0120a24	虗空界不可思議。心不怯弱。聞涅槃界不可思議。	001	虗 空 界 不可思議  心 不 怯 弱  聞 涅 槃 界 不可思議  
ZH_X22_0400_001:0120b01	心不怯弱。聞過去世不可思議。心不怯弱。聞未來	001	心 不 怯 弱  聞 過 去 世 不可思議  心 不 怯 弱  聞 未 來 
ZH_X22_0400_001:0120b02	世不可思議。心不怯弱。聞現在世不可思議。心不	001	世 不可思議  心 不 怯 弱  聞 現 在 世 不可思議  心 不 
ZH_X22_0400_001:0120b03	怯弱。聞入一切劫不可思議。心不怯弱。何以故。此	001	怯 弱  聞 入 一 切 劫 不可思議  心 不 怯 弱  何 以 故  此 
ZH_X22_0400_001:0120b04	菩薩於諸佛所。一向堅信。知佛智慧無邊無盡。十	001	菩 薩 於 諸 佛 所  一 向 堅 信  知 佛 智 慧 無邊無盡  十 
ZH_X22_0400_001:0120b05	方無量諸世界中。一一各有無量諸佛。於阿耨多	001	方 無 量 諸 世 界 中  一 一 各 有 無 量 諸 佛  於 阿 耨 多 
ZH_X22_0400_001:0120b06	羅三藐三菩提。已得。今得。當得。已出世。今出世。當	001	羅 三藐三菩提  已 得  今 得  當 得  已 出 世  今 出 世  當 
ZH_X22_0400_001:0120b07	出世。已入涅槃。今入涅槃。當入涅槃。彼諸佛智慧。	001	出 世  已 入 涅 槃  今 入 涅 槃  當 入 涅 槃  彼 諸 佛 智 慧  
ZH_X22_0400_001:0120b08	不增不減。不生不滅。不進不退。不遠不近。無知無	001	不增不減  不生不滅  不 進 不 退  不 遠 不 近  無 知 無 
ZH_X22_0400_001:0120b09	捨。此菩薩入佛智慧。成就無邊無盡信。得此信已。	001	捨  此 菩 薩 入 佛 智 慧  成 就 無邊無盡 信  得 此 信 已  
ZH_X22_0400_001:0120b10	心不退轉。心不雜亂。不可破壞。無所染著。隨順聖	001	心 不 退 轉  心 不 雜 亂  不可破壞  無所染著  隨 順 聖 
ZH_X22_0400_001:0120b11	人。生如來家。護持一切諸佛種性。增長一切菩薩	001	人  生如來家  護 持 一切諸佛 種 性  增 長 一切菩薩 
ZH_X22_0400_001:0120b12	信解。隨順一切如來善根。出生一切諸佛方便。是	001	信 解  隨 順 一 切 如 來 善 根  出 生 一切諸佛 方 便  是 
ZH_X22_0400_001:0120b13	名菩薩摩訶薩信藏。是故當知。無量壽佛願力功	001	名 菩薩摩訶薩 信 藏  是故當知  無 量 壽 佛 願 力 功 
ZH_X22_0400_001:0120b14	德智慧神通。於眾生心。不增不減。不生不滅。不進	001	德 智 慧 神 通  於 眾 生 心  不增不減  不生不滅  不 進 
ZH_X22_0400_001:0120b15	不退。不近不遠。無知無捨。本來是佛。更無可信。首	001	不 退  不 近 不 遠  無 知 無 捨  本 來 是 佛  更 無 可 信  首 
ZH_X22_0400_001:0120b16	楞嚴經。文殊言。我真文殊。無是文殊。若有是者。則	001	楞 嚴 經  文 殊 言  我 真 文 殊  無 是 文 殊  若 有 是 者  則 
ZH_X22_0400_001:0120b17	二文殊。心佛亦爾。我真無量。無是無量。如是之信。	001	二 文 殊  心 佛 亦 爾  我 真 無 量  無 是 無 量  如 是 之 信  
ZH_X22_0400_001:0120b18	方為淨信。故此經言。知一切法悉皆寂滅。聞甚深	001	方 為 淨 信  故 此 經 言  知一切法 悉 皆 寂 滅  聞 甚 深 
ZH_X22_0400_001:0120b19	法。心不疑懼。是則名為無信信。	001	法  心 不 疑 懼  是 則 名 為 無 信 信  
ZH_X22_0400_001:0120b20	云何為無願願。大般若經。佛言。諸菩薩摩訶薩具	001	云 何 為 無 願 願  大 般 若 經  佛 言  諸 菩薩摩訶薩 具 
ZH_X22_0400_001:0120b21	最勝覺。雖能受行如是深法。而於其中不求果報。	001	最 勝 覺  雖 能 受 行 如 是 深 法  而 於 其 中 不 求 果 報  
ZH_X22_0400_001:0120b22	何以故。於自性無動故。善現言。能於何等自性無	001	何 以 故  於 自 性 無 動 故  善 現 言  能 於 何 等 自 性 無 
ZH_X22_0400_001:0120b23	動。佛言。能於一切法無性自性無動。何以故。諸法	001	動  佛 言  能 於一切法 無 性 自 性 無 動  何 以 故  諸 法 
ZH_X22_0400_001:0120b24	自性。即是無性。無性不能現證無性。思益經。網明	001	自 性  即 是 無 性  無 性 不 能 現 證 無 性  思 益 經  網 明 
ZH_X22_0400_001:0120c01	言。阿耨多羅三藐三菩提性。即是一切眾生性。一	001	言  阿耨多羅三藐三菩提 性  即 是 一 切 眾 生 性  一 
ZH_X22_0400_001:0120c02	切眾生性。即是幻性。幻性。即是一切法性。於是法	001	切 眾 生 性  即 是 幻 性  幻 性  即 是 一切法性  於 是 法 
ZH_X22_0400_001:0120c03	中。我不見有利。不見無利。若有菩薩希望功德利	001	中  我 不 見 有 利  不 見 無 利  若 有 菩 薩 希 望 功 德 利 
ZH_X22_0400_001:0120c04	而發菩提心者。不名發大乘也。所以者何。一切法	001	而 發菩提心 者  不 名 發 大 乘 也  所以者何  一 切 法 
ZH_X22_0400_001:0120c05	無功德利。以無有對處故。問。一切法既無功德利	001	無 功 德 利  以 無 有 對 處 故  問  一 切 法 既 無 功 德 利 
ZH_X22_0400_001:0120c06	者。無量願王從何建立。答。從一切眾生心而建立。	001	者  無 量 願 王 從 何 建 立  答  從 一 切 眾 生 心 而 建 立  
ZH_X22_0400_001:0120c07	一切眾生性本清淨。本清淨故壽本無量。本清淨	001	一 切 眾 生 性 本 清 淨  本 清 淨 故 壽 本 無 量  本 清 淨 
ZH_X22_0400_001:0120c08	故。光亦無量。乃至地獄餓鬼畜生諸惡道苦。清淨	001	故  光 亦 無 量  乃 至 地 獄 餓 鬼 畜 生 諸 惡 道 苦  清 淨 
ZH_X22_0400_001:0120c09	心中本不可得故。是知一切眾生常住極樂。特於	001	心 中 本 不 可 得 故  是 知 一 切 眾 生 常 住 極 樂  特 於 
ZH_X22_0400_001:0120c10	夢中幻有娑婆。幻夢醒時。娑婆安在。本無可厭。亦	001	夢 中 幻 有 娑 婆  幻 夢 醒 時  娑 婆 安 在  本 無 可 厭  亦 
ZH_X22_0400_001:0120c11	何所忻。但以清淨心而迴向佛故。故此經言。覺了	001	何 所 忻  但 以 清 淨 心 而 迴 向 佛 故  故 此 經 言  覺 了 
ZH_X22_0400_001:0120c12	一切法。猶如夢幻響。滿足諸妙願。必成如是剎。是	001	一 切 法  猶 如 夢 幻 響  滿 足 諸 妙 願  必 成 如 是 剎  是 
ZH_X22_0400_001:0120c13	則名為無願願。	001	則 名 為 無 願 願  
ZH_X22_0400_001:0120c14	云何為無念念。華嚴經。德雲比丘告善財言。善男	001	云 何 為 無 念 念  華 嚴 經  德 雲 比 丘 告 善 財 言  善 男 
ZH_X22_0400_001:0120c15	子。我得自在決定解力。信眼清淨。智光照耀。普觀	001	子  我 得 自 在 決 定 解 力  信 眼 清 淨  智 光 照 耀  普 觀 
ZH_X22_0400_001:0120c16	境界。離一切障。善巧觀察。普眼明徹。具清淨行。往	001	境 界  離一切障  善 巧 觀 察  普 眼 明 徹  具 清 淨 行  往 
ZH_X22_0400_001:0120c17	詣十方一切國土。恭敬供養一切諸佛。常念一切	001	詣 十 方 一 切 國 土  恭敬供養 一切諸佛  常 念 一 切 
ZH_X22_0400_001:0120c18	諸佛如來。總持一切諸佛正法。常見一切十方諸	001	諸佛如來  總 持 一切諸佛 正 法  常 見 一 切 十 方 諸 
ZH_X22_0400_001:0120c19	佛。所謂見於東方一佛。二佛。十佛。百佛。千佛。百千	001	佛  所 謂 見 於 東 方 一 佛  二 佛  十 佛  百 佛  千 佛  百 千 
ZH_X22_0400_001:0120c20	佛。億佛。百億佛。千億佛。百千億佛。那由他億佛。百	001	佛  億 佛  百 億 佛  千 億 佛  百 千 億 佛  那 由 他 億 佛  百 
ZH_X22_0400_001:0120c21	那由他億佛。千那由他億佛。百千那由他億佛。乃	001	那 由 他 億 佛  千 那 由 他 億 佛  百 千 那 由 他 億 佛  乃 
ZH_X22_0400_001:0120c22	至見無數無量無邊無等。不可數不可稱不可思	001	至 見 無 數 無量無邊 無 等  不 可 數 不 可 稱 不 可 思 
ZH_X22_0400_001:0120c23	不可量不可說不可說佛。乃至見閻浮提微塵數	001	不 可 量 不可說不可說 佛  乃 至 見 閻 浮 提 微 塵 數 
ZH_X22_0400_001:0120c24	佛。四天下微塵數佛。千世界微塵數佛。二千世界	001	佛  四 天 下 微 塵 數 佛  千 世 界 微 塵 數 佛  二 千 世 界 
ZH_X22_0400_001:0121a01	微塵數佛。三千世界微塵數佛。佛剎微塵數佛。乃	001	微 塵 數 佛  三千世界 微 塵 數 佛  佛 剎 微 塵 數 佛  乃 
ZH_X22_0400_001:0121a02	至不可說不可說佛剎微塵數佛。如東方。南西北	001	至 不可說不可說 佛 剎 微 塵 數 佛  如 東 方  南 西 北 
ZH_X22_0400_001:0121a03	方四維上下。亦復如是。又解脫長者告善財言。我	001	方 四 維 上 下  亦復如是  又 解 脫 長 者 告 善 財 言  我 
ZH_X22_0400_001:0121a04	若欲見安樂世界阿彌陀如來隨意即見。我若欲	001	若 欲 見 安樂世界 阿 彌 陀 如 來 隨 意 即 見  我 若 欲 
ZH_X22_0400_001:0121a05	見栴檀世界金剛光明如來。妙香世界寶光明如	001	見 栴 檀 世 界 金 剛 光 明 如 來  妙 香 世 界 寶 光 明 如 
ZH_X22_0400_001:0121a06	來。蓮華世界寶蓮華光明如來。妙金世界寂靜光	001	來  蓮 華 世 界 寶 蓮 華 光 明 如 來  妙 金 世 界 寂 靜 光 
ZH_X22_0400_001:0121a07	明如來。妙喜世界不動如來。善住世界師子如來。	001	明 如 來  妙 喜 世 界 不動如來  善 住 世 界 師 子 如 來  
ZH_X22_0400_001:0121a08	鏡光明世界月覺如來。寶師子莊嚴世界毗盧遮	001	鏡 光 明 世 界 月 覺 如 來  寶 師 子 莊 嚴 世 界 毗 盧 遮 
ZH_X22_0400_001:0121a09	那如來。如是一切悉皆即見。然彼如來不來至此。	001	那 如 來  如是一切 悉 皆 即 見  然 彼 如 來 不 來 至 此  
ZH_X22_0400_001:0121a10	我身亦不往詣於彼。知一切佛及與我心。悉皆如	001	我 身 亦 不 往 詣 於 彼  知 一 切 佛 及 與 我 心  悉 皆 如 
ZH_X22_0400_001:0121a11	夢。知一切佛猶如影像。自心如水。知一切佛所有	001	夢  知 一 切 佛 猶 如 影 像  自 心 如 水  知 一 切 佛 所 有 
ZH_X22_0400_001:0121a12	色相。及以自心。悉皆如幻。知一切佛及以己心。悉	001	色 相  及 以 自 心  悉 皆 如 幻  知 一 切 佛 及 以 己 心  悉 
ZH_X22_0400_001:0121a13	皆如響。我如是知。如是憶念。所見諸佛。皆由自心。	001	皆 如 響  我 如 是 知  如 是 憶 念  所 見 諸 佛  皆 由 自 心  
ZH_X22_0400_001:0121a14	如是念佛。即念是佛。更無別佛。即佛是念。更無別	001	如 是 念 佛  即 念 是 佛  更 無 別 佛  即 佛 是 念  更 無 別 
ZH_X22_0400_001:0121a15	念。無量即是念之體。念即是無量之用。體用一如。	001	念  無 量 即 是 念 之 體  念 即 是 無 量 之 用  體 用 一 如  
ZH_X22_0400_001:0121a16	心心寂滅。佛佛全彰。圓覺經云。圓覺普照。寂滅無	001	心 心 寂 滅  佛 佛 全 彰  圓 覺 經 云  圓 覺 普 照  寂 滅 無 
ZH_X22_0400_001:0121a17	二。於中百千萬億阿僧祇不可說恒河沙諸佛世	001	二  於 中 百 千 萬 億 阿 僧 祇 不 可 說 恒 河 沙 諸 佛 世 
ZH_X22_0400_001:0121a18	界。猶如空華。亂起亂滅。不即不離。無縛無脫。始知	001	界  猶 如 空 華  亂 起 亂 滅  不 即 不 離  無 縛 無 脫  始 知 
ZH_X22_0400_001:0121a19	眾生本來成佛。是則不離當處。步步華臺。何待他	001	眾 生 本 來 成 佛  是 則 不 離 當 處  步 步 華 臺  何 待 他 
ZH_X22_0400_001:0121a20	生。塵塵淨剎。故此經言。住深定門。悉覩現在無量	001	生  塵 塵 淨 剎  故 此 經 言  住 深 定 門  悉 覩 現 在 無 量 
ZH_X22_0400_001:0121a21	諸佛。一念之頃。無不周徧。是則名為無念念。	001	諸 佛  一 念 之 頃  無 不 周 徧  是 則 名 為 無 念 念  
ZH_X22_0400_001:0121a22	云何名無行行。華嚴經云。菩薩於如是寂滅微妙	001	云 何 名 無 行 行  華 嚴 經 云  菩 薩 於 如 是 寂 滅 微 妙 
ZH_X22_0400_001:0121a23	甚深最勝法中修行時。亦不生念我現修此行。已	001	甚 深 最 勝 法 中 修 行 時  亦 不 生 念 我 現 修 此 行  已 
ZH_X22_0400_001:0121a24	修此行。當修此行。不著蘊界處。內世間。外世間。內	001	修 此 行  當 修 此 行  不 著 蘊 界 處  內 世 間  外 世 間  內 
ZH_X22_0400_001:0121b01	外世間。所起大願諸波羅蜜。及一切法。皆無有著。	001	外 世 間  所 起 大 願 諸波羅蜜  及 一 切 法  皆 無 有 著  
ZH_X22_0400_001:0121b02	何以故。法界中無有法名向聲聞乘。向獨覺乘。無	001	何 以 故  法 界 中 無 有 法 名 向 聲 聞 乘  向 獨 覺 乘  無 
ZH_X22_0400_001:0121b03	有法名向菩薩乘。向阿耨多羅三藐三菩提。無有	001	有 法 名 向 菩 薩 乘  向 阿耨多羅三藐三菩提  無 有 
ZH_X22_0400_001:0121b04	法名向凡夫界。無有法名向染。向淨。向生死。向涅	001	法 名 向 凡 夫 界  無 有 法 名 向 染  向 淨  向 生 死  向 涅 
ZH_X22_0400_001:0121b05	槃。何以故。諸法無二無不二故。金剛般若經亦云。	001	槃  何 以 故  諸 法 無 二 無 不 二 故  金 剛 般 若 經 亦 云  
ZH_X22_0400_001:0121b06	莊嚴佛土者。即非莊嚴。是名莊嚴。問。既一切法不	001	莊 嚴 佛 土 者  即 非 莊 嚴  是 名 莊 嚴  問  既 一 切 法 不 
ZH_X22_0400_001:0121b07	可得者。何用莊嚴佛土。答。一切法不可得。所以莊	001	可 得 者  何 用 莊 嚴 佛 土  答  一 切 法 不 可 得  所 以 莊 
ZH_X22_0400_001:0121b08	嚴佛土。若有一法可得。則佛與眾生各住自性。同	001	嚴 佛 土  若 有 一 法 可 得  則 佛 與 眾 生 各 住 自 性  同 
ZH_X22_0400_001:0121b09	異熾然。成敵兩立。佛不度生。生不成佛。惟一法不	001	異 熾 然  成 敵 兩 立  佛 不 度 生  生 不 成 佛  惟 一 法 不 
ZH_X22_0400_001:0121b10	可得。圓滿覺場。緣起無朕。本際非動。佛事繁興。是	001	可 得  圓 滿 覺 場  緣 起 無 朕  本 際 非 動  佛 事 繁 興  是 
ZH_X22_0400_001:0121b11	知諸佛示現。實本無現。眾生求生。實本無生。無現	001	知 諸 佛 示 現  實 本 無 現  眾 生 求 生  實 本 無 生  無 現 
ZH_X22_0400_001:0121b12	而現。佛即眾生。無生而生。眾生即佛。故此經言。譬	001	而 現  佛 即 眾 生  無 生 而 生  眾 生 即 佛  故 此 經 言  譬 
ZH_X22_0400_001:0121b13	如幻師。現眾異像。為男為女。無所不變。本學明了。	001	如 幻 師  現 眾 異 像  為 男 為 女  無 所 不 變  本 學 明 了  
ZH_X22_0400_001:0121b14	在意所為。是則名為無行行。	001	在 意 所 為  是 則 名 為 無 行 行  
ZH_X22_0400_001:0121b15	如是之法。實萬善之總門。一乘之了義。菩薩以之	001	如 是 之 法  實 萬 善 之 總 門  一 乘 之 了 義  菩 薩 以 之 
ZH_X22_0400_001:0121b16	嚴淨國土。諸佛以之圓證菩提。法性如然。羣經共	001	嚴 淨 國 土  諸 佛 以 之 圓 證 菩 提  法 性 如 然  羣 經 共 
ZH_X22_0400_001:0121b17	讚。但能信入。已投種於寶池。永截疑根。定往生於	001	讚  但 能 信 入  已 投 種 於 寶 池  永 截 疑 根  定 往 生 於 
ZH_X22_0400_001:0121b18	金地。是固本來具足。更須方便加功。都攝六根。全	001	金 地  是 固 本 來 具 足  更 須 方 便 加 功  都 攝 六 根  全 
ZH_X22_0400_001:0121b19	提一念。了得即心即佛。自知非佛非心。再釋經文。	001	提 一 念  了 得 即 心 即 佛  自 知 非 佛 非 心  再 釋 經 文  
ZH_X22_0400_001:0121b20	用資廣勸。	001	用 資 廣 勸  
ZH_X22_0400_001:0121b22	無量壽經起信論卷上	001	無 量 壽 經 起 信 論 卷 上 
