segmentnr	original	stemmed
ZH_T39_1792_002:0506c15_0	佛說盂蘭盆經疏下	佛 說 盂 蘭 盆 經 疏 下 
ZH_T39_1792_002:0506c17_0	充國沙門宗密述	充 國 沙 門 宗 密 述 
ZH_T39_1792_002:0506c18_0	四、正解經文二。正解經文，於中復二：初	四  正 解 經 文 二  正 解 經 文  於 中 復 二  初 
ZH_T39_1792_002:0506c19_8	釋題目、二解本文。	釋 題 目  二 解 本 文  
ZH_T39_1792_002:0506c19_14	初、釋題目。	初  釋 題 目  
ZH_T39_1792_002:0506c20_12	佛說盂蘭盆經此經總有三譯：	佛 說 盂 蘭 盆 經 此 經 總 有 三 譯  
ZH_T39_1792_002:0506c21_12	一、晉武帝時，剎法師翻，云盂蘭盆經。	一  晉 武 帝 時  剎 法 師 翻  云 盂 蘭 盆 經  
ZH_T39_1792_002:0506c23_10	二、惠帝時，法炬法師譯，云灌臘經，應此文云「具飯百味五果汲灌盆器香油錠燭等」故。	二  惠 帝 時  法 炬 法 師 譯  云 灌 臘 經  應 此 文 云  具 飯 百 味 五 果 汲 灌 盆 器 香 油 錠 燭 等  故  
ZH_T39_1792_002:0506c24_17	三、舊本別錄，又有一師翻，為報恩經，約所行之行而立名故。	三  舊 本 別 錄  又 有 一 師 翻  為 報 恩 經  約 所 行 之 行 而 立 名 故  
ZH_T39_1792_002:0506c25_8	今所釋者，即初譯也。	今 所 釋 者  即 初 譯 也  
ZH_T39_1792_002:0506c25_14	義淨三藏云：	義 淨 三 藏 云  
ZH_T39_1792_002:0506c26_13	「頒自我口，暢之彼心，以教合機，故稱佛說。	 頒 自 我 口  暢 之 彼 心  以 教 合 機  故 稱 佛 說  
ZH_T39_1792_002:0506c27_6	」盂蘭，是西域之語，此云倒懸。	 盂 蘭  是 西 域 之 語  此 云 倒 懸  
ZH_T39_1792_002:0506c27_18	盆乃東夏之音，仍為救器。	盆 乃 東 夏 之 音  仍 為 救 器  
ZH_T39_1792_002:0506c28_9	若隨方俗，應曰救倒懸盆。	若 隨 方 俗  應 曰 救 倒 懸 盆  
ZH_T39_1792_002:0507a01_4	斯繇尊者之親魂沈闇道，載飢且渴命似倒懸，縱聖子之威靈無以拯其塗炭。	斯 繇 尊 者 之 親 魂 沈 闇 道  載 飢 且 渴 命 似 倒 懸  縱 聖 子 之 威 靈 無 以 拯 其 塗 炭  
ZH_T39_1792_002:0507a03_1	佛令盆羅百味式貢三尊，仰大眾之恩光，救倒懸之窘急，即從此義以立經名。	佛 令 盆 羅 百 味 式 貢 三 尊  仰 大 眾 之 恩 光  救 倒 懸 之 窘 急  即 從 此 義 以 立 經 名  
ZH_T39_1792_002:0507a03_14	經者，正名為線，義曰契經。	經 者  正 名 為 線  義 曰 契 經  
ZH_T39_1792_002:0507a05_2	線能貫華、經能持緯，謂所詮之義似緯似華，能詮之文能持能貫。	線 能 貫 華  經 能 持 緯  謂 所 詮 之 義 似 緯 似 華  能 詮 之 文 能 持 能 貫  
ZH_T39_1792_002:0507a05_16	今順此方典誥，是以目之為經。	今 順 此 方 典 誥  是 以 目 之 為 經  
ZH_T39_1792_002:0507a06_6	借義助名，仍加契字。	借 義 助 名  仍 加 契 字  
ZH_T39_1792_002:0507a07_16	此釋，符《佛地論》二義中貫穿之義，《雜心論》五義中結鬘之義也。	此 釋  符  佛 地 論  二 義 中 貫 穿 之 義   雜 心 論  五 義 中 結 鬘 之 義 也  
ZH_T39_1792_002:0507a08_1	二、解本文。	二  解 本 文  
ZH_T39_1792_002:0507a08_7	解本文分三：	解 本 文 分 三  
ZH_T39_1792_002:0507a09_3	一序分、三正宗分、三流通分。	一 序 分  三 正 宗 分  三 流 通 分  
ZH_T39_1792_002:0507a10_3	以三分之興，彌天高判，冥符西域，今古同遵。	以 三 分 之 興  彌 天 高 判  冥 符 西 域  今 古 同 遵  
ZH_T39_1792_002:0507a10_15	初序分中，諸經多有二序：	初 序 分 中  諸 經 多 有 二 序  
ZH_T39_1792_002:0507a11_10	一、證信序，謂如是之法，我從佛聞。	一  證 信 序  謂 如 是 之 法  我 從 佛 聞  
ZH_T39_1792_002:0507a12_15	標記說時說處分明，大眾同聞非謬，以為證據令總信受。	標 記 說 時 說 處 分 明  大 眾 同 聞 非 謬  以 為 證 據 令 總 信 受  
ZH_T39_1792_002:0507a13_16	經無豐約，非信不傳，繇是經初必須證信。	經 無 豐 約  非 信 不 傳  繇 是 經 初 必 須 證 信  
ZH_T39_1792_002:0507a14_13	故《智度論》云「說時方人，令生信故。	故  智 度 論  云  說 時 方 人  令 生 信 故  
ZH_T39_1792_002:0507a15_6	」二、發起序，發明信起正宗之法。	 二  發 起 序  發 明 信 起 正 宗 之 法  
ZH_T39_1792_002:0507a15_23	如《淨名》寶蓋、《法華》毫光之類。	如  淨 名  寶 蓋   法 華  毫 光 之 類  
ZH_T39_1792_002:0507a16_13	然證信亦云通序，諸經皆同故。	然 證 信 亦 云 通 序  諸 經 皆 同 故  
ZH_T39_1792_002:0507a17_8	亦云經後序，佛說法時而未有故。	亦 云 經 後 序  佛 說 法 時 而 未 有 故  
ZH_T39_1792_002:0507a18_2	發起亦云別序，諸經各別故。	發 起 亦 云 別 序  諸 經 各 別 故  
ZH_T39_1792_002:0507a18_20	亦云經前序，佛先自發起，方說正宗故。	亦 云 經 前 序  佛 先 自 發 起  方 說 正 宗 故  
ZH_T39_1792_002:0507a19_5	初、證信序。	初  證 信 序  
ZH_T39_1792_002:0507a20_3	聞如是：	聞 如 是  
ZH_T39_1792_002:0507a20_17	一時佛在舍衛國祇樹給孤獨園。	一 時 佛 在 舍 衛 國 祇 樹 給 孤 獨 園  
ZH_T39_1792_002:0507a22_1	則佛臨滅度時，阿難請問四事，佛令置此言也。	則 佛 臨 滅 度 時  阿 難 請 問 四 事  佛 令 置 此 言 也  
ZH_T39_1792_002:0507a24_17	所問四事，佛一一答，謂一依四念處、二以戒為師、三默擯惡性比丘、四一切經初皆云如是我聞一時佛在某處與某處若干人俱。	所 問 四 事  佛 一 一 答  謂 一 依 四 念 處  二 以 戒 為 師  三 默 擯 惡 性 比 丘  四 一 切 經 初 皆 云 如是我聞 一 時 佛 在 某 處 與 某 處 若 干 人 俱  
ZH_T39_1792_002:0507a26_17	諸經多具六種成就，文或闕略，義必具之，謂一信、二聞、三時、四主、五處、六眾。	諸 經 多 具 六 種 成 就  文 或 闕 略  義 必 具 之  謂 一 信  二 聞  三 時  四 主  五 處  六 眾  
ZH_T39_1792_002:0507a27_3	六緣不具，教則不興。	六 緣 不 具  教 則 不 興  
ZH_T39_1792_002:0507a27_13	必須具六，故云成就。	必 須 具 六  故 云 成 就  
ZH_T39_1792_002:0507a28_1	今經闕於列眾也。	今 經 闕 於 列 眾 也  
ZH_T39_1792_002:0507a28_20	又聞成就為初，異餘經者，各是譯人之意。	又 聞 成 就 為 初  異 餘 經 者  各 是 譯 人 之 意  
ZH_T39_1792_002:0507b01_11	謂或云如是之法我從佛聞，或云我於佛邊聞如是法，皆是指法之詞也。	謂 或 云 如 是 之 法 我 從 佛 聞  或 云 我 於 佛 邊 聞 如 是 法  皆 是 指 法 之 詞 也  
ZH_T39_1792_002:0507b02_8	不云我者，意彰聖人皆證無我理故。	不 云 我 者  意 彰 聖 人 皆 證 無 我 理 故  
ZH_T39_1792_002:0507b03_16	餘經有者，即阿難自指五蘊假者，不同情計之我，亦無過也。	餘 經 有 者  即 阿 難 自 指 五 蘊 假 者  不 同 情 計 之 我  亦 無 過 也  
ZH_T39_1792_002:0507b04_7	聞，謂耳根發識聽彼外聲。	聞  謂 耳 根 發 識 聽 彼 外 聲  
ZH_T39_1792_002:0507b04_18	次云如是者，信成就也。	次 云 如 是 者  信 成 就 也  
ZH_T39_1792_002:0507b05_17	夫信者言是事如是，不信者言是事不如是。	夫 信 者 言 是 事 如 是  不 信 者 言 是 事 不 如 是  
ZH_T39_1792_002:0507b06_3	故肇公云：	故 肇 公 云  
ZH_T39_1792_002:0507b06_10	「信順之詞也。	 信 順 之 詞 也  
ZH_T39_1792_002:0507b07_8	」一時者，師資合會說聽究竟，總名一時；	 一 時 者  師 資 合 會 說 聽 究 竟  總 名 一 時  
ZH_T39_1792_002:0507b07_14	簡異餘時也。	簡 異 餘 時 也  
ZH_T39_1792_002:0507b08_20	謂如來說經，時有無量，不能別舉，一言略周故但云一。	謂 如 來 說 經  時 有 無 量  不 能 別 舉  一 言 略 周 故 但 云 一  
ZH_T39_1792_002:0507b09_14	諸方時分延促不定，故總言一時。	諸 方 時 分 延 促 不 定  故 總 言 一 時  
ZH_T39_1792_002:0507b11_1	然諸經中不指定時、指定處者，有解招難，故不用之。	然 諸 經 中 不 指 定 時  指 定 處 者  有 解 招 難  故 不 用 之  
ZH_T39_1792_002:0507b12_12	今詳其意，以處則不過十六國中遊化住止之處而有其數，易為標指。	今 詳 其 意  以 處 則 不 過 十 六 國 中 遊 化 住 止 之 處 而 有 其 數  易 為 標 指  
ZH_T39_1792_002:0507b14_12	時則年月春秋寒熱晝夜寅卯須臾等時，變異迅速、積數無量、不可說錄，難為標指故。	時 則 年 月 春 秋 寒 熱 晝 夜 寅 卯 須 臾 等 時  變 異 迅 速  積 數 無 量  不 可 說 錄  難 為 標 指 故  
ZH_T39_1792_002:0507b15_15	佛者，梵語佛陀，此云覺者，謂覺了真妄性相之者也。	佛 者  梵 語 佛 陀  此 云 覺 者  謂 覺 了 真 妄 性 相 之 者 也  
ZH_T39_1792_002:0507b16_1	覺有三義：	覺 有 三 義  
ZH_T39_1792_002:0507b16_13	一、自覺我空，簡異凡夫。	一  自 覺 我 空  簡 異 凡 夫  
ZH_T39_1792_002:0507b17_3	二、覺他法空，簡異二乘。	二  覺 他 法 空  簡 異 二 乘  
ZH_T39_1792_002:0507b18_10	三、覺滿俱空，合於本覺，名究竟覺或名大覺妙覺，簡異菩薩。	三  覺 滿 俱 空  合 於 本 覺  名 究 竟 覺 或 名 大 覺 妙 覺  簡 異 菩 薩  
ZH_T39_1792_002:0507b19_1	在舍衛等者，處成就也。	在 舍 衛 等 者  處 成 就 也  
ZH_T39_1792_002:0507b19_11	真諦記云「住處有二：	真 諦 記 云  住 處 有 二  
ZH_T39_1792_002:0507b20_3	一境界處，謂化在俗之流。	一 境 界 處  謂 化 在 俗 之 流  
ZH_T39_1792_002:0507b20_15	二依止處，謂統出家之眾。	二 依 止 處  謂 統 出 家 之 眾  
ZH_T39_1792_002:0507b21_6	初即舍衛，後即祇園。	初 即 舍 衛  後 即 祇 園  
ZH_T39_1792_002:0507b22_1	」《婆沙論》云「舉舍衛者，令遠人知；	  婆 沙 論  云  舉 舍 衛 者  令 遠 人 知  
ZH_T39_1792_002:0507b22_11	舉祇園者，令近人知。	舉 祇 園 者  令 近 人 知  
ZH_T39_1792_002:0507b24_1	」舍衛，此云聞物，謂具足財寶之物、多聞解脫之人，遠聞諸國故。	 舍 衛  此 云 聞 物  謂 具 足 財 寶 之 物  多 聞 解 脫 之 人  遠 聞 諸 國 故  
ZH_T39_1792_002:0507b24_17	義淨三藏譯《金剛經》云名稱大城。	義 淨 三 藏 譯  金 剛 經  云 名 稱 大 城  
ZH_T39_1792_002:0507b26_2	祇樹等者，即祇陀太子所施之樹、給孤長者所買之園。	祇 樹 等 者  即 祇 陀 太 子 所 施 之 樹  給 孤 長 者 所 買 之 園  
ZH_T39_1792_002:0507b26_18	祇陀，此云戰勝，波斯匿王太子也。	祇 陀  此 云 戰 勝  波 斯 匿 王 太 子 也  
ZH_T39_1792_002:0507b27_11	生時王與外國戰勝，因以為名。	生 時 王 與 外 國 戰 勝  因 以 為 名  
ZH_T39_1792_002:0507b29_2	給孤獨者，是臣之號，本名須達多，此云善施，謂給孤獨即是善施。	給 孤 獨 者  是 臣 之 號  本 名 須 達 多  此 云 善 施  謂 給 孤 獨 即 是 善 施  
ZH_T39_1792_002:0507c01_1	又常行施故名善施，鄉人美之號給孤獨。	又 常 行 施 故 名 善 施  鄉 人 美 之 號 給 孤 獨  
ZH_T39_1792_002:0507c02_17	然園是須達所買、樹是祇陀所施，園總樹別先合標園，今以禮別尊卑故樹先園後。	然 園 是 須 達 所 買  樹 是 祇 陀 所 施  園 總 樹 別 先 合 標 園  今 以 禮 別 尊 卑 故 樹 先 園 後  
ZH_T39_1792_002:0507c03_13	西國呼寺為僧伽藍摩，此云眾園。	西 國 呼 寺 為 僧伽藍摩  此 云 眾 園  
ZH_T39_1792_002:0507c04_13	以佛教東流初至中國，止鴻臚寺賓異域僧；	以 佛 教 東 流 初 至 中 國  止 鴻 臚 寺 賓 異 域 僧  
ZH_T39_1792_002:0507c05_12	僧既漸多，散置別館，存其本號皆曰寺焉。	僧 既 漸 多  散 置 別 館  存 其 本 號 皆 曰 寺 焉  
ZH_T39_1792_002:0507c06_6	其買園施樹者，《涅槃經》說：	其 買 園 施 樹 者   涅 槃 經  說  
ZH_T39_1792_002:0507c06_20	須達長者為兒聘婦，詣王舍城。	須 達 長 者 為 兒 聘 婦  詣 王 舍 城  
ZH_T39_1792_002:0507c07_11	因見佛發心，請入舍衛說法。	因 見 佛 發 心  請 入 舍 衛 說 法  
ZH_T39_1792_002:0507c08_4	佛令舍利弗隨歸，先揀住處。	佛 令 舍 利 弗 隨 歸  先 揀 住 處  
ZH_T39_1792_002:0507c09_4	擇得祇陀太子之園，長者問買，太子戲云：	擇 得 祇 陀 太 子 之 園  長 者 問 買  太 子 戲 云  
ZH_T39_1792_002:0507c09_15	「側布黃金，滿即賣之。	 側 布 黃 金  滿 即 賣 之  
ZH_T39_1792_002:0507c10_1	」長者便欲交付。	 長 者 便 欲 交 付  
ZH_T39_1792_002:0507c10_5	太子云：	太 子 云  
ZH_T39_1792_002:0507c10_10	「是戲言。	 是 戲 言  
ZH_T39_1792_002:0507c11_4	」共請斷事之人斷之，彼斷令依先語。	 共 請 斷 事 之 人 斷 之  彼 斷 令 依 先 語  
ZH_T39_1792_002:0507c11_16	長者載金側布，唯少一隅。	長 者 載 金 側 布  唯 少 一 隅  
ZH_T39_1792_002:0507c13_12	太子見其不惜財寶，知佛殊勝，遂施所餘之地置立門屋，施園中樹以為林蔭。	太 子 見 其 不 惜 財 寶  知 佛 殊 勝  遂 施 所 餘 之 地 置 立 門 屋  施 園 中 樹 以 為 林 蔭  
ZH_T39_1792_002:0507c14_11	二人共成精舍，請佛居之，故云祇樹等也。	二 人 共 成 精 舍  請 佛 居 之  故 云 祇 樹 等 也  
ZH_T39_1792_002:0507c15_10	闕眾成就者，但文略也，如《無常經》等。	闕 眾 成 就 者  但 文 略 也  如  無 常 經  等  
ZH_T39_1792_002:0507c16_11	然有其時，必具徒眾，故經末云「四輩弟子歡喜奉行。	然 有 其 時  必 具 徒 眾  故 經 末 云  四 輩 弟 子 歡 喜 奉 行  
ZH_T39_1792_002:0507c16_18	」二發起序六。	 二 發 起 序 六  
ZH_T39_1792_002:0507c18_5	發起者，此經既以孝順拔苦為宗，故託救母之緣而為發起。	發 起 者  此 經 既 以 孝 順 拔 苦 為 宗  故 託 救 母 之 緣 而 為 發 起  
ZH_T39_1792_002:0507c18_10	文分為六：	文 分 為 六  
ZH_T39_1792_002:0507c20_13	第一目連道滿、第二知恩欲酬、第三攀慕遍尋、第四得見所在、第五痛哭往救、第六惡習現前。	第 一 目 連 道 滿  第 二 知 恩 欲 酬  第 三 攀 慕 遍 尋  第 四 得 見 所 在  第 五 痛 哭 往 救  第 六 惡 習 現 前  
ZH_T39_1792_002:0507c21_1	初、目連道滿。	初  目 連 道 滿  
ZH_T39_1792_002:0507c22_8	大目犍連始得六通。	大 目 犍 連 始 得 六 通  
ZH_T39_1792_002:0507c23_4	此人姓大目犍連，唐言菉菽氏。	此 人 姓 大 目 犍 連  唐 言 菉 菽 氏  
ZH_T39_1792_002:0507c24_6	彼國上古有仙，常食菉荳，尊者是彼之種族也。	彼 國 上 古 有 仙  常 食 菉 荳  尊 者 是 彼 之 種 族 也  
ZH_T39_1792_002:0507c24_17	名尼拘律陀，即樹名也。	名 尼 拘 律 陀  即 樹 名 也  
ZH_T39_1792_002:0507c25_16	尊者二親因祭此樹神而生尊者，故名此也。	尊 者 二 親 因 祭 此 樹 神 而 生 尊 者  故 名 此 也  
ZH_T39_1792_002:0507c26_19	是王舍城中輔相之子，時人貴其種，所以稱其氏。	是 王 舍 城 中 輔 相 之 子  時 人 貴 其 種  所 以 稱 其 氏  
ZH_T39_1792_002:0507c28_8	始得六通者，始即是初，初得聖道便度二親，本因親而修道故也。	始 得 六 通 者  始 即 是 初  初 得 聖 道 便 度 二 親  本 因 親 而 修 道 故 也  
ZH_T39_1792_002:0507c29_7	道雖無異，本願各殊，故諸聖者不必皆爾。	道 雖 無 異  本 願 各 殊  故 諸 聖 者 不 必 皆 爾  
ZH_T39_1792_002:0508a01_3	六通者，一神境通，智證神境故。	六 通 者  一 神 境 通  智 證 神 境 故  
ZH_T39_1792_002:0508a01_19	亦名如意通，身如其意欲往即到故。	亦 名 如 意 通  身 如 其 意 欲 往 即 到 故  
ZH_T39_1792_002:0508a03_8	二天眼通、三天耳通，謂能見能聞若近若遠障內障外色聲等故。	二 天 眼 通  三 天 耳 通  謂 能 見 能 聞 若 近 若 遠 障 內 障 外 色 聲 等 故  
ZH_T39_1792_002:0508a04_4	四宿命通，能知宿世本生本事故。	四 宿 命 通  能 知 宿 世 本 生 本 事 故  
ZH_T39_1792_002:0508a05_4	五他心通，謂於定散漏無漏心一切能知故。	五 他 心 通  謂 於 定 散 漏 無 漏 心 一 切 能 知 故  
ZH_T39_1792_002:0508a05_19	六漏盡通，謂身中漏盡而能知故。	六 漏 盡 通  謂 身 中 漏 盡 而 能 知 故  
ZH_T39_1792_002:0508a06_9	六皆無擁，故總名通。	六 皆 無 擁  故 總 名 通  
ZH_T39_1792_002:0508a06_15	二知恩欲酬。	二 知 恩 欲 酬  
ZH_T39_1792_002:0508a07_9	欲度父母報乳哺之恩。	欲 度 父 母 報 乳 哺 之 恩  
ZH_T39_1792_002:0508a07_14	度謂度脫。	度 謂 度 脫  
ZH_T39_1792_002:0508a08_16	然報恩兩字，但是通標虛位，度脫正是其報。	然 報 恩 兩 字  但 是 通 標 虛 位  度 脫 正 是 其 報  
ZH_T39_1792_002:0508a09_6	乳謂母乳，哺是嚼哺。	乳 謂 母 乳  哺 是 嚼 哺  
ZH_T39_1792_002:0508a10_2	然父母有遠近、恩有輕重、報有分全。	然 父 母 有 遠 近  恩 有 輕 重  報 有 分 全  
ZH_T39_1792_002:0508a10_18	遠者七世乃至多世，近者即生此身。	遠 者 七 世 乃 至 多 世  近 者 即 生 此 身  
ZH_T39_1792_002:0508a11_7	七世者，外教所宗。	七 世 者  外 教 所 宗  
ZH_T39_1792_002:0508a12_13	人以形質為本，傳體相續，以父祖已上為七世，故偏尊於父。	人 以 形 質 為 本  傳 體 相 續  以 父 祖 已 上 為 七 世  故 偏 尊 於 父  
ZH_T39_1792_002:0508a15_7	佛教所宗，人以靈識為本，四大形質為靈識所依，世世生生皆有父母，生養此身已去乃至七生所生父母為七世也。	佛 教 所 宗  人 以 靈 識 為 本  四 大 形 質 為 靈 識 所 依  世 世 生 生 皆 有 父 母  生 養 此 身 已 去 乃 至 七 生 所 生 父 母 為 七 世 也  
ZH_T39_1792_002:0508a17_9	然寄託之處惟在母胎，生來乳哺懷抱亦多是母，故偏重母，是以經中但云報乳哺之恩也。	然 寄 託 之 處 惟 在 母 胎  生 來 乳 哺 懷 抱 亦 多 是 母  故 偏 重 母  是 以 經 中 但 云 報 乳 哺 之 恩 也  
ZH_T39_1792_002:0508a19_4	乃至多世者，於中偏取歸依佛已來所有生身父母，能生我身修道器故。	乃 至 多 世 者  於 中 偏 取 歸 依 佛 已 來 所 有 生 身 父 母  能 生 我 身 修 道 器 故  
ZH_T39_1792_002:0508a20_6	諸佛成道之時，多生父母皆相會遇，聞法獲益。	諸 佛 成 道 之 時  多 生 父 母 皆 相 會 遇  聞 法 獲 益  
ZH_T39_1792_002:0508a21_4	恩有輕重者，此生父母最重，餘漸輕也。	恩 有 輕 重 者  此 生 父 母 最 重  餘 漸 輕 也  
ZH_T39_1792_002:0508a22_4	報有分全者，侍養一生為分，度脫多生為全。	報 有 分 全 者  侍 養 一 生 為 分  度 脫 多 生 為 全  
ZH_T39_1792_002:0508a23_8	故經云「左肩擔父、右肩擔母，遍行大地，亦不能報恩。	故 經 云  左 肩 擔 父  右 肩 擔 母  遍 行 大 地  亦 不 能 報 恩  
ZH_T39_1792_002:0508a24_16	」故知此生所報為分，設同孟宗、董黯、董永之類，亦為分也。	 故 知 此 生 所 報 為 分  設 同 孟 宗  董 黯  董 永 之 類  亦 為 分 也  
ZH_T39_1792_002:0508a25_9	今經云「欲度父母者，意令得道。	今 經 云  欲 度 父 母 者  意 令 得 道  
ZH_T39_1792_002:0508a25_15	」明其全也。	 明 其 全 也  
ZH_T39_1792_002:0508a26_11	若總不報，便是不孝罪人，況加逆事。	若 總 不 報  便 是 不 孝 罪 人  況 加 逆 事  
ZH_T39_1792_002:0508a27_18	且泛論一切人恩，《華嚴經》云「不知恩者，多遭橫死。	且 泛 論 一 切 人 恩   華 嚴 經  云  不 知 恩 者  多 遭 橫 死  
ZH_T39_1792_002:0508a28_13	」《觀佛相海經》云「有恩不報，是阿鼻因。	  觀 佛 相 海 經  云  有 恩 不 報  是 阿 鼻 因  
ZH_T39_1792_002:0508a29_2	」諸恩尚然，況於父母。	 諸 恩 尚 然  況 於 父 母  
ZH_T39_1792_002:0508b01_4	父母之恩無可校量，故《詩》云「蓼蓼者莪，匪莪伊蒿。	父 母 之 恩 無 可 校 量  故  詩  云  蓼 蓼 者 莪  匪 莪 伊 蒿  
ZH_T39_1792_002:0508b01_14	哀哀父母，生我劬勞。	哀 哀 父 母  生 我 劬 勞  
ZH_T39_1792_002:0508b02_16	乃至無父可怙，無母可恃，出則銜恤，入則靡至。	乃 至 無 父 可 怙  無 母 可 恃  出 則 銜 恤  入 則 靡 至  
ZH_T39_1792_002:0508b03_16	父兮生我，母兮鞠我，撫我畜我，長我育我。	父 兮 生 我  母 兮 鞠 我  撫 我 畜 我  長 我 育 我  
ZH_T39_1792_002:0508b04_7	顧我復我，出入腹我。	顧 我 復 我  出 入 腹 我  
ZH_T39_1792_002:0508b04_17	欲報之德，昊天罔極。	欲 報 之 德  昊 天 罔 極  
ZH_T39_1792_002:0508b05_1	」故三藏云：	 故 三 藏 云  
ZH_T39_1792_002:0508b06_9	「父母義高天地、恩深巨海，是以係仰顧腹之恩、思答劬勞之德。	 父 母 義 高 天 地  恩 深 巨 海  是 以 係 仰 顧 腹 之 恩  思 答 劬 勞 之 德  
ZH_T39_1792_002:0508b08_12	」《父母恩重經》云「父母懷抱，含笑未語和和弄聲，飢時須食非母不哺，渴時須飲非母不乳云云。	  父 母 恩 重 經  云  父 母 懷 抱  含 笑 未 語 和 和 弄 聲  飢 時 須 食 非 母 不 哺  渴 時 須 飲 非 母 不 乳 云 云  
ZH_T39_1792_002:0508b09_2	計論母恩昊天罔極。	計 論 母 恩 昊 天 罔 極  
ZH_T39_1792_002:0508b09_13	嗚呼慈母云何可報云云。	嗚 呼 慈 母 云 何 可 報 云 云  
ZH_T39_1792_002:0508b10_11	至於行來東西隣里井竈碓磨，不時還家。	至 於 行 來 東 西 隣 里 井 竈 碓 磨  不 時 還 家  
ZH_T39_1792_002:0508b11_10	母忽心驚，兩乳流出，即知我兒家中憶我。	母 忽 心 驚  兩 乳 流 出  即 知 我 兒 家 中 憶 我  
ZH_T39_1792_002:0508b11_15	即便還家。	即 便 還 家  
ZH_T39_1792_002:0508b11_18	」問：	 問  
ZH_T39_1792_002:0508b12_12	詳此經文淺朴，偏誡貧賤之流何也？	詳 此 經 文 淺 朴  偏 誡 貧 賤 之 流 何 也  
ZH_T39_1792_002:0508b12_14	答：	答  
ZH_T39_1792_002:0508b13_4	君子自孝，故偏誡小人。	君 子 自 孝  故 偏 誡 小 人  
ZH_T39_1792_002:0508b14_1	又君子有簞瓢之貧，何妨確磨等事。	又 君 子 有 簞 瓢 之 貧  何 妨 確 磨 等 事  
ZH_T39_1792_002:0508b14_17	又偏敘艱勤之語，始彰鞠養之勞耳。	又 偏 敘 艱 勤 之 語  始 彰 鞠 養 之 勞 耳  
ZH_T39_1792_002:0508b16_7	又云「其兒遙見母來，或在欄車搖頭弄腦，或復曳腹隨行嗚呼向母。	又 云  其 兒 遙 見 母 來  或 在 欄 車 搖 頭 弄 腦  或 復 曳 腹 隨 行 嗚 呼 向 母  
ZH_T39_1792_002:0508b18_2	母為其子曲身下就，長舒兩手摩拭塵土，嗚和其口、開懷出乳，以乳乳之。	母 為 其 子 曲 身 下 就  長 舒 兩 手 摩 拭 塵 土  嗚 和 其 口  開 懷 出 乳  以 乳 乳 之  
ZH_T39_1792_002:0508b19_7	母見兒歡、兒見母喜，二情相交恩愛慈重莫復過是云云。	母 見 兒 歡  兒 見 母 喜  二 情 相 交 恩 愛 慈 重 莫 復 過 是 云 云  
ZH_T39_1792_002:0508b21_10	既生長大，朋友相隨，梳頭摩髮，欲得好衣覆蓋其身，敝衣故破父母自著，新好綿帛先與其子。	既 生 長 大  朋 友 相 隨  梳 頭 摩 髮  欲 得 好 衣 覆 蓋 其 身  敝 衣 故 破 父 母 自 著  新 好 綿 帛 先 與 其 子  
ZH_T39_1792_002:0508b22_16	至于行來官私急疾，傾心南北、逐子東西，橫簪頭上。	至 于 行 來 官 私 急 疾  傾 心 南 北  逐 子 東 西  橫 簪 頭 上  
ZH_T39_1792_002:0508b24_6	子漸長大，為與索妻，得他女子父母轉疎，私房室內共相語樂。	子 漸 長 大  為 與 索 妻  得 他 女 子 父 母 轉 疎  私 房 室 內 共 相 語 樂  
ZH_T39_1792_002:0508b25_6	父母年老氣力衰微，終朝至暮不來借問。	父 母 年 老 氣 力 衰 微  終 朝 至 暮 不 來 借 問  
ZH_T39_1792_002:0508b26_12	或復父孤母寡獨守空房，猶如客人寄止他舍，常無恩愛。	或 復 父 孤 母 寡 獨 守 空 房  猶 如 客 人 寄 止 他 舍  常 無 恩 愛  
ZH_T39_1792_002:0508b27_9	或無襦被寒凍苦辛，厄難遭之太甚。	或 無 襦 被 寒 凍 苦 辛  厄 難 遭 之 太 甚  
ZH_T39_1792_002:0508b28_7	年老色衰多饒蚤蝨，夙夜不臥長吟歎息：	年 老 色 衰 多 饒 蚤 蝨  夙 夜 不 臥 長 吟 歎 息  
ZH_T39_1792_002:0508b29_1	『何罪宿愆，生此不孝之子。	 何 罪 宿 愆  生 此 不 孝 之 子  
ZH_T39_1792_002:0508b29_16	』或時呼喚，瞋目驚怒盡不從順。	 或 時 呼 喚  瞋 目 驚 怒 盡 不 從 順  
ZH_T39_1792_002:0508c01_8	婦兒罵詈，低頭含笑云云。	婦 兒 罵 詈  低 頭 含 笑 云 云  
ZH_T39_1792_002:0508c02_18	帝釋梵王諸天人民，一切眾會聞經歡喜發菩提心，號哭動地淚下如雨。	帝 釋 梵 王 諸 天 人 民  一 切 眾 會 聞 經 歡 喜 發菩提心  號 哭 動 地 淚 下 如 雨  
ZH_T39_1792_002:0508c03_2	」評曰：	 評 曰  
ZH_T39_1792_002:0508c03_12	細思其事，誠哉是言。	細 思 其 事  誠 哉 是 言  
ZH_T39_1792_002:0508c04_10	或有母不如此、兒不如彼者，百中無一也。	或 有 母 不 如 此  兒 不 如 彼 者  百 中 無 一 也  
ZH_T39_1792_002:0508c05_18	良繇眾生無始無明迷真執妄，既根本顛倒，故枝末一一皆然。	良 繇 眾 生 無 始 無 明 迷 真 執 妄  既 根 本 顛 倒  故 枝 末 一 一 皆 然  
ZH_T39_1792_002:0508c06_8	禍哉凡愚，云何可度。	禍 哉 凡 愚  云 何 可 度  
ZH_T39_1792_002:0508c06_15	三、攀慕遍尋。	三  攀 慕 遍 尋  
ZH_T39_1792_002:0508c07_8	即以道眼觀視世間。	即 以 道 眼 觀 視 世 間  
ZH_T39_1792_002:0508c07_18	觀求生處，是天眼通。	觀 求 生 處  是 天 眼 通  
ZH_T39_1792_002:0508c08_10	繇證道而得，故云道眼。	繇 證 道 而 得  故 云 道 眼  
ZH_T39_1792_002:0508c09_11	世間有二，謂三界是器世間，六道是有情世間。	世 間 有 二  謂 三 界 是 器 世 間  六 道 是 有 情 世 間  
ZH_T39_1792_002:0508c10_13	然尊者喪親之日猶是凡夫，不知父母生于何道。	然 尊 者 喪 親 之 日 猶 是 凡 夫  不 知 父 母 生 于 何 道  
ZH_T39_1792_002:0508c12_2	今成聖果，力可追求，故以天眼上下觀視，于三界處尋六道身。	今 成 聖 果  力 可 追 求  故 以 天 眼 上 下 觀 視  于 三 界 處 尋 六 道 身  
ZH_T39_1792_002:0508c12_12	得通便觀，故云即也。	得 通 便 觀  故 云 即 也  
ZH_T39_1792_002:0508c12_19	四、得見所在。	四  得 見 所 在  
ZH_T39_1792_002:0508c13_18	見其亡母生餓鬼中，不見飲食，皮骨連立。	見 其 亡 母 生 餓 鬼 中  不 見 飲 食  皮 骨 連 立  
ZH_T39_1792_002:0508c15_7	本觀世間俱尋父母，父生樂處不假施勞，既非經宗故此不述。	本 觀 世 間 俱 尋 父 母  父 生 樂 處 不 假 施 勞  既 非 經 宗 故 此 不 述  
ZH_T39_1792_002:0508c17_6	母生鬼道已屬三塗，復在餓中，是鬼之極苦，拔濟苦者唯盂蘭盆，發起正宗意在斯也。	母 生 鬼 道 已 屬 三 塗  復 在 餓 中  是 鬼 之 極 苦  拔 濟 苦 者 唯 盂 蘭 盆  發 起 正 宗 意 在 斯 也  
ZH_T39_1792_002:0508c18_1	生餓鬼中是異熟果，酬引業故。	生 餓 鬼 中 是 異 熟 果  酬 引 業 故  
ZH_T39_1792_002:0508c19_4	不見飲食是等流果，酬滿業故，是慳貪業之果也。	不 見 飲 食 是 等 流 果  酬 滿 業 故  是 慳 貪 業 之 果 也  
ZH_T39_1792_002:0508c19_13	皮骨連立是增上果。	皮 骨 連 立 是 增 上 果  
ZH_T39_1792_002:0508c20_17	準《正理論》，鬼本住在此洲之下五百繇旬，縱廣亦爾。	準  正 理 論   鬼 本 住 在 此 洲 之 下 五 百 繇 旬  縱 廣 亦 爾  
ZH_T39_1792_002:0508c22_14	有琰魔羅界，從此展轉散取餘方，人間一月為一日，乘此積月積年壽五百歲。	有 琰 魔 羅 界  從 此 展 轉 散 取 餘 方  人 間 一 月 為 一 日  乘 此 積 月 積 年 壽 五 百 歲  
ZH_T39_1792_002:0508c23_1	然鬼有三種：	然 鬼 有 三 種  
ZH_T39_1792_002:0508c23_16	一、無財鬼，以無福德不得食故。	一  無 財 鬼  以 無 福 德 不 得 食 故  
ZH_T39_1792_002:0508c24_7	二、少財鬼，少得淨妙飲食故。	二  少 財 鬼  少 得 淨 妙 飲 食 故  
ZH_T39_1792_002:0508c25_1	三、多財鬼，多得淨妙飲食故。	三  多 財 鬼  多 得 淨 妙 飲 食 故  
ZH_T39_1792_002:0508c25_11	此三種鬼，復各有三。	此 三 種 鬼  復 各 有 三  
ZH_T39_1792_002:0508c26_11	無財三者，一、炬口鬼，謂火炬炎熾常從口出。	無 財 三 者  一  炬 口 鬼  謂 火 炬 炎 熾 常 從 口 出  
ZH_T39_1792_002:0508c28_4	繇是前生燒壞村柵、焚炙賢良以此求財，墮於地獄，從地獄出墮此鬼中。	繇 是 前 生 燒 壞 村 柵  焚 炙 賢 良 以 此 求 財  墮 於 地 獄  從 地 獄 出 墮 此 鬼 中  
ZH_T39_1792_002:0509a01_9	故《正法念經》云「若人貪嫉枉奪人財、破人城郭殺害抄掠得財，奉王大臣，轉增凶暴，墮熾然餓鬼中。	故  正 法 念 經  云  若 人 貪 嫉 枉 奪 人 財  破 人 城 郭 殺 害 抄 掠 得 財  奉 王 大 臣  轉 增 凶 暴  墮 熾 然 餓 鬼 中  
ZH_T39_1792_002:0509a02_6	」二、鍼咽鬼，謂頭大如山、咽如鍼孔。	 二  鍼 咽 鬼  謂 頭 大 如 山  咽 如 鍼 孔  
ZH_T39_1792_002:0509a03_1	繇於破齋夜食、盜竊眾僧之食故。	繇 於 破 齋 夜 食  盜 竊 眾 僧 之 食 故  
ZH_T39_1792_002:0509a04_6	故《齋法清淨經》云「目連路逢數百萬鬼，頭如大山」等。	故  齋 法 清 淨 經  云  目 連 路 逢 數 百 萬 鬼  頭 如 大 山  等  
ZH_T39_1792_002:0509a05_1	三、臭口鬼，謂口中腐臭自惡受苦。	三  臭 口 鬼  謂 口 中 腐 臭 自 惡 受 苦  
ZH_T39_1792_002:0509a06_2	以多貪名利，自是非他，讚歎惡人、毀謗賢善故。	以 多 貪 名 利  自 是 非 他  讚 歎 惡 人  毀 謗 賢 善 故  
ZH_T39_1792_002:0509a06_16	據此三種，寧吞鐵丸不食信施。	據 此 三 種  寧 吞 鐵 丸 不 食 信 施  
ZH_T39_1792_002:0509a07_17	少財三者，一、鍼毛鬼，毛利如鍼，行便自刺。	少 財 三 者  一  鍼 毛 鬼  毛 利 如 鍼  行 便 自 刺  
ZH_T39_1792_002:0509a08_17	為貪利故，妄行鍼炙及刺畜生，但為求財不愈疾故。	為 貪 利 故  妄 行 鍼 炙 及 刺 畜 生  但 為 求 財 不 愈 疾 故  
ZH_T39_1792_002:0509a09_13	二、臭毛鬼，毛利而臭，自拔受苦。	二  臭 毛 鬼  毛 利 而 臭  自 拔 受 苦  
ZH_T39_1792_002:0509a11_3	繇於販賣猪羊、烹宰鵝鴨，湯爛刀剝楚痛難堪，地獄罪終墮斯鬼趣。	繇 於 販 賣 猪 羊  烹 宰 鵝 鴨  湯 爛 刀 剝 楚 痛 難 堪  地 獄 罪 終 墮 斯 鬼 趣  
ZH_T39_1792_002:0509a11_19	三、大癭鬼，咽垂大癭，自決噉膿。	三  大 癭 鬼  咽 垂 大 癭  自 決 噉 膿  
ZH_T39_1792_002:0509a12_8	繇嫉妬於人常懷瞋恨故。	繇 嫉 妬 於 人 常 懷 瞋 恨 故  
ZH_T39_1792_002:0509a13_8	多財三者，一、得棄鬼，謂常得祭祀所棄食故。	多 財 三 者  一  得 棄 鬼  謂 常 得 祭 祀 所 棄 食 故  
ZH_T39_1792_002:0509a14_10	繇於罪多福少，少施多慳，棄擲之物方惠施故。	繇 於 罪 多 福 少  少 施 多 慳  棄 擲 之 物 方 惠 施 故  
ZH_T39_1792_002:0509a15_6	二、得失鬼，謂常得巷陌所遺食故。	二  得 失 鬼  謂 常 得 巷 陌 所 遺 食 故  
ZH_T39_1792_002:0509a16_5	以於現財常生慳著，疑欲失者而方捨故。	以 於 現 財 常 生 慳 著  疑 欲 失 者 而 方 捨 故  
ZH_T39_1792_002:0509a17_2	三、勢力鬼，謂夜叉、羅剎、毘舍闍等。	三  勢 力 鬼  謂 夜 叉  羅 剎  毘 舍 闍 等  
ZH_T39_1792_002:0509a19_1	所受富樂類於人天，或依樹林、或住山谷、或居靈廟、或處空宮，形竪而行，屬於鬼趣。	所 受 富 樂 類 於 人 天  或 依 樹 林  或 住 山 谷  或 居 靈 廟  或 處 空 宮  形 竪 而 行  屬 於 鬼 趣  
ZH_T39_1792_002:0509a20_8	此等變化多端者，繇於因地罪福不精，苦樂之因相雜作故。	此 等 變 化 多 端 者  繇 於 因 地 罪 福 不 精  苦 樂 之 因 相 雜 作 故  
ZH_T39_1792_002:0509a20_16	《付法藏傳》說：	 付 法 藏 傳  說  
ZH_T39_1792_002:0509a21_20	僧伽耶舍比丘，遊大海邊，見妙宮殿，其家鎖二鬼等。	僧 伽 耶 舍 比 丘  遊 大 海 邊  見 妙 宮 殿  其 家 鎖 二 鬼 等  
ZH_T39_1792_002:0509a22_15	今尊者之親，是無財鬼中炬口鬼也。	今 尊 者 之 親  是 無 財 鬼 中 炬 口 鬼 也  
ZH_T39_1792_002:0509a23_7	又有處說，餓鬼有三種：	又 有 處 說  餓 鬼 有 三 種  
ZH_T39_1792_002:0509a24_9	一、外障，得遇水時即見有人執刀仗等而障礙故。	一  外 障  得 遇 水 時 即 見 有 人 執 刀 仗 等 而 障 礙 故  
ZH_T39_1792_002:0509a25_5	二、內障，口有火炬，或咽如鍼故。	二  內 障  口 有 火 炬  或 咽 如 鍼 故  
ZH_T39_1792_002:0509a26_8	三、無障，見河是猛火，或食糞穢、或自割身肉食噉等。	三  無 障  見 河 是 猛 火  或 食 糞 穢  或 自 割 身 肉 食 噉 等  
ZH_T39_1792_002:0509a26_18	今尊者之親當內障也。	今 尊 者 之 親 當 內 障 也  
ZH_T39_1792_002:0509a28_18	上來諸鬼皆繇自心因行所招，果報必應，譬如影響繇於形聲，雖父母至親不相替代。	上 來 諸 鬼 皆 繇 自 心 因 行 所 招  果 報 必 應  譬 如 影 響 繇 於 形 聲  雖 父 母 至 親 不 相 替 代  
ZH_T39_1792_002:0509b01_7	故諸智者宜各勵心，儻遇善緣不應空過，一朝去世誰為修崇？	故 諸 智 者 宜 各 勵 心  儻 遇 善 緣 不 應 空 過  一 朝 去 世 誰 為 修 崇  
ZH_T39_1792_002:0509b01_17	縱託子孫，七分獲一；	縱 託 子 孫  七 分 獲 一  
ZH_T39_1792_002:0509b02_7	況無孝子，悔恨何追。	況 無 孝 子  悔 恨 何 追  
ZH_T39_1792_002:0509b03_8	且濁世凡流鮮懷仁孝，唯憂妻子，豈念幽靈？	且 濁 世 凡 流 鮮 懷 仁 孝  唯 憂 妻 子  豈 念 幽 靈  
ZH_T39_1792_002:0509b04_14	貧賤者迫以飢寒，富貴者荒於財色，設能追福，厭課者多；	貧 賤 者 迫 以 飢 寒  富 貴 者 荒 於 財 色  設 能 追 福  厭 課 者 多  
ZH_T39_1792_002:0509b05_3	竭力罄心，萬中無一。	竭 力 罄 心  萬 中 無 一  
ZH_T39_1792_002:0509b05_13	世途目擊，豈不昭然。	世 途 目 擊  豈 不 昭 然  
ZH_T39_1792_002:0509b06_16	故《恩重經》云「夫妻和合同作五逆，彼時呼喚急速走使。	故  恩 重 經  云  夫 妻 和 合 同 作 五 逆  彼 時 呼 喚 急 速 走 使  
ZH_T39_1792_002:0509b07_16	父母之語十喚九違，不相從順罵詈瞋目。	父 母 之 語 十 喚 九 違  不 相 從 順 罵 詈 瞋 目  
ZH_T39_1792_002:0509b08_7	」生存尚爾，歿後可知。	 生 存 尚 爾  歿 後 可 知  
ZH_T39_1792_002:0509b08_17	自既不仁，兒豈能孝？	自 既 不 仁  兒 豈 能 孝  
ZH_T39_1792_002:0509b09_11	故昔有送父林野，乃持輿迴歸。	故 昔 有 送 父 林 野  乃 持 輿 迴 歸  
ZH_T39_1792_002:0509b10_5	以古觀今，雖途跡異而心同也。	以 古 觀 今  雖 途 跡 異 而 心 同 也  
ZH_T39_1792_002:0509b10_12	五、慟哭往救。	五  慟 哭 往 救  
ZH_T39_1792_002:0509b11_14	目連悲哀，即以鉢盛飯往餉其母。	目 連 悲 哀  即 以 鉢 盛 飯 往 餉 其 母  
ZH_T39_1792_002:0509b12_8	悲哀者，生育恩重如上所陳。	悲 哀 者  生 育 恩 重 如 上 所 陳  
ZH_T39_1792_002:0509b16_8	死別隔生忽然再見，縱使顏容仍舊，亦可啼泣悲傷，況覩鬼形皮骨連立、喉中煙焰腹裏空虛，苦似倒懸命唯喘息，豈不能碎身擗踊竭氣號咷，恨罪逆之偷安、痛慈親之受苦。	死 別 隔 生 忽 然 再 見  縱 使 顏 容 仍 舊  亦 可 啼 泣 悲 傷  況 覩 鬼 形 皮 骨 連 立  喉 中 煙 焰 腹 裏 空 虛  苦 似 倒 懸 命 唯 喘 息  豈 不 能 碎 身 擗 踊 竭 氣 號 咷  恨 罪 逆 之 偷 安  痛 慈 親 之 受 苦  
ZH_T39_1792_002:0509b17_6	經標總意但曰悲哀，細察當時何疑不爾。	經 標 總 意 但 曰 悲 哀  細 察 當 時 何 疑 不 爾  
ZH_T39_1792_002:0509b17_17	故三藏科云摧慟，釋云：	故 三 藏 科 云 摧 慟  釋 云  
ZH_T39_1792_002:0509b18_12	感激徹於骨髓，號叫動於天地。	感 激 徹 於 骨 髓  號 叫 動 於 天 地  
ZH_T39_1792_002:0509b21_1	鉢飯往餉者，母既氣綿夕漏厄在朝飢，飢而且渴理須救濟，濟此之急飯食為先，故以鉢盛飯持餉於母。	鉢 飯 往 餉 者  母 既 氣 綿 夕 漏 厄 在 朝 飢  飢 而 且 渴 理 須 救 濟  濟 此 之 急 飯 食 為 先  故 以 鉢 盛 飯 持 餉 於 母  
ZH_T39_1792_002:0509b21_8	六、惡習現在。	六  惡 習 現 在  
ZH_T39_1792_002:0509b22_16	母得鉢飯，便以左手障鉢，右手揣食。	母 得 鉢 飯  便 以 左 手 障 鉢  右 手 揣 食  
ZH_T39_1792_002:0509b23_9	食未入口，化成火炭，遂不得食。	食 未 入 口  化 成 火 炭  遂 不 得 食  
ZH_T39_1792_002:0509b23_19	境隨心變，果藉業成。	境 隨 心 變  果 藉 業 成  
ZH_T39_1792_002:0509b24_9	餓因未除，飽緣寧致？	餓 因 未 除  飽 緣 寧 致  
ZH_T39_1792_002:0509b25_1	鬼是炬口，食近口而熾然；	鬼 是 炬 口  食 近 口 而 熾 然  
ZH_T39_1792_002:0509b25_13	水作堅氷，氷近湯而確耳。	水 作 堅 氷  氷 近 湯 而 確 耳  
ZH_T39_1792_002:0509b27_9	即知神力不禁業力，除飢要且除慳，故六通往餉而招殃、百味盆羅而致苦。	即 知 神 力 不 禁 業 力  除 飢 要 且 除 慳  故 六 通 往 餉 而 招 殃  百 味 盆 羅 而 致 苦  
ZH_T39_1792_002:0509b27_19	大哉業熟，可思者焉。	大 哉 業 熟  可 思 者 焉  
ZH_T39_1792_002:0509b28_10	今左手障鉢，慳恐餘侵。	今 左 手 障 鉢  慳 恐 餘 侵  
ZH_T39_1792_002:0509b28_20	右手揣食，貪於自給。	右 手 揣 食  貪 於 自 給  
ZH_T39_1792_002:0509b29_17	慳貪猛盛如此現行，飯食劣緣若何充濟？	慳 貪 猛 盛 如 此 現 行  飯 食 劣 緣 若 何 充 濟  
ZH_T39_1792_002:0509c01_8	故化為火，不得食也。	故 化 為 火  不 得 食 也  
ZH_T39_1792_002:0509c01_14	上來序分竟。	上 來 序 分 竟  
ZH_T39_1792_002:0509c02_1	二、正宗分二。	二  正 宗 分 二  
ZH_T39_1792_002:0509c02_10	正宗分，文分為二：	正 宗 分  文 分 為 二  
ZH_T39_1792_002:0509c03_5	初目連悲陳苦厄、二如來廣示因緣。	初 目 連 悲 陳 苦 厄  二 如 來 廣 示 因 緣  
ZH_T39_1792_002:0509c03_14	初、目連悲陳苦厄。	初  目 連 悲 陳 苦 厄  
ZH_T39_1792_002:0509c04_18	目連大叫悲號涕泣，馳還白佛，具陳如此。	目 連 大 叫 悲 號 涕 泣  馳 還 白 佛  具 陳 如 此  
ZH_T39_1792_002:0509c05_19	子急告父，臣急告君，自力不如，理宜投佛。	子 急 告 父  臣 急 告 君  自 力 不 如  理 宜 投 佛  
ZH_T39_1792_002:0509c07_3	弟子勤觀四諦、已證三明，可以反覆山河、迴轉日月。	弟 子 勤 觀 四 諦  已 證 三 明  可 以 反 覆 山 河  迴 轉 日 月  
ZH_T39_1792_002:0509c09_10	豈料母縈極苦、命若到懸，竭其孝誠盡其神變，而竟不能令除惡報暫濟飢腸，所以叫泣奔還，備申哀懇。	豈 料 母 縈 極 苦  命 若 到 懸  竭 其 孝 誠 盡 其 神 變  而 竟 不 能 令 除 惡 報 暫 濟 飢 腸  所 以 叫 泣 奔 還  備 申 哀 懇  
ZH_T39_1792_002:0509c10_1	二、如來廣示因緣八。	二  如 來 廣 示 因 緣 八  
ZH_T39_1792_002:0509c10_17	如來廣示因緣，且依三藏大分八段：	如 來 廣 示 因 緣  且 依 三 藏 大 分 八 段  
ZH_T39_1792_002:0509c13_16	第一彰母罪深、第二明子德劣、第三斥邪無力、第四顯正有能、第五許以救方、第六示其正法、第七孝子領悟、第八慈母獲益。	第 一 彰 母 罪 深  第 二 明 子 德 劣  第 三 斥 邪 無 力  第 四 顯 正 有 能  第 五 許 以 救 方  第 六 示 其 正 法  第 七 孝 子 領 悟  第 八 慈 母 獲 益  
ZH_T39_1792_002:0509c14_3	初、彰母罪深。	初  彰 母 罪 深  
ZH_T39_1792_002:0509c15_2	佛言：	佛 言  
ZH_T39_1792_002:0509c15_10	「汝母罪根深結。	 汝 母 罪 根 深 結  
ZH_T39_1792_002:0509c16_4	」有經中說：	 有 經 中 說  
ZH_T39_1792_002:0509c17_1	定光佛時目連名羅卜，母字青提。	定 光 佛 時 目 連 名 羅 卜  母 字 青 提  
ZH_T39_1792_002:0509c17_11	羅卜欲行，囑其母曰：	羅 卜 欲 行  囑 其 母 曰  
ZH_T39_1792_002:0509c18_1	「若有客來，孃當具膳。	 若 有 客 來  孃 當 具 膳  
ZH_T39_1792_002:0509c19_1	」去後客至，母乃不供，仍更詐為設食之筵。	 去 後 客 至  母 乃 不 供  仍 更 詐 為 設 食 之 筵  
ZH_T39_1792_002:0509c19_6	兒歸問曰：	兒 歸 問 曰  
ZH_T39_1792_002:0509c19_17	「昨日客來，若為備擬？	 昨 日 客 來  若 為 備 擬  
ZH_T39_1792_002:0509c19_21	」母曰：	 母 曰  
ZH_T39_1792_002:0509c20_9	「汝豈不見設食處耶？	 汝 豈 不 見 設 食 處 耶  
ZH_T39_1792_002:0509c21_10	」從爾已來五百生中慳慳相續，故云罪根深結。	 從 爾 已 來 五 百 生 中 慳 慳 相 續  故 云 罪 根 深 結  
ZH_T39_1792_002:0509c22_5	罪謂身口之業，根謂慳貪之心。	罪 謂 身 口 之 業  根 謂 慳 貪 之 心  
ZH_T39_1792_002:0509c23_1	多生相續為深，交固難解為結。	多生相續 為 深  交 固 難 解 為 結  
ZH_T39_1792_002:0509c24_1	從慳所起皆是罪業，非唯彼時一度妄語。	從 慳 所 起 皆 是 罪 業  非 唯 彼 時 一 度 妄 語  
ZH_T39_1792_002:0509c25_6	謂慳貪是苦根，所作是苦業，餓鬼是苦果，為三事也。	謂 慳 貪 是 苦 根  所 作 是 苦 業  餓 鬼 是 苦 果  為 三 事 也  
ZH_T39_1792_002:0509c26_9	若準十重戒中，慳亦是業，唯貪為根，起罪業故。	若 準 十 重 戒 中  慳 亦 是 業  唯 貪 為 根  起 罪 業 故  
ZH_T39_1792_002:0509c26_11	問：	問  
ZH_T39_1792_002:0509c27_2	五百生慳，為人為鬼？	五 百 生 慳  為 人 為 鬼  
ZH_T39_1792_002:0509c27_4	答：	答  
ZH_T39_1792_002:0509c27_14	人鬼相間，造受相資。	人 鬼 相 間  造 受 相 資  
ZH_T39_1792_002:0509c28_12	若唯人身不名惡報，若唯鬼身不應造業。	若 唯 人 身 不 名 惡 報  若 唯 鬼 身 不 應 造 業  
ZH_T39_1792_002:0509c29_3	或亦為畜，於理無妨。	或 亦 為 畜  於 理 無 妨  
ZH_T39_1792_002:0509c29_14	但慳習不除，即名相續。	但 慳 習 不 除  即 名 相 續  
ZH_T39_1792_002:0509c29_16	問：	問  
ZH_T39_1792_002:0510a02_4	目連自定光佛世已來，所生之母不一，如何偏救彼之青提？	目 連 自 定 光 佛 世 已 來  所 生 之 母 不 一  如 何 偏 救 彼 之 青 提  
ZH_T39_1792_002:0510a02_6	答：	答  
ZH_T39_1792_002:0510a03_2	青提與目連緣深，今生復為其母。	青 提 與 目 連 緣 深  今 生 復 為 其 母  
ZH_T39_1792_002:0510a04_2	但救此身所生之母，非謂救彼遠世青提。	但 救 此 身 所 生 之 母  非 謂 救 彼 遠 世 青 提  
ZH_T39_1792_002:0510a04_12	餘論云云，皆為未達。	餘 論 云 云  皆 為 未 達  
ZH_T39_1792_002:0510a05_1	二、明子德劣。	二  明 子 德 劣  
ZH_T39_1792_002:0510a06_9	「非汝一人力所奈何。	 非 汝 一 人 力 所 奈 何  
ZH_T39_1792_002:0510a06_20	」汝母慳心，慳於一切。	 汝 母 慳 心  慳 於 一 切  
ZH_T39_1792_002:0510a07_18	時經多世、事歷多人，豈汝一人力可濟拔？	時 經 多 世  事 歷 多 人  豈 汝 一 人 力 可 濟 拔  
ZH_T39_1792_002:0510a08_6	三、斥邪無力。	三  斥 邪 無 力  
ZH_T39_1792_002:0510a10_9	「汝雖孝順聲動天地，天神地祇、邪魔外道道士、四天王神亦不能奈何。	 汝 雖 孝 順 聲 動 天 地  天 神 地 祇  邪 魔 外 道 道 士  四 天 王 神 亦 不 能 奈 何  
ZH_T39_1792_002:0510a10_14	」三藏云：	 三 藏 云  
ZH_T39_1792_002:0510a13_8	「縱汝感天靈于上界、激地祇于下方，縱攝邪魔、橫羅外道，統六合以同一家、總八部以為一眾，併其神力亦不奈何。	 縱 汝 感 天 靈 于 上 界  激 地 祇 于 下 方  縱 攝 邪 魔  橫 羅 外 道  統 六 合 以 同 一 家  總 八 部 以 為 一 眾  併 其 神 力 亦 不 奈 何  
ZH_T39_1792_002:0510a14_11	」外道道士者，外道中之道士也，簡內道中之道士。	 外 道 道 士 者  外 道 中 之 道 士 也  簡 內 道 中 之 道 士  
ZH_T39_1792_002:0510a15_6	佛教初傳此方，呼僧為道士故。	佛 教 初 傳 此 方  呼 僧 為 道 士 故  
ZH_T39_1792_002:0510a16_3	四天王者，毘沙門等護持世界者也。	四 天 王 者  毘 沙 門 等 護 持 世 界 者 也  
ZH_T39_1792_002:0510a16_10	四、顯正有能。	四  顯 正 有 能  
ZH_T39_1792_002:0510a17_15	「當須十方眾僧威神之力乃得解脫。	 當 須 十 方 眾 僧 威 神 之 力 乃 得 解 脫  
ZH_T39_1792_002:0510a18_1	」三藏云：	 三 藏 云  
ZH_T39_1792_002:0510a18_14	「一縷不能制象，必假多絲；	 一 縷 不 能 制 象  必 假 多 絲  
ZH_T39_1792_002:0510a19_4	一人不能除業，必資眾德。	一 人 不 能 除 業  必 資 眾 德  
ZH_T39_1792_002:0510a20_4	」今詳前後經文，以邪正一多相對乃有四句：	 今 詳 前 後 經 文  以 邪 正 一 多 相 對 乃 有 四 句  
ZH_T39_1792_002:0510a21_5	一、正而非多，此不能救，故前「非汝一人奈何」。	一  正 而 非 多  此 不 能 救  故 前  非 汝 一 人 奈 何   
ZH_T39_1792_002:0510a22_7	二、多而非正，亦不能救，即前「神祇邪魔外道」等也。	二  多 而 非 正  亦 不 能 救  即 前  神 祇 邪 魔 外 道  等 也  
ZH_T39_1792_002:0510a23_3	三、亦多亦正，方可救拔，即十方僧也。	三  亦 多 亦 正  方 可 救 拔  即 十 方 僧 也  
ZH_T39_1792_002:0510a23_20	四、不多不正，居然不可，故無經文。	四  不 多 不 正  居 然 不 可  故 無 經 文  
ZH_T39_1792_002:0510a24_6	五、許以救方。	五  許 以 救 方  
ZH_T39_1792_002:0510a25_18	「吾今當說救濟之法，令一切難皆離憂苦。	 吾 今 當 說 救 濟 之 法  令 一 切 難 皆 離 憂 苦  
ZH_T39_1792_002:0510a26_9	」今當說者，正是許詞。	 今 當 說 者  正 是 許 詞  
ZH_T39_1792_002:0510a26_19	救濟法者，是所許事。	救 濟 法 者  是 所 許 事  
ZH_T39_1792_002:0510a28_11	令一切等者，千鈞之弩不獨為鼷鼠發機，三界之尊豈偏令汝母離苦。	令 一 切 等 者  千 鈞 之 弩 不 獨 為 鼷 鼠 發 機  三 界 之 尊 豈 偏 令 汝 母 離 苦  
ZH_T39_1792_002:0510a28_18	六、示其正法。	六  示 其 正 法  
ZH_T39_1792_002:0510a29_8	示正法，於中分二：	示 正 法  於 中 分 二  
ZH_T39_1792_002:0510b01_7	初教孝子獻供之法、後教眾僧受供之儀。	初 教 孝 子 獻 供 之 法  後 教 眾 僧 受 供 之 儀  
ZH_T39_1792_002:0510b01_12	初復有五：	初 復 有 五  
ZH_T39_1792_002:0510b02_17	一定勝時、二發勝意、三設勝供、四讚勝田、五獲勝益。	一 定 勝 時  二 發 勝 意  三 設 勝 供  四 讚 勝 田  五 獲 勝 益  
ZH_T39_1792_002:0510b03_10	謂自恣日為勝時，如春陽之月。	謂 自 恣 日 為 勝 時  如 春 陽 之 月  
ZH_T39_1792_002:0510b04_2	孝心為勝意，如精新種子。	孝 心 為 勝 意  如 精 新 種 子  
ZH_T39_1792_002:0510b04_16	百味五果等為勝供，如好牛犁。	百 味 五 果 等 為 勝 供  如 好 牛 犁  
ZH_T39_1792_002:0510b05_18	以之供養，如能耕墾，賢聖為勝田，如膏腴之地。	以 之 供 養  如 能 耕 墾  賢 聖 為 勝 田  如 膏 腴 之 地  
ZH_T39_1792_002:0510b07_9	存亡父母六親眷屬，乃至七代離苦生天為勝益，如千箱萬斛秋收冬藏。	存 亡 父 母 六 親 眷 屬  乃 至 七 代 離 苦 生 天 為 勝 益  如 千 箱 萬 斛 秋 收 冬 藏  
ZH_T39_1792_002:0510b08_1	經文意勢，豈不然乎？	經 文 意 勢  豈 不 然 乎  
ZH_T39_1792_002:0510b08_11	智者詳之，如指其掌。	智 者 詳 之  如 指 其 掌  
ZH_T39_1792_002:0510b09_1	初、教孝子獻供法五。	初  教 孝 子 獻 供 法 五  
ZH_T39_1792_002:0510b09_7	一、定勝時。	一  定 勝 時  
ZH_T39_1792_002:0510b10_4	佛告目連：	佛 告 目 連  
ZH_T39_1792_002:0510b10_19	「十方眾僧七月十五日僧自恣時。	 十 方 眾 僧 七 月十五日 僧 自 恣 時  
ZH_T39_1792_002:0510b11_10	」梵語僧伽，此云眾和合。	 梵 語 僧 伽  此 云 眾 和 合  
ZH_T39_1792_002:0510b12_12	謂若眾而不和，如群商群吏及軍眾等，不名僧寶。	謂 若 眾 而 不 和  如 群 商 群 吏 及 軍 眾 等  不 名 僧 寶  
ZH_T39_1792_002:0510b13_11	若和而不眾，如二人同心之類，亦非僧寶。	若 和 而 不 眾  如 二 人 同 心 之 類  亦 非 僧 寶  
ZH_T39_1792_002:0510b14_6	眾而和合為福之因，方名僧寶。	眾 而 和 合 為 福 之 因  方 名 僧 寶  
ZH_T39_1792_002:0510b16_5	和合者，此有六種，謂身和同事、語和同默、意和同忍、戒和同修、見和同解、利和同均也。	和 合 者  此 有 六 種  謂 身 和 同 事  語 和 同 默  意 和 同 忍  戒 和 同 修  見 和 同 解  利 和 同 均 也  
ZH_T39_1792_002:0510b17_7	儒說小人君子或和或同，今釋子比丘和而同也。	儒 說 小 人 君 子 或 和 或 同  今 釋 子 比 丘 和 而 同 也  
ZH_T39_1792_002:0510b18_3	今云十方者，法無限局，豈隔親疎？	今 云 十 方 者  法 無 限 局  豈 隔 親 疎  
ZH_T39_1792_002:0510b18_17	眾僧者，唐梵重標，譯人之拙。	眾 僧 者  唐 梵 重 標  譯 人 之 拙  
ZH_T39_1792_002:0510b19_16	七月十五日者，前三月夏安居竟，故可自恣。	七 月十五日 者  前 三 月 夏 安 居 竟  故 可 自 恣  
ZH_T39_1792_002:0510b20_18	自恣有三日，或十四、十五、十六，今舉中間也。	自 恣 有 三 日  或 十 四  十 五  十 六  今 舉 中 間 也  
ZH_T39_1792_002:0510b22_4	此剩僧字，去之又句闕，亦是譯人之失也，何不云「共自恣時」？	此 剩 僧 字  去 之 又 句 闕  亦 是 譯 人 之 失 也  何 不 云  共 自 恣 時   
ZH_T39_1792_002:0510b22_18	自恣者，自己之過，恣他所舉。	自 恣 者  自 己 之 過  恣 他 所 舉  
ZH_T39_1792_002:0510b24_5	謂一夏安居九旬加行，不階四果亦得四禪，佛設教門本意如此。	謂 一 夏 安 居 九 旬 加 行  不 階 四 果 亦 得 四 禪  佛 設 教 門 本 意 如 此  
ZH_T39_1792_002:0510b25_10	正像末法僧等皆然，雖後五百歲，亦有持戒修福者故。	正 像 末 法 僧 等 皆 然  雖 後 五 百 歲  亦 有 持 戒 修 福 者 故  
ZH_T39_1792_002:0510b26_15	然將超苦海，謹護浮囊，猶恐當局者迷，必藉旁觀得失。	然 將 超 苦 海  謹 護 浮 囊  猶 恐 當 局 者 迷  必 藉 旁 觀 得 失  
ZH_T39_1792_002:0510b28_2	縱不斷惑證果，還希罪滅福生，故褊袒於眾中，白大德長老：	縱 不 斷 惑 證 果  還 希 罪 滅 福 生  故 褊 袒 於 眾 中  白 大 德 長 老  
ZH_T39_1792_002:0510b29_1	「或見我過、或聞我罪、或疑我犯，恣任所舉。	 或 見 我 過  或 聞 我 罪  或 疑 我 犯  恣 任 所 舉  
ZH_T39_1792_002:0510b29_11	哀愍語我，我當懺悔。	哀 愍 語 我  我 當 懺 悔  
ZH_T39_1792_002:0510c01_12	」如此則身心清淨猶如琉璃，禪定解脫或有之矣。	 如 此 則 身 心 清 淨 猶 如 琉 璃  禪 定 解 脫 或 有 之 矣  
ZH_T39_1792_002:0510c02_14	供養此者力用可知，豈不拔濟先亡、資熏現在？	供 養 此 者 力 用 可 知  豈 不 拔 濟 先 亡  資 熏 現 在  
ZH_T39_1792_002:0510c02_19	故三藏云：	故 三 藏 云  
ZH_T39_1792_002:0510c04_9	「比丘受歲之日、大眾自恣之時，僧多獲道於四果，故能濟厄於七代。	 比 丘 受 歲 之 日  大 眾 自 恣 之 時  僧 多 獲 道 於 四 果  故 能 濟 厄 於 七 代  
ZH_T39_1792_002:0510c04_16	」二、發勝意。	 二  發 勝 意  
ZH_T39_1792_002:0510c06_7	「當為七世父母及現在父母厄難中者，」當為者，能救之心。	 當 為 七 世 父 母 及 現 在 父 母 厄 難 中 者   當 為 者  能 救 之 心  
ZH_T39_1792_002:0510c06_16	七世下，所救之境。	七 世 下  所 救 之 境  
ZH_T39_1792_002:0510c07_4	約境明心，故云勝也。	約 境 明 心  故 云 勝 也  
ZH_T39_1792_002:0510c08_3	七世者，所生父母，不同儒教取上代祖宗。	七 世 者  所 生 父 母  不 同 儒 教 取 上 代 祖 宗  
ZH_T39_1792_002:0510c08_13	厄難中者，通於存歿。	厄 難 中 者  通 於 存 歿  
ZH_T39_1792_002:0510c09_11	歿則地獄鬼畜，存則病痛枷禁，皆名厄難。	歿 則 地 獄 鬼 畜  存 則 病 痛 枷 禁  皆 名 厄 難  
ZH_T39_1792_002:0510c10_10	七世父母雖似轉疎，皆是生我修道之器。	七 世 父 母 雖 似 轉 疎  皆 是 生 我 修 道 之 器  
ZH_T39_1792_002:0510c10_20	既蒙鞠育，豈負深恩。	既 蒙 鞠 育  豈 負 深 恩  
ZH_T39_1792_002:0510c11_4	故三藏云：	故 三 藏 云  
ZH_T39_1792_002:0510c11_17	「天地覆載，既無憚於劬勞；	 天 地 覆 載  既 無 憚 於 劬 勞  
ZH_T39_1792_002:0510c12_8	幽顯沈淪，理合答於罔極。	幽 顯 沈 淪  理 合 答 於 罔 極  
ZH_T39_1792_002:0510c12_15	」三、設勝供。	 三  設 勝 供  
ZH_T39_1792_002:0510c14_17	「具飯百味五果、汲灌盆器、香油錠燭、床敷臥具，盡世甘美以著盆中，供養十方大德眾僧。	 具 飯 百 味 五 果  汲 灌 盆 器  香 油 錠 燭  床 敷 臥 具  盡 世 甘 美 以 著 盆 中  供 養 十 方 大 德 眾 僧  
ZH_T39_1792_002:0510c15_9	」具飯百味者，總標也。	 具 飯 百 味 者  總 標 也  
ZH_T39_1792_002:0510c16_17	如人盛饌盤筵邀命賓客，唯云喫飯，故飯為總，統於百味。	如 人 盛 饌 盤 筵 邀 命 賓 客  唯 云 喫 飯  故 飯 為 總  統 於 百 味  
ZH_T39_1792_002:0510c17_6	百者大數，非定一百。	百 者 大 數  非 定 一 百  
ZH_T39_1792_002:0510c17_21	五果者，一核果，如棗杏桃李等。	五 果 者  一 核 果  如 棗 杏 桃 李 等  
ZH_T39_1792_002:0510c18_10	二膚果，如瓜梨柰椹等。	二 膚 果  如 瓜 梨 柰 椹 等  
ZH_T39_1792_002:0510c19_1	三殼果，如胡桃石榴等。	三 殼 果  如 胡 桃 石 榴 等  
ZH_T39_1792_002:0510c19_10	四糩果，如蘇荏等。	四 糩 果  如 蘇 荏 等  
ZH_T39_1792_002:0510c19_19	五角果，如菱豆等。	五 角 果  如 菱 豆 等  
ZH_T39_1792_002:0510c20_5	上皆舌所嘗也。	上 皆 舌 所 嘗 也  
ZH_T39_1792_002:0510c21_10	汲灌盆器者，沐浴等所用，并下床敷臥具，皆身所覺也。	汲 灌 盆 器 者  沐 浴 等 所 用  并 下 床 敷 臥 具  皆 身 所 覺 也  
ZH_T39_1792_002:0510c21_18	香者，鼻所嗅也。	香 者  鼻 所 嗅 也  
ZH_T39_1792_002:0510c22_13	油錠燭者，炤燎等用，眼所見也。	油 錠 燭 者  炤 燎 等 用  眼 所 見 也  
ZH_T39_1792_002:0510c23_11	亦可香油塗身，亦屬身攝，西域如此。	亦 可 香 油 塗 身  亦 屬 身 攝  西 域 如 此  
ZH_T39_1792_002:0510c24_1	盡世甘美者，亦屬舌也。	盡 世 甘 美 者  亦 屬 舌 也  
ZH_T39_1792_002:0510c24_13	上來於五欲境中唯闕聲也。	上 來 於 五 欲 境 中 唯 闕 聲 也  
ZH_T39_1792_002:0510c26_2	盡世之言，詳其意趣有二種盡，謂富貴則盡世所有，有即須求；	盡 世 之 言  詳 其 意 趣 有 二 種 盡  謂 富 貴 則 盡 世 所 有  有 即 須 求  
ZH_T39_1792_002:0510c26_15	貧賤則盡力所及，及則須覓。	貧 賤 則 盡 力 所 及  及 則 須 覓  
ZH_T39_1792_002:0510c27_11	即知不定少多之物，但在竭盡其心。	即 知 不 定 少 多 之 物  但 在 竭 盡 其 心  
ZH_T39_1792_002:0510c28_5	亦類彼享於克誠、馨於明德也。	亦 類 彼 享 於 克 誠  馨 於 明 德 也  
ZH_T39_1792_002:0510c29_4	著盆中者，譯經訛錯，如何床等可置盆中？	著 盆 中 者  譯 經 訛 錯  如 何 床 等 可 置 盆 中  
ZH_T39_1792_002:0510c29_18	應云「著盂蘭盆供會之中」也。	應 云  著 盂 蘭 盆 供 會 之 中  也  
ZH_T39_1792_002:0511a01_8	供養二句者，正明行也。	供 養 二 句 者  正 明 行 也  
ZH_T39_1792_002:0511a03_5	據經本意，但以可受用物供養大德之僧，不必雕鏤金玉、剪割繒綵、高聳欄架等也。	據 經 本 意  但 以 可 受 用 物 供 養 大 德 之 僧  不 必 雕 鏤 金 玉  剪 割 繒 綵  高 聳 欄 架 等 也  
ZH_T39_1792_002:0511a03_10	故三藏云：	故 三 藏 云  
ZH_T39_1792_002:0511a04_16	「汝須物華四事、盆美八珍，歷十方而運想、澄一心而供養。	 汝 須 物 華 四 事  盆 美 八 珍  歷 十 方 而 運 想  澄 一 心 而 供 養  
ZH_T39_1792_002:0511a05_2	」四、讚勝田。	 四  讚 勝 田  
ZH_T39_1792_002:0511a09_9	「當此之日，一切聖眾，或在山間禪定，或得四道果，或在樹下經行、或六通自在教化聲聞緣覺，或十地菩薩大人權現比丘在大眾中，皆同一心受鉢和羅飯。	 當 此 之 日  一 切 聖 眾  或 在 山 間 禪 定  或 得 四 道 果  或 在 樹 下 經 行  或 六 通 自 在 教 化 聲 聞 緣 覺  或 十地菩薩 大 人 權 現 比 丘 在 大 眾 中  皆 同 一 心 受 鉢 和 羅 飯  
ZH_T39_1792_002:0511a10_4	具清淨戒聖眾之道其德汪洋。	具 清 淨 戒 聖 眾 之 道 其 德 汪 洋  
ZH_T39_1792_002:0511a11_9	」初二句約人讚時而總標，末二句以威儀讚人而總結。	 初 二 句 約 人 讚 時 而 總 標  末 二 句 以 威 儀 讚 人 而 總 結  
ZH_T39_1792_002:0511a12_4	中間人法有其五對，但文不次。	中 間 人 法 有 其 五 對  但 文 不 次  
ZH_T39_1792_002:0511a14_7	謂處有山間樹下對，證有四果六通對，行有自利利他對，學者戒定對，人有大小對亦名權實對。	謂 處 有 山 間 樹 下 對  證 有 四 果 六 通 對  行 有 自利利他 對  學 者 戒 定 對  人 有 大 小 對 亦 名 權 實 對  
ZH_T39_1792_002:0511a15_5	又總束之不出人法，謂三學三乘對也。	又 總 束 之 不 出 人 法  謂 三 學 三 乘 對 也  
ZH_T39_1792_002:0511a15_15	從初至四果，禪定也。	從 初 至 四 果  禪 定 也  
ZH_T39_1792_002:0511a16_10	次從或在下至自在教化，智慧也。	次 從 或 在 下 至 自 在 教 化  智 慧 也  
ZH_T39_1792_002:0511a16_20	皆同下三句，淨戒也。	皆 同 下 三 句  淨 戒 也  
ZH_T39_1792_002:0511a17_15	三乘，即聲聞、緣覺、十地大人也。	三 乘  即 聲 聞  緣 覺  十 地 大 人 也  
ZH_T39_1792_002:0511a19_5	皆同一心，是意和合，謂受供時皆同運慚愧殷重心、慈悲報恩救濟心。	皆 同 一 心  是 意 和 合  謂 受 供 時 皆 同 運 慚 愧 殷 重 心  慈 悲 報 恩 救 濟 心  
ZH_T39_1792_002:0511a20_11	人雖位有凡聖、德有優劣，而所運心一而無異，故云同也。	人 雖 位 有 凡 聖  德 有 優 劣  而 所 運 心 一 而 無 異  故 云 同 也  
ZH_T39_1792_002:0511a21_3	受鉢和羅飯者，鉢中飯也。	受 鉢 和 羅 飯 者  鉢 中 飯 也  
ZH_T39_1792_002:0511a22_1	梵云鉢多羅，此云應量器，和字訛也。	梵 云 鉢 多 羅  此 云 應 量 器  和 字 訛 也  
ZH_T39_1792_002:0511a22_11	今時但云鉢者，略也。	今 時 但 云 鉢 者  略 也  
ZH_T39_1792_002:0511a22_21	經題云盆，即是鉢也。	經 題 云 盆  即 是 鉢 也  
ZH_T39_1792_002:0511a24_9	譯時隨俗，題之云盆，盆之與鉢皆是器故，故三藏釋題翻為救器。	譯 時 隨 俗  題 之 云 盆  盆 之 與 鉢 皆 是 器 故  故 三 藏 釋 題 翻 為 救 器  
ZH_T39_1792_002:0511a25_8	此一句經正明自恣大德受盂蘭盆供也。	此 一 句 經 正 明 自 恣 大 德 受 盂 蘭 盆 供 也  
ZH_T39_1792_002:0511a25_14	五、獲勝益。	五  獲 勝 益  
ZH_T39_1792_002:0511a27_17	「其有供養此等自恣僧者，現世父母六親眷屬得出三塗之苦，應時解脫，衣食自然。	 其 有 供 養 此 等 自 恣 僧 者  現 世 父 母 六 親 眷 屬 得 出 三 塗 之 苦  應 時 解 脫  衣 食 自 然  
ZH_T39_1792_002:0511a28_9	若父母現在者，福樂百年。	若 父 母 現 在 者  福 樂 百 年  
ZH_T39_1792_002:0511a29_7	若七世父母生天，自在化生，入天華光。	若 七 世 父 母 生 天  自 在 化 生  入 天 華 光  
ZH_T39_1792_002:0511a29_17	」此一唱經有兩節意：	 此 一 唱 經 有 兩 節 意  
ZH_T39_1792_002:0511b01_11	初一半者，蒙悲願之力而離苦；	初 一 半 者  蒙 悲 願 之 力 而 離 苦  
ZH_T39_1792_002:0511b02_13	後一半者，蒙慈願之力而得樂，樂中有存亡之異。	後 一 半 者  蒙 慈 願 之 力 而 得 樂  樂 中 有 存 亡 之 異  
ZH_T39_1792_002:0511b03_11	初云此等自恣僧者，指前五對所說也。	初 云 此 等 自 恣 僧 者  指 前 五 對 所 說 也  
ZH_T39_1792_002:0511b05_3	現世父母者，生此身父母也，非謂未亡名為現世，故指得益云出三塗。	現 世 父 母 者  生 此 身 父 母 也  非 謂 未 亡 名 為 現 世  故 指 得 益 云 出 三 塗  
ZH_T39_1792_002:0511b06_11	其現在未亡之父母下，自有文云「福樂百年」是也，不應重舉。	其 現 在 未 亡 之 父 母 下  自 有 文 云  福 樂 百 年  是 也  不 應 重 舉  
ZH_T39_1792_002:0511b07_4	三藏錯會，故作異釋，甚非文意。	三 藏 錯 會  故 作 異 釋  甚 非 文 意  
ZH_T39_1792_002:0511b07_15	六親者，父母兄弟夫妻。	六 親 者  父 母 兄 弟 夫 妻  
ZH_T39_1792_002:0511b08_8	眷屬者，一切姻戚，通於表裏。	眷 屬 者  一 切 姻 戚  通 於 表 裏  
ZH_T39_1792_002:0511b09_1	出三塗解脫者，總名離苦也。	出 三 塗 解 脫 者  總 名 離 苦 也  
ZH_T39_1792_002:0511b10_3	衣食自然者，且翻三塗生於人天，故屬拔苦之文；	衣 食 自 然 者  且 翻 三 塗 生 於 人 天  故 屬 拔 苦 之 文  
ZH_T39_1792_002:0511b10_13	亦可得樂，屬於後也。	亦 可 得 樂  屬 於 後 也  
ZH_T39_1792_002:0511b11_8	若父母下，明存亡得樂，文相可知。	若 父 母 下  明 存 亡 得 樂  文 相 可 知  
ZH_T39_1792_002:0511b12_9	天華光者，天上妙華光明也，略指快樂之相矣。	天 華 光 者  天 上 妙 華 光 明 也  略 指 快 樂 之 相 矣  
ZH_T39_1792_002:0511b13_1	二、教眾僧受供養儀。	二  教 眾 僧 受 供 養 儀  
ZH_T39_1792_002:0511b15_12	時佛勅十方眾僧，皆先為施主家呪願，願七世父母行禪定意，然後受食。	時 佛 勅 十 方 眾 僧  皆 先 為 施 主 家 呪 願  願 七 世 父 母 行 禪 定 意  然 後 受 食  
ZH_T39_1792_002:0511b16_8	初受食時，先安在佛前塔寺中佛前。	初 受 食 時  先 安 在 佛 前 塔 寺 中 佛 前  
ZH_T39_1792_002:0511b16_19	眾僧呪願竟，便自受食。	眾 僧 呪 願 竟  便 自 受 食  
ZH_T39_1792_002:0511b17_13	此中前半淨三業，後半具三寶。	此 中 前 半 淨 三 業  後 半 具 三 寶  
ZH_T39_1792_002:0511b18_11	前中呪願口業，禪定意業，受食身業。	前 中 呪 願 口 業  禪 定 意 業  受 食 身 業  
ZH_T39_1792_002:0511b19_7	後中塔前是佛，呪願是法，受食是僧。	後 中 塔 前 是 佛  呪 願 是 法  受 食 是 僧  
ZH_T39_1792_002:0511b20_6	從他受而後食，法律如此，即受字亦屬法也。	從 他 受 而 後 食  法 律 如 此  即 受 字 亦 屬 法 也  
ZH_T39_1792_002:0511b21_5	塔者，邊國訛語，正云窣堵波，此云高顯處。	塔 者  邊 國 訛 語  正 云 窣 堵 波  此 云 高 顯 處  
ZH_T39_1792_002:0511b22_2	此中意通殿塔，塔安舍利，殿安佛像。	此 中 意 通 殿 塔  塔 安 舍 利  殿 安 佛 像  
ZH_T39_1792_002:0511b22_9	七、孝子領悟。	七  孝 子 領 悟  
ZH_T39_1792_002:0511b23_15	時目連比丘及大菩薩眾，皆大歡喜。	時 目 連 比 丘 及 大 菩 薩 眾  皆大歡喜  
ZH_T39_1792_002:0511b24_7	目連悲啼泣聲釋然除滅。	目 連 悲 啼 泣 聲 釋 然 除 滅  
ZH_T39_1792_002:0511b24_17	淨業既成，必知離苦。	淨 業 既 成  必 知 離 苦  
ZH_T39_1792_002:0511b25_14	觀因驗果聲響不差，故喜而止啼也。	觀 因 驗 果 聲 響 不 差  故 喜 而 止 啼 也  
ZH_T39_1792_002:0511b26_15	如處世刑獄，囑大力人，財賭既行其心已喜。	如 處 世 刑 獄  囑 大 力 人  財 賭 既 行 其 心 已 喜  
ZH_T39_1792_002:0511b27_2	八、慈母獲益。	八  慈 母 獲 益  
ZH_T39_1792_002:0511b28_17	時目連母，即於是日得脫一劫餓鬼之苦。	時 目 連 母  即 於 是 日 得 脫 一 劫 餓 鬼 之 苦  
ZH_T39_1792_002:0511b29_17	目連聞經且是受教，施設盆供合在餘時。	目 連 聞 經 且 是 受 教  施 設 盆 供 合 在 餘 時  
ZH_T39_1792_002:0511c01_15	今說經次便云脫餓鬼者，譯經闕略也。	今 說 經 次 便 云 脫 餓 鬼 者  譯 經 闕 略 也  
ZH_T39_1792_002:0511c02_17	應於正宗終處敘結集家文，云「爾時目連聞是。	應 於 正 宗 終 處 敘 結 集 家 文  云  爾 時 目 連 聞 是  
ZH_T39_1792_002:0511c04_13	是法已，至七月十五施設盆供，供自恣僧已，其母即於是日得脫一劫餓鬼之苦。	是 法 已  至 七 月 十 五 施 設 盆 供  供 自 恣 僧 已  其 母 即 於 是 日 得 脫 一 劫 餓 鬼 之 苦  
ZH_T39_1792_002:0511c05_2	」則文義俱顯矣。	 則 文 義 俱 顯 矣  
ZH_T39_1792_002:0511c05_7	故三藏云：	故 三 藏 云  
ZH_T39_1792_002:0511c06_5	「孝子既獻供於此晨，慈母乃除殃於是日。	 孝 子 既 獻 供 於 此 晨  慈 母 乃 除 殃 於 是 日  
ZH_T39_1792_002:0511c06_14	大哉聖力速疾如斯。	大 哉 聖 力 速 疾 如 斯  
ZH_T39_1792_002:0511c07_10	」其餓鬼受苦年劫時分，待檢敘之。	 其 餓 鬼 受 苦 年 劫 時 分  待 檢 敘 之  
ZH_T39_1792_002:0511c07_16	三、流通分。	三  流 通 分  
ZH_T39_1792_002:0511c08_3	流通分有三：	流 通 分 有 三  
ZH_T39_1792_002:0511c08_15	一申請、二讚請、三答請。	一 申 請  二 讚 請  三 答 請  
ZH_T39_1792_002:0511c08_20	一、申請。	一  申 請  
ZH_T39_1792_002:0511c09_6	目連復白佛言：	目 連 復 白 佛 言  
ZH_T39_1792_002:0511c10_10	「弟子所生母，得蒙三寶功德之力、眾僧威神之力故。	 弟 子 所 生 母  得 蒙 三 寶 功 德 之 力  眾 僧 威 神 之 力 故  
ZH_T39_1792_002:0511c12_2	若未來世一切佛弟子，亦應奉盂蘭盆救度現在父母乃至七世父母。	若 未 來 世 一切佛弟子  亦 應 奉 盂 蘭 盆 救 度 現 在 父 母 乃 至 七 世 父 母  
ZH_T39_1792_002:0511c12_7	可為爾不？	可 為 爾 不  
ZH_T39_1792_002:0511c13_7	」說此語時，亦是設供之後，非一席之事。	 說 此 語 時  亦 是 設 供 之 後  非 一 席 之 事  
ZH_T39_1792_002:0511c14_2	至畢鉢羅窟，方始總集為經也。	至 畢 鉢 羅 窟  方 始 總 集 為 經 也  
ZH_T39_1792_002:0511c15_2	目連愛其親而及他人，如潁考叔諫莊公也。	目 連 愛 其 親 而 及 他 人  如 潁 考 叔 諫 莊 公 也  
ZH_T39_1792_002:0511c15_7	二、讚請。	二  讚 請  
ZH_T39_1792_002:0511c16_2	佛言：	佛 言  
ZH_T39_1792_002:0511c16_8	「大善快問。	 大 善 快 問  
ZH_T39_1792_002:0511c16_18	我正欲說，汝今復問。	我 正 欲 說  汝 今 復 問  
ZH_T39_1792_002:0511c17_13	」初句標讚大善快問者，深契聖心；	 初 句 標 讚 大 善 快 問 者  深 契 聖 心  
ZH_T39_1792_002:0511c18_1	後二句釋所以。	後 二 句 釋 所 以  
ZH_T39_1792_002:0511c19_6	以正欲說，即遇問詞，機感相投潛通密應，故言快問。	以 正 欲 說  即 遇 問 詞  機 感 相 投 潛 通 密 應  故 言 快 問  
ZH_T39_1792_002:0511c20_11	佛本意者，欲說孝道最大故、拔苦事重故、盂蘭法勝故。	佛 本 意 者  欲 說 孝 道 最 大 故  拔 苦 事 重 故  盂 蘭 法 勝 故  
ZH_T39_1792_002:0511c21_7	世尊覩眾勝緣機熟，可教化故。	世 尊 覩 眾 勝 緣 機 熟  可 教 化 故  
ZH_T39_1792_002:0511c21_13	三、答請五：	三  答 請 五  
ZH_T39_1792_002:0511c21_19	一、教起行。	一  教 起 行  
ZH_T39_1792_002:0511c22_4	「善男子！	 善 男 子  
ZH_T39_1792_002:0511c26_8	若比丘比丘尼、國王太子大臣宰相三公百官、萬民庶人行慈孝者，皆應先為所生現在父母、過去七世父母，於七月十五日佛歡喜日僧自恣日，以百味飯食安盂蘭盆中，施十方自恣僧。	若 比 丘 比 丘 尼  國 王 太 子 大 臣 宰 相 三 公 百 官  萬 民 庶 人 行 慈 孝 者  皆 應 先 為 所 生 現 在 父 母  過 去 七 世 父 母  於 七 月十五日 佛 歡 喜 日 僧 自 恣 日  以 百 味 飯 食 安 盂 蘭 盆 中  施 十 方 自 恣 僧  
ZH_T39_1792_002:0511c27_13	」雖貴賤品隔、僧浴道殊，自非化生濕生，無不有父有母。	 雖 貴 賤 品 隔  僧 浴 道 殊  自 非 化 生 濕 生  無 不 有 父 有 母  
ZH_T39_1792_002:0511c28_12	慈烏鸚鵡尚解思恩，豈況人倫而不濟拔？	慈 烏 鸚 鵡 尚 解 思 恩  豈 況 人 倫 而 不 濟 拔  
ZH_T39_1792_002:0512a01_2	孝之利害已具玄談，既識是非須依正道，故云應先為所生等也。	孝 之 利 害 已 具 玄 談  既 識 是 非 須 依 正 道  故 云 應 先 為 所 生 等 也  
ZH_T39_1792_002:0512a02_11	據制令必為，不為即是違制，故亦當於制教，是以前判亦屬律藏。	據 制 令 必 為  不 為 即 是 違 制  故 亦 當 於 制 教  是 以 前 判 亦 屬 律 藏  
ZH_T39_1792_002:0512a03_12	然佛無悲喜，今於此日示現歡喜者，應機緣也。	然 佛 無 悲 喜  今 於 此 日 示 現 歡 喜 者  應 機 緣 也  
ZH_T39_1792_002:0512a05_13	以佛本出世只為勸人修行，見人造惡則悲、見人修善則喜，今比丘九旬加行日滿倍更懇誠。	以 佛 本 出 世 只 為 勸 人 修 行  見 人 造 惡 則 悲  見 人 修 善 則 喜  今 比 丘 九 旬 加 行 日 滿 倍 更 懇 誠  
ZH_T39_1792_002:0512a06_13	三千界中皆同如此稱佛本意，寧不欣歡。	三 千 界 中 皆 同 如 此 稱 佛 本 意  寧 不 欣 歡  
ZH_T39_1792_002:0512a07_3	此日設供，其福甚矣。	此 日 設 供  其 福 甚 矣  
ZH_T39_1792_002:0512a07_9	二、教發願。	二  教 發 願  
ZH_T39_1792_002:0512a09_2	「願使現在父母壽命百年無病，無一切苦惱之患。	 願 使 現 在 父 母 壽 命 百 年 無 病  無 一 切 苦 惱 之 患  
ZH_T39_1792_002:0512a10_3	乃至七世父母離餓鬼苦，生人天中福樂無極。	乃 至 七 世 父 母 離 餓 鬼 苦  生 人 天 中 福 樂 無 極  
ZH_T39_1792_002:0512a10_18	」所修必假行門，所獲必繇心願。	 所 修 必 假 行 門  所 獲 必 繇 心 願  
ZH_T39_1792_002:0512a11_13	願者心之樂欲，欲得存歿咸安。	願 者 心 之 樂 欲  欲 得 存 歿 咸 安  
ZH_T39_1792_002:0512a12_7	存者保壽於人間，常無病惱；	存 者 保 壽 於 人 間  常 無 病 惱  
ZH_T39_1792_002:0512a12_20	歿者遷神於天上，永絕冥塗。	歿 者 遷 神 於 天 上  永 絕 冥 塗  
ZH_T39_1792_002:0512a13_9	行願相資，無所不利。	行 願 相 資  無 所 不 利  
ZH_T39_1792_002:0512a13_15	三、教常作。	三  教 常 作  
ZH_T39_1792_002:0512a17_6	「是佛弟子修孝順者，應念念中常憶父母乃至七世父母，年年七月十五日，常以孝慈憶所生父母，為作盂蘭盆施佛及僧，以報父母長養慈愛之恩。	 是 佛 弟 子 修 孝 順 者  應 念 念 中 常 憶 父 母 乃 至 七 世 父 母  年 年 七 月十五日  常 以 孝 慈 憶 所 生 父 母  為 作 盂 蘭 盆 施 佛 及 僧  以 報 父 母 長 養 慈 愛 之 恩  
ZH_T39_1792_002:0512a18_16	」是佛弟子修孝順者，反明非佛弟子及不孝順孝即任不設盆供也。	 是 佛 弟 子 修 孝 順 者  反 明 非 佛 弟 子 及 不 孝 順 孝 即 任 不 設 盆 供 也  
ZH_T39_1792_002:0512a19_9	念念常憶者，無終始也。	念 念 常 憶 者  無 終 始 也  
ZH_T39_1792_002:0512a20_11	長養是事，慈愛是心，故前起行及發心願以報之也。	長 養 是 事  慈 愛 是 心  故 前 起 行 及 發 心 願 以 報 之 也  
ZH_T39_1792_002:0512a20_16	餘文可解。	餘 文 可 解  
ZH_T39_1792_002:0512a21_1	三藏云：	三 藏 云  
ZH_T39_1792_002:0512a21_14	「父母結愛，既念念不去心；	 父 母 結 愛  既 念 念 不 去 心  
ZH_T39_1792_002:0512a22_5	孝子報恩，須年年不絕供。	孝 子 報 恩  須 年 年 不 絕 供  
ZH_T39_1792_002:0512a22_12	」四、勸受持。	 四  勸 受 持  
ZH_T39_1792_002:0512a23_14	「若一切佛弟子，應當奉持是法。	 若 一切佛弟子  應 當 奉 持 是 法  
ZH_T39_1792_002:0512a24_10	」《智度論》云「信力故受，念力故持。	  智 度 論  云  信 力 故 受  念 力 故 持  
ZH_T39_1792_002:0512a24_21	」今云奉者，即受之義。	 今 云 奉 者  即 受 之 義  
ZH_T39_1792_002:0512a25_7	應當者，勗此二力。	應 當 者  勗 此 二 力  
ZH_T39_1792_002:0512a25_14	五、喜而奉命。	五  喜 而 奉 命  
ZH_T39_1792_002:0512a26_15	時目連比丘、四輩弟子，歡喜奉行。	時 目 連 比 丘  四 輩 弟 子  歡 喜 奉 行  
ZH_T39_1792_002:0512a27_16	四輩者，僧尼士女，或云人天龍鬼，疑故兩存。	四 輩 者  僧 尼 士 女  或 云 人 天 龍 鬼  疑 故 兩 存  
ZH_T39_1792_002:0512a28_15	然凡厥生靈皆依恃怙，故父母恩均於天地。	然 凡 厥 生 靈 皆 依 恃 怙  故 父 母 恩 均 於 天 地  
ZH_T39_1792_002:0512b01_11	此雖至孝不得其門，今受神方信知靈驗，必能除七世之厄難、報二親之劬勞。	此 雖 至 孝 不 得 其 門  今 受 神 方 信 知 靈 驗  必 能 除 七 世 之 厄 難  報 二 親 之 劬 勞  
ZH_T39_1792_002:0512b02_5	自知心有所之，是以歡喜承命。	自 知 心 有 所 之  是 以 歡 喜 承 命  
ZH_T39_1792_002:0512b07_10	佛說盂蘭盆經疏下終盂蘭經疏，唐圭峯禪師會孝道要言以注經，廣明釋門真孝，令學者得報親之方，不落異解傍岐，入佛最上乘也。	佛 說 盂 蘭 盆 經 疏 下 終 盂 蘭 經 疏  唐 圭 峯 禪 師 會 孝 道 要 言 以 注 經  廣 明 釋 門 真 孝  令 學 者 得 報 親 之 方  不 落 異 解 傍 岐  入 佛 最 上 乘 也  
ZH_T39_1792_002:0512b09_2	故歷代高僧，於自恣日誘諸緇素，設盂蘭會作度親筏，實遵此經疏耳。	故 歷 代 高 僧  於 自 恣 日 誘 諸 緇 素  設 盂 蘭 會 作 度 親 筏  實 遵 此 經 疏 耳  
ZH_T39_1792_002:0512b11_6	慶與徐序東孝廉結弘法會集，諸宰官居士續梓方冊三百卷目中，適此疏未鐫，李太僕捐資鏤板。	慶 與 徐 序 東 孝 廉 結 弘 法 會 集  諸 宰 官 居 士 續 梓 方 冊 三 百 卷 目 中  適 此 疏 未 鐫  李 太 僕 捐 資 鏤 板  
ZH_T39_1792_002:0512b12_9	余檢閱南北藏，文句不同，今依雲棲大師定本刻之。	余 檢 閱 南 北 藏  文 句 不 同  今 依 雲 棲 大 師 定 本 刻 之  
ZH_T39_1792_002:0512b15_4	大師分科節目別出手眼，但南北較訛多不能書，謹跋數語，令觀者不獨識文句異同，或因指見月，得佛大孝報恩之旨。	大 師 分 科 節 目 別 出 手 眼  但 南 北 較 訛 多 不 能 書  謹 跋 數 語  令 觀 者 不 獨 識 文 句 異 同  或 因 指 見 月  得 佛 大 孝 報 恩 之 旨  
ZH_T39_1792_002:0512b15_9	是所願矣。	是 所 願 矣  
ZH_T39_1792_002:0512b19_9	　貴州赤水雪山沙門繼慶跋疏主傳略疏主傳略案《孝衡鈔》、《傳燈錄》二本節要終南山圭峯宗密禪師，果州西充縣人也，姓何氏，唐建中元年生。	 貴 州 赤 水 雪 山 沙 門 繼 慶 跋 疏 主 傳 略 疏 主 傳 略 案  孝 衡 鈔    傳 燈 錄  二 本 節 要 終 南 山 圭 峯 宗 密 禪 師  果 州 西 充 縣 人 也  姓 何 氏  唐 建 中 元 年 生  
ZH_T39_1792_002:0512b20_1	髫齔通儒書，冠歲探釋典。	髫 齔 通 儒 書  冠 歲 探 釋 典  
ZH_T39_1792_002:0512b22_1	元和二年將赴貢舉，偶造遂州道圓和尚法席，欣然契會，遂求披削，當年進具，傳契心印。	元 和 二 年 將 赴 貢 舉  偶 造 遂 州 道 圓 和 尚 法 席  欣 然 契 會  遂 求 披 削  當 年 進 具  傳 契 心 印  
ZH_T39_1792_002:0512b22_12	又遍訪名能，廣乎知見。	又 遍 訪 名 能  廣 乎 知 見  
ZH_T39_1792_002:0512b25_12	著述《圓覺》、《華嚴》、《涅槃》、《金剛》、《起信》、《唯識》、《盂蘭盆》、《法界觀》、《行願經》等疏鈔，并集諸宗禪言為《禪源詮》，及酬答書偈議論等，總百餘卷，並傳於世。	著 述  圓 覺    華 嚴    涅 槃    金 剛    起 信    唯 識    盂 蘭 盆    法 界 觀    行 願 經  等 疏 鈔  并 集 諸 宗 禪 言 為  禪 源 詮   及 酬 答 書 偈 議 論 等  總 百 餘 卷  並 傳 於 世  
ZH_T39_1792_002:0512b26_13	文宗太和中，詔入內賜紫，累問法要，朝士傾慕。	文 宗 太 和 中  詔 入 內 賜 紫  累 問 法 要  朝 士 傾 慕  
ZH_T39_1792_002:0512b28_3	尋請歸山，至會昌元年正月六日，于興福塔院坐滅，四眾哀泣喧野。	尋 請 歸 山  至 會 昌 元 年 正 月 六 日  于 興 福 塔 院 坐 滅  四 眾 哀 泣 喧 野  
ZH_T39_1792_002:0512b29_9	奉全身于圭峯，茶毘得舍利數十粒，明白潤大，藏之石室。	奉 全 身 于 圭 峯  茶 毘 得 舍 利 數 十 粒  明 白 潤 大  藏 之 石 室  
ZH_T39_1792_002:0512c01_1	世壽六十二，僧臘三十四。	世 壽 六 十 二  僧 臘 三 十 四  
ZH_T39_1792_002:0512c01_15	宣宗追諡定慧禪師，塔曰青蓮。	宣 宗 追 諡 定 慧 禪 師  塔 曰 青 蓮  
ZH_T39_1792_002:0512c01_20	嘗有偈云：	嘗 有 偈 云  
ZH_T39_1792_002:0512c02_9	作有義事，是惺悟心；	作 有 義 事  是 惺 悟 心  
ZH_T39_1792_002:0512c02_19	作無義事，是狂亂心。	作 無 義 事  是 狂 亂 心  
ZH_T39_1792_002:0512c03_10	狂亂隨情念，臨終被業牽；	狂 亂 隨 情 念  臨 終 被 業 牽  
ZH_T39_1792_002:0512c04_2	惺悟不繇情，臨終能轉業。	惺 悟 不 繇 情  臨 終 能 轉 業  
