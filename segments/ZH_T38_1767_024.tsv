segmentnr	original	folio	stemmed
ZH_T38_1767_024:0176a09_0	2大般涅槃經疏卷第二十四	024	2 大 般 涅 槃 經 疏 卷 第 二 十 四 
ZH_T38_1767_024:0176a11_0	隋章安頂法師撰	024	隋 章 安 頂 法 師 撰 
ZH_T38_1767_024:0176a12_0	唐天台沙門湛然再治	024	唐 天 台 沙 門 湛 然 再 治 
ZH_T38_1767_024:0176a14_18	師子吼品之一下「復次善男子」下，二別舉遍義應遍一切。	024	師 子 吼 品 之 一 下  復 次 善 男 子  下  二 別 舉 遍 義 應 遍 一 切  
ZH_T38_1767_024:0176a15_6	別舉四種遍有中道：	024	別 舉 四 種 遍 有 中 道  
ZH_T38_1767_024:0176a16_3	一顛倒上下、二生死、三斷常、四因果。	024	一 顛 倒 上 下  二 生 死  三 斷 常  四 因 果  
ZH_T38_1767_024:0176a16_6	他解：	024	他 解  
ZH_T38_1767_024:0176a17_19	此四是《中論》八不，不上不下是不來不出，不因不果是不一不異，餘兩可知。	024	此 四 是  中 論  八 不  不 上 不 下 是 不 來 不 出  不 因 不 果 是 不 一 不 異  餘 兩 可 知  
ZH_T38_1767_024:0176a18_3	一師云：	024	一 師 云  
ZH_T38_1767_024:0176a18_13	法門無量，何必如此。	024	法 門 無 量  何 必 如 此  
ZH_T38_1767_024:0176a19_16	今明初以上下屬當凡夫顛倒，橫計上下，不見中道。	024	今 明 初 以 上 下 屬 當 凡 夫 顛 倒  橫 計 上 下  不 見 中 道  
ZH_T38_1767_024:0176a20_10	諸佛體之不上不下，得見中道。	024	諸 佛 體 之 不 上 不 下  得 見 中 道  
ZH_T38_1767_024:0176a22_10	次生死約六度遍行，既不斷於無明愛惑、惑心求佛，是二中間則有生老病死，不見中道。	024	次 生 死 約 六 度 遍 行  既 不 斷 於 無 明 愛 惑  惑 心 求 佛  是 二 中 間 則 有 生老病死  不 見 中 道  
ZH_T38_1767_024:0176a23_4	諸佛體之不生不死，得見中道。	024	諸 佛 體 之 不 生 不 死  得 見 中 道  
ZH_T38_1767_024:0176a24_11	三斷常，約二乘厭生死，是背常入涅槃，是向斷，不見中道。	024	三 斷 常  約 二 乘 厭 生 死  是 背 常 入 涅 槃  是 向 斷  不 見 中 道  
ZH_T38_1767_024:0176a25_8	諸佛體之非常非斷，於二乘法得見中道。	024	諸 佛 體 之 非 常 非 斷  於 二 乘 法 得 見 中 道  
ZH_T38_1767_024:0176a27_7	四者十二因緣觀智是因、得菩提是果、修因克果次第淺深、此約別教地前不見中道。	024	四 者 十二因緣 觀 智 是 因  得 菩 提 是 果  修 因 克 果 次 第 淺 深  此 約 別 教 地 前 不 見 中 道  
ZH_T38_1767_024:0176a28_6	諸佛體之知非因果、於菩薩法能見中道。	024	諸 佛 體 之 知 非 因 果  於 菩 薩 法 能 見 中 道  
ZH_T38_1767_024:0176a29_20	上文云「一切諸法中悉有安樂性」，《普賢觀》云「毘盧遮那遍一切處」。	024	上 文 云  一切諸法 中 悉 有 安 樂 性    普 賢 觀  云  毘 盧 遮 那 遍 一 切 處   
ZH_T38_1767_024:0176b01_19	譬如耆婆執草成藥，佛亦如是，遍一切法無非中道。	024	譬 如 耆 婆 執 草 成 藥  佛 亦 如 是  遍 一 切 法 無 非 中 道  
ZH_T38_1767_024:0176b02_6	中道即是佛性。	024	中 道 即 是 佛 性  
ZH_T38_1767_024:0176b02_11	汝問何義？	024	汝 問 何 義  
ZH_T38_1767_024:0176b02_16	其義如是。	024	其 義 如 是  
ZH_T38_1767_024:0176b03_6	略屬當竟，今更帖文。	024	略 屬 當 竟  今 更 帖 文  
ZH_T38_1767_024:0176b03_20	初云道有三種者，先唱三章門。	024	初 云 道 有 三 種 者  先 唱 三 章 門  
ZH_T38_1767_024:0176b04_9	次「下者」下，解釋。	024	次  下 者  下  解 釋  
ZH_T38_1767_024:0176b05_3	下者，外道邪見謬謂梵天以為涅槃；	024	下 者  外道邪見 謬 謂 梵 天 以 為 涅 槃  
ZH_T38_1767_024:0176b05_18	實非涅槃，還是生死，故名為下。	024	實 非 涅 槃  還 是 生 死  故 名 為 下  
ZH_T38_1767_024:0176b07_10	所言上者即是凡夫，未免八倒，無常計常，常是上法當得上果，故名為上。	024	所 言 上 者 即 是 凡 夫  未 免 八 倒  無 常 計 常  常 是 上 法 當 得 上 果  故 名 為 上  
ZH_T38_1767_024:0176b10_14	所言中者，第一義空智慧，無常見無常，如理而見，不同外道故不名下、不同凡夫故不名上，而是兩邊之上故言是上，又言與佛不異故言是上。	024	所 言 中 者  第一義空 智 慧  無 常 見 無 常  如 理 而 見  不 同 外 道 故 不 名 下  不 同 凡 夫 故 不 名 上  而 是 兩 邊 之 上 故 言 是 上  又 言 與 佛 不 異 故 言 是 上  
ZH_T38_1767_024:0176b11_16	「復次生死本際」下，第二明不生不死中道之義。	024	 復 次 生 死 本 際  下  第 二 明 不 生 不 死 中 道 之 義  
ZH_T38_1767_024:0176b11_20	文為二：	024	文 為 二  
ZH_T38_1767_024:0176b12_9	初明中道、次舉解惑。	024	初 明 中 道  次 舉 解 惑  
ZH_T38_1767_024:0176b12_13	初為三：	024	初 為 三  
ZH_T38_1767_024:0176b13_8	一唱中道、二明能破生死、三結是。	024	一 唱 中 道  二 明 能 破 生 死  三 結 是  
ZH_T38_1767_024:0176b14_18	「佛性無明有愛」下，但中間只是行識名色六入等，何以云有生老死耶？	024	 佛 性 無 明 有 愛  下  但 中 間 只 是 行 識 名 色 六 入 等  何 以 云 有 生 老 死 耶  
ZH_T38_1767_024:0176b15_2	解云：	024	解 云  
ZH_T38_1767_024:0176b16_14	後文云現在世識名未來生，現在六入等名未來老死，中間即是生死義。	024	後 文 云 現 在 世 識 名 未 來 生  現 在 六 入 等 名 未 來 老 死  中 間 即 是 生 死 義  
ZH_T38_1767_024:0176b18_4	言中道者，兩因夾一果，一果居中，如此論中方是妙中，破生死義。	024	言 中 道 者  兩 因 夾 一 果  一 果 居 中  如 此 論 中 方 是 妙 中  破 生 死 義  
ZH_T38_1767_024:0176b19_3	云何只以因緣因果不生不滅名為中道？	024	云 何 只 以 因 緣 因 果 不生不滅 名 為 中 道  
ZH_T38_1767_024:0176b19_8	今作易解。	024	今 作 易 解  
ZH_T38_1767_024:0176b20_2	無明與愛即現過見，煩惱道也。	024	無 明 與 愛 即 現 過 見  煩 惱 道 也  
ZH_T38_1767_024:0176b21_8	點煩惱道即是般若，中間是苦道即是法身，法身即中道。	024	點 煩 惱 道 即 是 般 若  中 間 是 苦 道 即 是 法 身  法 身 即 中 道  
ZH_T38_1767_024:0176b22_6	若是中道則無生死，無生死故名破生死。	024	若 是 中 道 則 無 生 死  無 生 死 故 名 破 生 死  
ZH_T38_1767_024:0176b22_21	「以是義故」下，第三結為佛性。	024	 以是義故  下  第 三 結 為 佛 性  
ZH_T38_1767_024:0176b23_9	既是中道，寧非佛性？	024	既 是 中 道  寧 非 佛 性  
ZH_T38_1767_024:0176b24_8	「以諸眾生」下，第二舉解惑，有法、譬、合。	024	 以 諸 眾 生  下  第 二 舉 解 惑  有 法  譬  合  
ZH_T38_1767_024:0176b24_22	法中初明惑者，不見則是無常；	024	法 中 初 明 惑 者  不 見 則 是 無 常  
ZH_T38_1767_024:0176b25_11	後明解者，能見則非無常。	024	後 明 解 者  能 見 則 非 無 常  
ZH_T38_1767_024:0176b26_2	正用此語兼答第三難。	024	正 用 此 語 兼 答 第 三 難  
ZH_T38_1767_024:0176b26_5	難云：	024	難 云  
ZH_T38_1767_024:0176b26_15	以何義故名常樂我淨？	024	以 何 義 故 名 常樂我淨  
ZH_T38_1767_024:0176b27_5	以見佛性故常樂我淨。	024	以 見 佛 性 故 常樂我淨  
ZH_T38_1767_024:0176b28_3	「譬如」下，為惑解者作譬，與上貧女譬同。	024	 譬 如  下  為 惑 解 者 作 譬  與 上 貧 女 譬 同  
ZH_T38_1767_024:0176b28_7	合如文。	024	合 如 文  
ZH_T38_1767_024:0176b29_9	「復次眾生起見」下，是第三不斷不常明中道，又三：	024	 復 次 眾 生 起 見  下  是 第 三 不 斷 不 常 明 中 道  又 三  
ZH_T38_1767_024:0176b29_20	一唱章門、二釋、三結。	024	一 唱 章 門  二 釋  三 結  
ZH_T38_1767_024:0176c02_1	初章門中，明凡夫菩薩二乘，前後舉非、中間明是。	024	初 章 門 中  明 凡 夫 菩 薩 二 乘  前 後 舉 非  中 間 明 是  
ZH_T38_1767_024:0176c02_14	次「佛性雖常」下，即釋也。	024	次  佛 性 雖 常  下  即 釋 也  
ZH_T38_1767_024:0176c02_17	又三：	024	又 三  
ZH_T38_1767_024:0176c03_8	先釋凡夫，為無明所覆故起斷常。	024	先 釋 凡 夫  為 無 明 所 覆 故 起 斷 常  
ZH_T38_1767_024:0176c04_8	次「又未能度」下，釋二乘，只為兔馬不盡河底。	024	次  又 未 能 度  下  釋 二 乘  只 為 兔 馬 不 盡 河 底  
ZH_T38_1767_024:0176c05_7	二乘智偏沈空取證，不見佛性無常無斷。	024	二 乘 智 偏 沈 空 取 證  不 見 佛 性 無 常 無 斷  
ZH_T38_1767_024:0176c06_3	「是觀十二因緣」下，第三釋菩薩章。	024	 是 觀十二因緣  下  第 三 釋 菩 薩 章  
ZH_T38_1767_024:0176c07_8	十二因緣即是觀境，菩薩觀境生智，合取境智皆名中道。	024	十二因緣 即 是 觀 境  菩 薩 觀 境 生 智  合 取 境 智 皆 名 中 道  
ZH_T38_1767_024:0176c08_9	「善男子佛性者」下，第四約因果明中道，為三：	024	 善 男 子 佛 性 者  下  第 四 約 因 果 明 中 道  為 三  
ZH_T38_1767_024:0176c09_13	一明有因有果、二明非因非果、三明亦是因果亦非因果。	024	一 明 有 因 有 果  二 明 非 因 非 果  三 明 亦 是 因 果 亦 非 因 果  
ZH_T38_1767_024:0176c10_8	只應明非因非果，何得云因果？	024	只 應 明 非 因 非 果  何 得 云 因 果  
ZH_T38_1767_024:0176c10_19	若不明因果，何所辨非？	024	若 不 明 因 果  何 所 辨 非  
ZH_T38_1767_024:0176c11_5	初文有法、譬。	024	初 文 有 法  譬  
ZH_T38_1767_024:0176c12_11	法說中論兩因兩果，兩因者謂因、因因，兩果者謂果、果果。	024	法 說 中 論 兩 因 兩 果  兩 因 者 謂 因  因 因  兩 果 者 謂 果  果 果  
ZH_T38_1767_024:0176c13_17	尋此文意，不得以因家之因為因因，而得以果家之果為果果。	024	尋 此 文 意  不 得 以 因 家 之 因 為 因 因  而 得 以 果 家 之 果 為 果 果  
ZH_T38_1767_024:0176c14_18	得以因家之果為因因，得以果家之果為果果。	024	得 以 因 家 之 果 為 因 因  得 以 果 家 之 果 為 果 果  
ZH_T38_1767_024:0176c15_3	何故爾？	024	何 故 爾  
ZH_T38_1767_024:0176c15_13	𭁏因是境，重因是觀。	024	𭁏 因 是 境  重 因 是 觀  
ZH_T38_1767_024:0176c16_4	𭁏果是菩提，重果是涅槃。	024	𭁏 果 是 菩 提  重 果 是 涅 槃  
ZH_T38_1767_024:0176c17_11	境但是因，不從因至於因，但因非因因，觀智從因至於因故。	024	境 但 是 因  不 從 因 至 於 因  但 因 非 因 因  觀 智 從 因 至 於 因 故  
ZH_T38_1767_024:0176c19_4	得是因因，菩提但是果，不從果至於果，但果非果果，涅槃從果至於果故。	024	得 是 因 因  菩 提 但 是 果  不 從 果 至 於 果  但 果 非 果 果  涅 槃 從 果 至 於 果 故  
ZH_T38_1767_024:0176c19_19	得是果果，譬說中意，是則不然。	024	得 是 果 果  譬 說 中 意  是 則 不 然  
ZH_T38_1767_024:0176c20_7	譬中以無明為因因。	024	譬 中 以 無 明 為 因 因  
ZH_T38_1767_024:0176c21_7	無明當體是因，而復為行作因，故是因因。	024	無 明 當 體 是 因  而 復 為 行 作 因  故 是 因 因  
ZH_T38_1767_024:0176c22_3	識當體是果，復為行作果，故是果果。	024	識 當 體 是 果  復 為 行 作 果  故 是 果 果  
ZH_T38_1767_024:0176c22_20	以譬例法，境是因因，菩提應是果果。	024	以 譬 例 法  境 是 因 因  菩 提 應 是 果 果  
ZH_T38_1767_024:0176c24_3	而不例者，境體非因，不從因至於因，但是因非因因。	024	而 不 例 者  境 體 非 因  不 從 因 至 於 因  但 是 因 非 因 因  
ZH_T38_1767_024:0176c24_16	觀智體非果，不從果至於果。	024	觀 智 體 非 果  不 從 果 至 於 果  
ZH_T38_1767_024:0176c25_3	若然，譬與法乖。	024	若 然  譬 與 法 乖  
ZH_T38_1767_024:0176c25_5	答：	024	答  
ZH_T38_1767_024:0176c25_10	取少分譬。	024	取 少 分 譬  
ZH_T38_1767_024:0176c25_13	私謂：	024	私 謂  
ZH_T38_1767_024:0176c28_3	亦非全取無明行識以為境智菩提涅槃之譬，但是先舉無明行等亦有因果、因因、果果之名，故下文中具舉四句：	024	亦 非 全 取 無 明 行 識 以 為 境 智 菩 提 涅 槃 之 譬  但 是 先 舉 無 明 行 等 亦 有 因 果  因 因  果 果 之 名  故 下 文 中 具 舉 四 句  
ZH_T38_1767_024:0176c29_2	佛性涅槃為初二句，十二因緣為第三句。	024	佛 性 涅 槃 為 初 二 句  十二因緣 為 第 三 句  
ZH_T38_1767_024:0176c29_17	言少分者，名同義異，故云少分。	024	言 少 分 者  名 同 義 異  故 云 少 分  
ZH_T38_1767_024:0177a02_12	若欲將境智為二因、菩提涅槃為二果，是則境體是因，復為智作因，故名因因。	024	若 欲 將 境 智 為 二 因  菩 提 涅 槃 為 二 果  是 則 境 體 是 因  復 為 智 作 因  故 名 因 因  
ZH_T38_1767_024:0177a03_9	智體是因，復為二果作因，例二果亦爾。	024	智 體 是 因  復 為 二 果 作 因  例 二 果 亦 爾  
ZH_T38_1767_024:0177a03_19	準因作之，亦應可見。	024	準 因 作 之  亦 應 可 見  
ZH_T38_1767_024:0177a04_18	「以是義故」下，第二明非因非果即中道正性。	024	 以是義故  下  第 二 明 非 因 非 果 即 中 道 正 性  
ZH_T38_1767_024:0177a05_15	此中十不賸，《中論》中有不因不果。	024	此 中 十 不 賸   中 論  中 有 不 因 不 果  
ZH_T38_1767_024:0177a06_13	從「是因非果」下，第三明亦是因果亦非因果。	024	從  是 因 非 果  下  第 三 明 亦 是 因 果 亦 非 因 果  
ZH_T38_1767_024:0177a06_19	開善作五性：	024	開 善 作 五 性  
ZH_T38_1767_024:0177a08_19	是因非果即境界性，是果非因即果果性，是因即了因，是果即菩提果，非因非果即正性。	024	是 因 非 果 即 境 界 性  是 果 非 因 即 果 果 性  是 因 即 了 因  是 果 即 菩 提 果  非 因 非 果 即 正 性  
ZH_T38_1767_024:0177a10_1	而彼家用眾生為正性，與非因非果義不相應。	024	而 彼 家 用 眾 生 為 正 性  與 非 因 非 果 義 不 相 應  
ZH_T38_1767_024:0177a10_7	莊嚴作四性：	024	莊 嚴 作 四 性  
ZH_T38_1767_024:0177a11_10	是因即了因，是果即涅槃，是因即正因，是果即菩提。	024	是 因 即 了 因  是 果 即 涅 槃  是 因 即 正 因  是 果 即 菩 提  
ZH_T38_1767_024:0177a12_4	非因非果非復是性，但非前義。	024	非 因 非 果 非 復 是 性  但 非 前 義  
ZH_T38_1767_024:0177a12_11	觀師亦作五性：	024	觀 師 亦 作 五 性  
ZH_T38_1767_024:0177a14_4	是因非果即境界性，是果非因即果果性，是因是果即了因性及菩提性。	024	是 因 非 果 即 境 界 性  是 果 非 因 即 果 果 性  是 因 是 果 即 了 因 性 及 菩 提 性  
ZH_T38_1767_024:0177a15_2	言了因者，以望境界為果、望菩提是因。	024	言 了 因 者  以 望 境 界 為 果  望 菩 提 是 因  
ZH_T38_1767_024:0177a16_4	若爾，菩提性亦應兩望，望了因是果、望果果是因。	024	若 爾  菩 提 性 亦 應 兩 望  望 了 因 是 果  望 果 果 是 因  
ZH_T38_1767_024:0177a16_12	非因非果即正性。	024	非 因 非 果 即 正 性  
ZH_T38_1767_024:0177a17_9	興皇但名正法正性，不許稱為正因。	024	興 皇 但 名 正 法 正 性  不 許 稱 為 正 因  
ZH_T38_1767_024:0177a18_3	今經中有正因之名，何以不許？	024	今 經 中 有 正 因 之 名  何 以 不 許  
ZH_T38_1767_024:0177a18_14	然此五性乃是開合之異。	024	然 此 五 性 乃 是 開 合 之 異  
ZH_T38_1767_024:0177a19_3	正性不二，緣性則二。	024	正 性 不 二  緣 性 則 二  
ZH_T38_1767_024:0177a20_9	二是因果，開因出因因，開果出果果，合四為二，所謂因果；	024	二 是 因 果  開 因 出 因 因  開 果 出 果 果  合 四 為 二  所 謂 因 果  
ZH_T38_1767_024:0177a21_3	合二為一，合緣為正，正無復數。	024	合 二 為 一  合 緣 為 正  正 無 復 數  
ZH_T38_1767_024:0177a21_22	「以是義故」下，第三結歎甚深，又為三：	024	 以是義故  下  第 三 結 歎 甚 深  又 為 三  
ZH_T38_1767_024:0177a22_11	一略歎、二廣歎、三總結。	024	一 略 歎  二 廣 歎  三 總 結  
ZH_T38_1767_024:0177a23_6	初略歎者，簡凡小不見，唯佛能見。	024	初 略 歎 者  簡 凡 小 不 見  唯 佛 能 見  
ZH_T38_1767_024:0177a23_23	「以何義故」下，二廣釋甚深，有六：	024	 以 何 義 故  下  二 廣 釋 甚 深  有 六  
ZH_T38_1767_024:0177a26_4	一明因緣甚深、二明凡夫不見故甚深、三唯佛能見、四重明甚深難見、五重明能見、六雙明見與不見。	024	一 明 因 緣 甚 深  二 明 凡 夫 不 見 故 甚 深  三 唯 佛 能 見  四 重 明 甚 深 難 見  五 重 明 能 見  六 雙 明 見 與 不 見  
ZH_T38_1767_024:0177a27_5	初中云不常不斷者，諸句例作中道以明甚深。	024	初 中 云 不 常 不 斷 者  諸 句 例 作 中 道 以 明 甚 深  
ZH_T38_1767_024:0177a28_14	雖念念滅即是不常，而無所失即是不斷，不斷不常即中道甚深。	024	雖 念 念 滅 即 是 不 常  而 無 所 失 即 是 不 斷  不 斷 不 常 即 中 道 甚 深  
ZH_T38_1767_024:0177b01_2	雖無作者即不有，而有作業即不無，即不可思議中道甚深。	024	雖 無 作 者 即 不 有  而 有 作 業 即 不 無  即 不可思議 中 道 甚 深  
ZH_T38_1767_024:0177b01_17	「一切眾生」下，二明凡夫不見。	024	 一 切 眾 生  下  二 明 凡 夫 不 見  
ZH_T38_1767_024:0177b02_4	「十住」下，三唯佛能見。	024	 十 住  下  三 唯 佛 能 見  
ZH_T38_1767_024:0177b02_14	菩薩少見，如來具見。	024	菩 薩 少 見  如 來 具 見  
ZH_T38_1767_024:0177b03_10	然十住既少見於終，亦應少見其始。	024	然 十 住 既 少 見 於 終  亦 應 少 見 其 始  
ZH_T38_1767_024:0177b04_19	今互顯沒者，正言十地一轉即便作佛，去終處近，故言能見其終；	024	今 互 顯 沒 者  正 言 十 地 一 轉 即 便 作 佛  去 終 處 近  故 言 能 見 其 終  
ZH_T38_1767_024:0177b05_9	始則杳然，故言不見。	024	始 則 杳 然  故 言 不 見  
ZH_T38_1767_024:0177b05_12	舊云：	024	舊 云  
ZH_T38_1767_024:0177b06_9	十住破元品無明，當果不起，故云知終；	024	十 住 破 元 品 無 明  當 果 不 起  故 云 知 終  
ZH_T38_1767_024:0177b06_19	生死久遠，其始難知。	024	生 死 久 遠  其 始 難 知  
ZH_T38_1767_024:0177b07_2	興皇云：	024	興 皇 云  
ZH_T38_1767_024:0177b08_2	自性無所有為易，因緣所起不有而有則難。	024	自 性 無 所 有 為 易  因 緣 所 起 不 有 而 有 則 難  
ZH_T38_1767_024:0177b09_7	今言十住有治，道能分斷則分見其終，而不能分見其始。	024	今 言 十 住 有 治  道 能 分 斷 則 分 見 其 終  而 不 能 分 見 其 始  
ZH_T38_1767_024:0177b10_3	譬如健人破賊，而不知賊起根元。	024	譬 如 健 人 破 賊  而 不 知 賊 起 根 元  
ZH_T38_1767_024:0177b10_6	私謂：	024	私 謂  
ZH_T38_1767_024:0177b11_3	亦可云初住所斷，斷其始故，故云見始。	024	亦 可 云 初 住 所 斷  斷 其 始 故  故 云 見 始  
ZH_T38_1767_024:0177b11_13	並始斷故，亦云見始。	024	並 始 斷 故  亦 云 見 始  
ZH_T38_1767_024:0177b13_3	故知賢位非但不見中道，亦不見於無明，故從初斷始邊名為見始。	024	故 知 賢 位 非 但 不 見 中 道  亦 不 見 於 無 明  故 從 初 斷 始 邊 名 為 見 始  
ZH_T38_1767_024:0177b14_15	等覺菩薩餘一品在，在者名終，由未斷終故不見終，斷之終故亦名見終。	024	等 覺 菩 薩 餘 一 品 在  在 者 名 終  由 未 斷 終 故 不 見 終  斷 之 終 故 亦 名 見 終  
ZH_T38_1767_024:0177b16_9	故知等覺非但不見最後真如，亦不見於終品無明，故唯佛斷、唯佛方見。	024	故 知 等 覺 非 但 不 見 最 後 真 如  亦 不 見 於 終 品 無 明  故 唯 佛 斷  唯 佛 方 見  
ZH_T38_1767_024:0177b17_10	諸佛見始見終者，究竟知無始終，究竟鑑其始終。	024	諸 佛 見 始 見 終 者  究 竟 知 無 始 終  究 竟 鑑 其 始 終  
ZH_T38_1767_024:0177b18_2	文中從惑起邊，是故反此。	024	文 中 從 惑 起 邊  是 故 反 此  
ZH_T38_1767_024:0177b18_17	始謂元品，終謂終末，最麁著故。	024	始 謂 元 品  終 謂 終 末  最 麁 著 故  
ZH_T38_1767_024:0177b19_11	見謂知見，有智能治，故名為見。	024	見 謂 知 見  有 智 能 治  故 名 為 見  
ZH_T38_1767_024:0177b20_4	初住智淺，但見終末，故云見終；	024	初 住 智 淺  但 見 終 末  故 云 見 終  
ZH_T38_1767_024:0177b20_18	末有治於元品之智，故云不見。	024	末 有 治 於 元 品 之 智  故 云 不 見  
ZH_T38_1767_024:0177b21_10	「一切眾生」下，四重明不見。	024	 一 切 眾 生  下  四 重 明 不 見  
ZH_T38_1767_024:0177b21_23	「是故我」下，五重明能見。	024	 是 故 我  下  五 重 明 能 見  
ZH_T38_1767_024:0177b22_18	「觀十二緣智」下，六雙明見不見，又二：	024	 觀 十 二 緣 智  下  六 雙 明 見 不 見  又 二  
ZH_T38_1767_024:0177b23_7	先唱四章門、次釋四章。	024	先 唱 四 章 門  次 釋 四 章  
ZH_T38_1767_024:0177b24_17	三種不見，唯上上能見，可將此義類前定樂行等三皆不見，於義明矣。	024	三 種 不 見  唯 上 上 能 見  可 將 此 義 類 前 定 樂 行 等 三 皆 不 見  於 義 明 矣  
ZH_T38_1767_024:0177b24_19	問：	024	問  
ZH_T38_1767_024:0177b25_13	十住少見者，為唯第十住少見？	024	十 住 少 見 者  為 唯 第 十 住 少 見  
ZH_T38_1767_024:0177b26_4	九住至初住亦少見耶？	024	九 住 至 初 住 亦 少 見 耶  
ZH_T38_1767_024:0177b26_9	舊解為二：	024	舊 解 為 二  
ZH_T38_1767_024:0177b27_8	一云唯第十住分見，九住至初住皆不分見。	024	一 云 唯 第 十 住 分 見  九 住 至 初 住 皆 不 分 見  
ZH_T38_1767_024:0177b28_7	二云初住至十住皆少分見，而須兩望：	024	二 云 初 住 至 十 住 皆 少 分 見  而 須 兩 望  
ZH_T38_1767_024:0177b29_5	初至九住望二乘為少見，望十住為不見。	024	初 至 九 住 望 二 乘 為 少 見  望 十 住 為 不 見  
ZH_T38_1767_024:0177b29_12	有人難前解云：	024	有 人 難 前 解 云  
ZH_T38_1767_024:0177c01_2	二乘不見，各得菩提。	024	二 乘 不 見  各 得 菩 提  
ZH_T38_1767_024:0177c01_14	九住既不見，得何等菩提？	024	九 住 既 不 見  得 何 等 菩 提  
ZH_T38_1767_024:0177c01_19	進不同佛？	024	進 不 同 佛  
ZH_T38_1767_024:0177c02_14	退非二乘，應當別得一箇菩提云云。	024	退 非 二 乘  應 當 別 得 一 箇 菩 提 云 云  
ZH_T38_1767_024:0177c03_16	今明若指住是地，而言十住皆分見者，此是別義。	024	今 明 若 指 住 是 地  而 言 十 住 皆 分 見 者  此 是 別 義  
ZH_T38_1767_024:0177c04_16	若住非地，十地則見、十住不見，此亦別義。	024	若 住 非 地  十 地 則 見  十 住 不 見  此 亦 別 義  
ZH_T38_1767_024:0177c05_15	若言十住即十地，地住皆少見者，此即圓義。	024	若 言 十 住 即 十 地  地 住 皆 少 見 者  此 即 圓 義  
ZH_T38_1767_024:0177c06_15	若言十住非十地，十住亦少見者，此亦圓義。	024	若 言 十 住 非 十 地  十 住 亦 少 見 者  此 亦 圓 義  
ZH_T38_1767_024:0177c08_3	若言十住非十地，而言九住不見、十住少見者，此是別接通義。	024	若 言 十 住 非 十 地  而 言 九 住 不 見  十 住 少 見 者  此 是 別 接 通 義  
ZH_T38_1767_024:0177c08_19	人不識此，於文於義往往不通云云。	024	人 不 識 此  於 文 於 義 往 往 不 通 云 云  
ZH_T38_1767_024:0177c09_12	「以是義故」下，第三總結甚深。	024	 以是義故  下  第 三 總 結 甚 深  
ZH_T38_1767_024:0177c12_3	即五佛性、十二因緣名為佛性者結因性，第一義空結因因性，中道者結正因性，即名為佛結果性，涅槃結果果性。	024	即 五 佛 性  十二因緣 名 為 佛 性 者 結 因 性  第一義空 結 因 因 性  中 道 者 結 正 因 性  即 名 為 佛 結 果 性  涅 槃 結 果 果 性  
ZH_T38_1767_024:0177c12_13	文義具足，此結甚妙。	024	文 義 具 足  此 結 甚 妙  
ZH_T38_1767_024:0177c13_3	「爾時師子」下，第二論義。	024	 爾 時 師 子  下  第 二 論 義  
ZH_T38_1767_024:0177c14_13	此義起上結眾生行業甚深甚深，若眾生與佛平等不二，何用修道？	024	此 義 起 上 結 眾 生 行 業 甚 深 甚 深  若 眾 生 與 佛 平 等 不 二  何 用 修 道  
ZH_T38_1767_024:0177c15_8	初似是一問，佛為兩答則成二問。	024	初 似 是 一 問  佛 為 兩 答 則 成 二 問  
ZH_T38_1767_024:0177c16_13	下佛答中，一答佛與佛性平等、二答修道，故知兩問。	024	下 佛 答 中  一 答 佛 與 佛 性 平 等  二 答 修 道  故 知 兩 問  
ZH_T38_1767_024:0177c16_17	地人云：	024	地 人 云  
ZH_T38_1767_024:0177c17_12	眾生是佛，具足在妄，便不用修道。	024	眾 生 是 佛  具 足 在 妄  便 不 用 修 道  
ZH_T38_1767_024:0177c17_17	正當此難。	024	正 當 此 難  
ZH_T38_1767_024:0177c18_2	若成論人云：	024	若 成 論 人 云  
ZH_T38_1767_024:0177c18_13	佛果在當，則不當此難。	024	佛 果 在 當  則 不 當 此 難  
ZH_T38_1767_024:0177c19_11	而不得言即是佛，此應作無差別差別答。	024	而 不 得 言 即 是 佛  此 應 作 無 差 別 差 別 答  
ZH_T38_1767_024:0177c20_6	無差別故即是佛，差別故未具足。	024	無 差 別 故 即 是 佛  差 別 故 未 具 足  
ZH_T38_1767_024:0177c21_13	如父生子姓無差別，用未具足故須莊嚴，莊嚴故後則具足。	024	如 父 生 子 姓 無 差 別  用 未 具 足 故 須 莊 嚴  莊 嚴 故 後 則 具 足  
ZH_T38_1767_024:0177c22_9	然但明佛性，何關具足不具足？	024	然 但 明 佛 性  何 關 具 足 不 具 足  
ZH_T38_1767_024:0177c23_6	具足既藉緣而具，佛性亦應藉緣而具。	024	具 足 既 藉 緣 而 具  佛 性 亦 應 藉 緣 而 具  
ZH_T38_1767_024:0177c24_2	若言佛性在當，此據果性果果性。	024	若 言 佛 性 在 當  此 據 果 性 果 果 性  
ZH_T38_1767_024:0177c24_17	若言佛性在現，此取因性因因性。	024	若 言 佛 性 在 現  此 取 因 性 因 因 性  
ZH_T38_1767_024:0177c25_12	若言佛性非當非現，此取正因性。	024	若 言 佛 性 非 當 非 現  此 取 正 因 性  
ZH_T38_1767_024:0177c26_3	若各以為是，如盲觸象。	024	若 各 以 為 是  如 盲 觸 象  
ZH_T38_1767_024:0177c26_14	若見此意，無當現之爭。	024	若 見 此 意  無 當 現 之 爭  
ZH_T38_1767_024:0177c26_19	佛答為三：	024	佛 答 為 三  
ZH_T38_1767_024:0177c27_10	一非問、二正答、三引證。	024	一 非 問  二 正 答  三 引 證  
ZH_T38_1767_024:0177c27_16	非問，如文。	024	非 問  如 文  
ZH_T38_1767_024:0177c27_21	正答為兩：	024	正 答 為 兩  
ZH_T38_1767_024:0177c28_16	一答無差別亦有差別、二答何用修道。	024	一 答 無 差 別 亦 有 差 別  二 答 何 用 修 道  
ZH_T38_1767_024:0177c29_2	初答為三：	024	初 答 為 三  
ZH_T38_1767_024:0177c29_17	一正答、二引偈、三舉乳酪而譬。	024	一 正 答  二 引 偈  三 舉 乳 酪 而 譬  
ZH_T38_1767_024:0178a01_11	此意者，據體不殊，約緣成異。	024	此 意 者  據 體 不 殊  約 緣 成 異  
ZH_T38_1767_024:0178a01_19	初文有法、有譬。	024	初 文 有 法  有 譬  
ZH_T38_1767_024:0178a03_10	法說中云未具足者，但有其理，事用未足，故言不具，非謂悉無名為不具。	024	法 說 中 云 未 具 足 者  但 有 其 理  事 用 未 足  故 言 不 具  非 謂 悉 無 名 為 不 具  
ZH_T38_1767_024:0178a03_22	「譬如」下，二譬，為二：	024	 譬 如  下  二 譬  為 二  
ZH_T38_1767_024:0178a04_4	先譬、次合。	024	先 譬  次 合  
ZH_T38_1767_024:0178a04_9	初譬又二：	024	初 譬 又 二  
ZH_T38_1767_024:0178a04_20	先舉惡譬、次引善惡例。	024	先 舉 惡 譬  次 引 善 惡 例  
ZH_T38_1767_024:0178a05_8	初文者，必定當墮。	024	初 文 者  必 定 當 墮  
ZH_T38_1767_024:0178a06_3	如害母者悔，身雖未墮，必去不疑。	024	如 害 母 者 悔  身 雖 未 墮  必 去 不 疑  
ZH_T38_1767_024:0178a06_18	眾生亦爾，有佛性理，未來必得。	024	眾 生 亦 爾  有 佛 性 理  未 來 必 得  
ZH_T38_1767_024:0178a08_7	次佛復引云行十善者名見天人，行十惡者名見地獄，亦是當報。	024	次 佛 復 引 云 行 十 善 者 名 見 天 人  行 十 惡 者 名 見 地 獄  亦 是 當 報  
ZH_T38_1767_024:0178a08_19	「一切眾生」下，二合譬。	024	 一 切 眾 生  下  二 合 譬  
ZH_T38_1767_024:0178a09_10	一切眾生未有相好，以當得故。	024	一 切 眾 生 未 有 相 好  以 當 得 故  
ZH_T38_1767_024:0178a09_14	一解云：	024	一 解 云  
ZH_T38_1767_024:0178a10_1	當得相好之果。	024	當 得 相 好 之 果  
ZH_T38_1767_024:0178a10_5	一解云：	024	一 解 云  
ZH_T38_1767_024:0178a10_11	當得果佛性。	024	當 得 果 佛 性  
ZH_T38_1767_024:0178a10_18	佛性云何是當？	024	佛 性 云 何 是 當  
ZH_T38_1767_024:0178a12_1	若是當者，為三世攝，即是無常，則不應言當果佛性。	024	若 是 當 者  為 三 世 攝  即 是 無 常  則 不 應 言 當 果 佛 性  
ZH_T38_1767_024:0178a12_17	二引偈答者，略釋偈意，已如前文。	024	二 引 偈 答 者  略 釋 偈 意  已 如 前 文  
ZH_T38_1767_024:0178a13_1	此偈四出：	024	此 偈 四 出  
ZH_T38_1767_024:0178a13_13	初答常無常、二答得無得。	024	初 答 常 無 常  二 答 得 無 得  
ZH_T38_1767_024:0178a14_13	下二十六答破定性，今答有無不定以明中道。	024	下 二 十 六 答 破 定 性  今 答 有 無 不 定 以 明 中 道  
ZH_T38_1767_024:0178a15_17	若但以有無別解，俱不會偈旨，常無常等亦應如是。	024	若 但 以 有 無 別 解  俱 不 會 偈 旨  常 無 常 等 亦 應 如 是  
ZH_T38_1767_024:0178a17_14	此中準經應作差、無差、亦差亦無差、非差非無差，不一不異、不思議釋，乃會偈旨。	024	此 中 準 經 應 作 差  無 差  亦 差 亦 無 差  非 差 非 無 差  不 一 不 異  不 思 議 釋  乃 會 偈 旨  
ZH_T38_1767_024:0178a18_4	餘常無常等亦復如是。	024	餘 常 無 常 等 亦復如是  
ZH_T38_1767_024:0178a19_1	今長行釋本有云三世皆本有，如文。	024	今 長 行 釋 本 有 云 三 世 皆 本 有  如 文  
ZH_T38_1767_024:0178a20_1	準此而言，生死與涅槃各應本有、各應今無。	024	準 此 而 言  生 死 與 涅 槃 各 應 本 有  各 應 今 無  
ZH_T38_1767_024:0178a20_15	若生死本有者，具足無量煩惱；	024	若 生 死 本 有 者  具 足 無 量 煩 惱  
ZH_T38_1767_024:0178a21_6	生死本無者，本無涅槃。	024	生 死 本 無 者  本 無 涅 槃  
ZH_T38_1767_024:0178a21_20	涅槃本有者，涅槃本有非適今；	024	涅 槃 本 有 者  涅 槃 本 有 非 適 今  
ZH_T38_1767_024:0178a22_14	涅槃本無者，久已成佛無諸煩惱。	024	涅 槃 本 無 者  久 已 成 佛 無 諸 煩 惱  
ZH_T38_1767_024:0178a24_8	生死雖復本有今無、本無今有，悉束為有，以涅槃望生死，生死有所得故。	024	生 死 雖 復 本 有 今 無  本無今有  悉 束 為 有  以 涅 槃 望 生 死  生 死 有 所 得 故  
ZH_T38_1767_024:0178a25_18	涅槃雖復本有今無、本無今有，悉束為無，以生死望涅槃無所得故。	024	涅 槃 雖 復 本 有 今 無  本無今有  悉 束 為 無  以 生 死 望 涅 槃 無 所 得 故  
ZH_T38_1767_024:0178a26_13	又即本有是今無，不離有而論無；	024	又 即 本 有 是 今 無  不 離 有 而 論 無  
ZH_T38_1767_024:0178a27_8	即本無是今有，不離無而論有。	024	即 本 無 是 今 有  不 離 無 而 論 有  
ZH_T38_1767_024:0178a28_2	此前三句，即是差別三世所攝。	024	此 前 三 句  即 是 差 別 三 世 所 攝  
ZH_T38_1767_024:0178a29_10	本有之有非有，今無之無不無，不有不無，三世有法無有是處。	024	本 有 之 有 非 有  今 無 之 無 不 無  不 有 不 無  三 世 有 法 無 有 是 處  
ZH_T38_1767_024:0178b01_5	此一句是無差別，不為三世所攝。	024	此 一 句 是 無 差 別  不 為 三 世 所 攝  
ZH_T38_1767_024:0178b02_2	更約本末重明四句，自有兩本兩末；	024	更 約 本 末 重 明 四 句  自 有 兩 本 兩 末  
ZH_T38_1767_024:0178b02_7	一本一末；	024	一 本 一 末  
ZH_T38_1767_024:0178b02_17	末而不本、本而不末；	024	末 而 不 本  本 而 不 末  
ZH_T38_1767_024:0178b03_1	非本非末。	024	非 本 非 末  
ZH_T38_1767_024:0178b03_13	上文云寄生一子舍主驅逐。	024	上 文 云 寄 生 一 子 舍 主 驅 逐  
ZH_T38_1767_024:0178b04_5	舍主是境，豈非生死為本？	024	舍 主 是 境  豈 非 生 死 為 本  
ZH_T38_1767_024:0178b04_17	一子正觀，豈非涅槃為末？	024	一 子 正 觀  豈 非 涅 槃 為 末  
ZH_T38_1767_024:0178b05_8	文云大般涅槃本自有之。	024	文 云 大 般 涅 槃 本 自 有 之  
ZH_T38_1767_024:0178b06_5	又如來藏依持建立，豈非涅槃為本？	024	又 如 來 藏 依 持 建 立  豈 非 涅 槃 為 本  
ZH_T38_1767_024:0178b06_17	迷理起惑，豈非生死為末？	024	迷 理 起 惑  豈 非 生 死 為 末  
ZH_T38_1767_024:0178b07_17	若各有其本則各有其末，為是義故兩本兩末。	024	若 各 有 其 本 則 各 有 其 末  為 是 義 故 兩 本 兩 末  
ZH_T38_1767_024:0178b08_15	又生死無終，將涅槃之始為生死之終；	024	又 生 死 無 終  將 涅 槃 之 始 為 生 死 之 終  
ZH_T38_1767_024:0178b09_12	涅槃無始，將生死之終為涅槃之始。	024	涅 槃 無 始  將 生 死 之 終 為 涅 槃 之 始  
ZH_T38_1767_024:0178b10_9	二河相望互作終始，是為一本一末。	024	二 河 相 望 互 作 終 始  是 為 一 本 一 末  
ZH_T38_1767_024:0178b11_18	又生死若本若末皆束名為末，以其虛妄無根本故，故末而不本。	024	又 生 死 若 本 若 末 皆 束 名 為 末  以 其 虛 妄 無 根 本 故  故 末 而 不 本  
ZH_T38_1767_024:0178b13_3	涅槃若本若末皆名為本，以其真實無偽故，本而不末。	024	涅 槃 若 本 若 末 皆 名 為 本  以 其 真 實 無 偽 故  本 而 不 末  
ZH_T38_1767_024:0178b14_2	末本非本、本末非末，非本非末，三世不攝。	024	末 本 非 本  本 末 非 末  非 本 非 末  三 世 不 攝  
ZH_T38_1767_024:0178b15_17	分別本末四句既成，例具不具、得無得、常無常，皆悉不定，不可思議亦復如是。	024	分 別 本 末 四 句 既 成  例 具 不 具  得 無 得  常 無 常  皆 悉 不 定  不可思議 亦復如是  
ZH_T38_1767_024:0178b16_19	四句不定不可思議，即是三諦不並不別，如前說。	024	四 句 不 定 不可思議  即 是 三 諦 不 並 不 別  如 前 說  
ZH_T38_1767_024:0178b17_18	「譬如有人」下，第三舉乳酪譬以證當有。	024	 譬 如 有 人  下  第 三 舉 乳 酪 譬 以 證 當 有  
ZH_T38_1767_024:0178b18_14	此謂約有心論有佛性，不即心為佛性。	024	此 謂 約 有 心 論 有 佛 性  不 即 心 為 佛 性  
ZH_T38_1767_024:0178b19_17	何異眾生有佛性之理，後得佛時不取眾生為佛心。	024	何 異 眾 生 有 佛 性 之 理  後 得 佛 時 不 取 眾 生 為 佛 心  
ZH_T38_1767_024:0178b20_18	佛心亦爾，只云有心為佛性，心不即為佛性。	024	佛 心 亦 爾  只 云 有 心 為 佛 性  心 不 即 為 佛 性  
ZH_T38_1767_024:0178b21_13	「畢竟有二種」下，第二應須修道。	024	 畢 竟 有 二 種  下  第 二 應 須 修 道  
ZH_T38_1767_024:0178b22_3	正答前何用修道之問。	024	正 答 前 何 用 修 道 之 問  
ZH_T38_1767_024:0178b23_10	眾生等有一乘正性，應須修於六度莊嚴，若不修不得正性。	024	眾 生 等 有 一 乘 正 性  應 須 修 於 六 度 莊 嚴  若 不 修 不 得 正 性  
ZH_T38_1767_024:0178b23_13	他云：	024	他 云  
ZH_T38_1767_024:0178b23_19	一乘是萬善。	024	一 乘 是 萬 善  
ZH_T38_1767_024:0178b25_16	今此文中則以一乘為中道正性，此一道清淨能運眾生作佛，故名一乘，豈同萬善？	024	今 此 文 中 則 以 一 乘 為 中 道 正 性  此 一 道 清 淨 能 運 眾 生 作 佛  故 名 一 乘  豈 同 萬 善  
ZH_T38_1767_024:0178b26_1	文中為二：	024	文 中 為 二  
ZH_T38_1767_024:0178b26_10	先唱章門、次解釋。	024	先 唱 章 門  次 解 釋  
ZH_T38_1767_024:0178b26_19	初章門有兩雙四隻。	024	初 章 門 有 兩 雙 四 隻  
ZH_T38_1767_024:0178b27_17	次釋中，先釋以六度為莊嚴，一乘為究竟；	024	次 釋 中  先 釋 以 六 度 為 莊 嚴  一 乘 為 究 竟  
ZH_T38_1767_024:0178b28_5	次釋世間出世間。	024	次 釋 世間出世間  
ZH_T38_1767_024:0178b29_11	初六度與一乘更無別體，但隨義異釋，其間有譬、有合。	024	初 六 度 與 一 乘 更 無 別 體  但 隨 義 異 釋  其 間 有 譬  有 合  
ZH_T38_1767_024:0178c01_10	初譬云忉利、欝越果報雖勝，人不得見佛性。	024	初 譬 云 忉 利  欝 越 果 報 雖 勝  人 不 得 見 佛 性  
ZH_T38_1767_024:0178c02_7	既為無明所覆不能得見，故須修道。	024	既 為 無 明 所 覆 不 能 得 見  故 須 修 道  
ZH_T38_1767_024:0178c02_23	「復次佛性」下，釋後兩隻，又二：	024	 復 次 佛 性  下  釋 後 兩 隻  又 二  
ZH_T38_1767_024:0178c03_17	先偏釋出世畢竟、後雙釋世出世兩畢竟。	024	先 偏 釋 出 世 畢 竟  後 雙 釋 世 出 世 兩 畢 竟  
ZH_T38_1767_024:0178c04_2	初又三：	024	初 又 三  
ZH_T38_1767_024:0178c04_14	一出體、二釋名、三舉類。	024	一 出 體  二 釋 名  三 舉 類  
ZH_T38_1767_024:0178c04_18	初如文。	024	初 如 文  
ZH_T38_1767_024:0178c05_11	次釋名中云首楞嚴，翻為堅固。	024	次 釋 名 中 云 首 楞 嚴  翻 為 堅 固  
ZH_T38_1767_024:0178c05_20	和闍黎，翻修治心。	024	和 闍 黎  翻 修 治 心  
ZH_T38_1767_024:0178c06_18	而此三昧有通有別，別在終心，通通諸地。	024	而 此 三 昧 有 通 有 別  別 在 終 心  通 通 諸 地  
ZH_T38_1767_024:0178c07_9	「如一三昧」下，三舉類。	024	 如 一 三 昧  下  三 舉 類  
ZH_T38_1767_024:0178c08_1	覺名定覺，即七覺中定覺分。	024	覺 名 定 覺  即 七 覺 中 定 覺 分  
ZH_T38_1767_024:0178c08_13	正名正定，即八正中正定。	024	正 名 正 定  即 八 正 中 正 定  
ZH_T38_1767_024:0178c09_7	又云覺名定覺，即八大人中定覺。	024	又 云 覺 名 定 覺  即 八 大 人 中 定 覺  
ZH_T38_1767_024:0178c09_19	楞嚴亦爾，有五種名云云。	024	楞 嚴 亦 爾  有 五 種 名 云 云  
ZH_T38_1767_024:0178c11_15	「善男子一切眾生」下，第二雙釋世出世兩畢竟，下中即世間畢竟，上定即出世畢竟。	024	 善 男 子 一 切 眾 生  下  第 二 雙 釋 世 出 世 兩 畢 竟  下 中 即 世 間 畢 竟  上 定 即 出 世 畢 竟  
ZH_T38_1767_024:0178c11_19	於中二：	024	於 中 二  
ZH_T38_1767_024:0178c12_11	先具釋三定、後重釋上定。	024	先 具 釋 三 定  後 重 釋 上 定  
ZH_T38_1767_024:0178c13_16	初釋三定中，先釋上定即是佛性，或云了因、或云正因；	024	初 釋 三 定 中  先 釋 上 定 即 是 佛 性  或 云 了 因  或 云 正 因  
ZH_T38_1767_024:0178c14_3	中定即色界定；	024	中 定 即 色 界 定  
ZH_T38_1767_024:0178c14_10	下定即心數定。	024	下 定 即 心 數 定  
ZH_T38_1767_024:0178c14_14	數人云：	024	數 人 云  
ZH_T38_1767_024:0178c15_22	十數並起呼為大地，通五品，謂善、惡、無記、不共、穢污等。	024	十 數 並 起 呼 為 大 地  通 五 品  謂 善  惡  無 記  不 共  穢 污 等  
ZH_T38_1767_024:0178c16_2	成論云：	024	成 論 云  
ZH_T38_1767_024:0178c16_12	法起十數，義說為十。	024	法 起 十 數  義 說 為 十  
ZH_T38_1767_024:0178c17_11	或云欲界十居，止是十數，三塗、人、六天。	024	或 云 欲 界 十 居  止 是 十 數  三 塗  人  六 天  
ZH_T38_1767_024:0178c18_18	「一切眾生悉有」下，重釋出世，即首楞嚴，《釋論》名為健相三昧。	024	 一 切 眾 生 悉 有  下  重 釋 出 世  即 首 楞 嚴   釋 論  名 為 健 相 三 昧  
ZH_T38_1767_024:0178c19_12	「善男子我於一時」下，第三引證答。	024	 善 男 子 我 於 一 時  下  第 三 引 證 答  
ZH_T38_1767_024:0178c21_4	此明如來觀機可不，或說佛與佛性無差、或時說異，或說修道、或說不修。	024	此 明 如 來 觀 機 可 不  或 說 佛 與 佛 性 無 差  或 時 說 異  或 說 修 道  或 說 不 修  
ZH_T38_1767_024:0178c22_3	例如知外道機，應須說我、應說無我云云。	024	例 如 知 外 道 機  應 須 說 我  應 說 無 我 云 云  
ZH_T38_1767_024:0178c22_7	文為二：	024	文 為 二  
ZH_T38_1767_024:0178c22_19	先正引昔證今、次更會通。	024	先 正 引 昔 證 今  次 更 會 通  
ZH_T38_1767_024:0178c23_7	初引昔證今，又二：	024	初 引 昔 證 今  又 二  
ZH_T38_1767_024:0178c23_15	先引昔、次證今。	024	先 引 昔  次 證 今  
ZH_T38_1767_024:0178c23_20	引昔又三：	024	引 昔 又 三  
ZH_T38_1767_024:0178c24_15	一明洗浴、二外道論義、三時眾得益。	024	一 明 洗 浴  二 外 道 論 義  三 時 眾 得 益  
ZH_T38_1767_024:0178c25_3	「是佛性」下，二證今。	024	 是 佛 性  下  二 證 今  
ZH_T38_1767_024:0178c26_5	正言佛性非我而說為我，不應定執，詶修道之問。	024	正 言 佛 性 非 我 而 說 為 我  不 應 定 執  詶 修 道 之 問  
ZH_T38_1767_024:0178c26_19	「如來有因緣」下，二是會通。	024	 如 來 有 因 緣  下  二 是 會 通  
ZH_T38_1767_024:0178c27_14	如來自在，或以我為無我、無我為我。	024	如 來 自 在  或 以 我 為 無 我  無 我 為 我  
ZH_T38_1767_024:0178c28_7	又一解、在因佛性，故言無我；	024	又 一 解  在 因 佛 性  故 言 無 我  
ZH_T38_1767_024:0178c28_19	在果佛性，故言有我云云。	024	在 果 佛 性  故 言 有 我 云 云  
ZH_T38_1767_024:0178c29_15	「爾時師子」下，第三答上第四問，為二：	024	 爾 時 師 子  下  第 三 答 上 第 四 問  為 二  
ZH_T38_1767_024:0179a01_1	先申問、次正答。	024	先 申 問  次 正 答  
ZH_T38_1767_024:0179a01_13	初申問，長有金剛力士語。	024	初 申 問  長 有 金剛力士 語  
ZH_T38_1767_024:0179a01_18	正答為兩：	024	正 答 為 兩  
ZH_T38_1767_024:0179a02_5	初正答、後結歎。	024	初 正 答  後 結 歎  
ZH_T38_1767_024:0179a02_19	初正答中凡舉七譬，大為三意：	024	初 正 答 中 凡 舉 七 譬  大 為 三 意  
ZH_T38_1767_024:0179a03_8	初三譬，譬有而不見；	024	初 三 譬  譬 有 而 不 見  
ZH_T38_1767_024:0179a03_19	中間一譬，譬平等皆有；	024	中 間 一 譬  譬 平 等 皆 有  
ZH_T38_1767_024:0179a04_9	第三三譬，譬待緣故見。	024	第 三 三 譬  譬 待 緣 故 見  
ZH_T38_1767_024:0179a04_16	三意次第而來。	024	三 意 次 第 而 來  
ZH_T38_1767_024:0179a05_13	雖復云有而復不見，未知定有故不見？	024	雖 復 云 有 而 復 不 見  未 知 定 有 故 不 見  
ZH_T38_1767_024:0179a05_19	定無故不見？	024	定 無 故 不 見  
ZH_T38_1767_024:0179a06_7	次一譬譬其定有。	024	次 一 譬 譬 其 定 有  
ZH_T38_1767_024:0179a06_17	既其定有，何故不見？	024	既 其 定 有  何 故 不 見  
ZH_T38_1767_024:0179a07_8	次答須待因緣然後乃見。	024	次 答 須 待 因 緣 然 後 乃 見  
ZH_T38_1767_024:0179a08_1	初三譬，一一皆先譬、次合。	024	初 三 譬  一 一 皆 先 譬  次 合  
ZH_T38_1767_024:0179a08_18	初是盲人譬，譬底下凡夫如盲故不見。	024	初 是 盲 人 譬  譬 底 下 凡 夫 如 盲 故 不 見  
ZH_T38_1767_024:0179a09_3	色譬佛性。	024	色 譬 佛 性  
ZH_T38_1767_024:0179a09_13	數人解色，有二十種：	024	數 人 解 色  有 二 十 種  
ZH_T38_1767_024:0179a10_16	青黃赤白、高下邪正方圓長短、光影明闇、烟雲塵霧。	024	青 黃 赤 白  高 下 邪 正 方 圓 長 短  光影明闇  烟 雲 塵 霧  
ZH_T38_1767_024:0179a11_11	或加虛空為空一顯色，如眼膚翳。	024	或 加 虛 空 為 空 一 顯 色  如 眼 膚 翳  
ZH_T38_1767_024:0179a13_10	第二眼病譬，譬諸菩薩眼有少翳不得見色，譬諸菩薩有煩惱故不見佛性，不同前盲。	024	第 二 眼 病 譬  譬 諸 菩 薩 眼 有 少 翳 不 得 見 色  譬 諸 菩 薩 有 煩 惱 故 不 見 佛 性  不 同 前 盲  
ZH_T38_1767_024:0179a14_1	合譬中先舉十地菩薩；	024	合 譬 中 先 舉 十地菩薩  
ZH_T38_1767_024:0179a14_19	後更舉四人，凡夫、二乘、十住、如來。	024	後 更 舉 四 人  凡 夫  二 乘  十 住  如 來  
ZH_T38_1767_024:0179a15_11	如來全見，菩薩少見，兩全不見。	024	如 來 全 見  菩 薩 少 見  兩 全 不 見  
ZH_T38_1767_024:0179a16_15	「譬如初月」下，第三譬，亦譬眾生未斷惑者不見、斷惑者見。	024	 譬 如 初 月  下  第 三 譬  亦 譬 眾 生 未 斷 惑 者 不 見  斷 惑 者 見  
ZH_T38_1767_024:0179a17_9	如初日月則不可見，漸漸可見。	024	如 初 日 月 則 不 可 見  漸 漸 可 見  
ZH_T38_1767_024:0179a18_16	佛性亦爾，本有此理，眾生煩惱不能得見，惑稍稍盡稍稍得見。	024	佛 性 亦 爾  本 有 此 理  眾 生 煩 惱 不 能 得 見  惑 稍 稍 盡 稍 稍 得 見  
ZH_T38_1767_024:0179a20_19	文云大悲十力等一切眾生悉有性者，舊云當有，即事未有，引下文云「破一闡提然後乃得」。	024	文 云 大 悲 十 力 等 一 切 眾 生 悉 有 性 者  舊 云 當 有  即 事 未 有  引 下 文 云  破 一 闡 提 然 後 乃 得   
ZH_T38_1767_024:0179a21_3	地人解云：	024	地 人 解 云  
ZH_T38_1767_024:0179a22_12	真神佛性如敝帛裏金，大慈大悲十力相好此事具有，為惑所覆；	024	真 神 佛 性 如 敝 帛 裏 金  大慈大悲 十 力 相 好 此 事 具 有  為 惑 所 覆  
ZH_T38_1767_024:0179a23_11	若除煩惱，即得見之，除敝帛已即得黃金。	024	若 除 煩 惱  即 得 見 之  除 敝 帛 已 即 得 黃 金  
ZH_T38_1767_024:0179a23_15	觀師云：	024	觀 師 云  
ZH_T38_1767_024:0179a24_1	此二解相害。	024	此 二 解 相 害  
ZH_T38_1767_024:0179a25_3	若當有此經文云大悲十力四無所畏眾生有之。	024	若 當 有 此 經 文 云 大 悲 十 力 四無所畏 眾 生 有 之  
ZH_T38_1767_024:0179a25_13	既言悉有，寧得言當？	024	既 言 悉 有  寧 得 言 當  
ZH_T38_1767_024:0179a26_14	若言現有，如金為所覆者，夫佛性雄猛何不排惑？	024	若 言 現 有  如 金 為 所 覆 者  夫 佛 性 雄 猛 何 不 排 惑  
ZH_T38_1767_024:0179a27_4	若執當現，便是爭論。	024	若 執 當 現  便 是 爭 論  
ZH_T38_1767_024:0179a27_14	只具此理，不可推當；	024	只 具 此 理  不 可 推 當  
ZH_T38_1767_024:0179a28_3	修道乃得，不可言現。	024	修 道 乃 得  不 可 言 現  
ZH_T38_1767_024:0179a28_14	彼三解偏據，未會圓旨。	024	彼 三 解 偏 據  未 會 圓 旨  
ZH_T38_1767_024:0179a28_17	何者？	024	何 者  
ZH_T38_1767_024:0179a29_13	佛性非一二三，而為眾生作四門分別：	024	佛 性 非 一 二 三  而 為 眾 生 作 四 門 分 別  
ZH_T38_1767_024:0179b01_7	或言第一義空，迦毘羅城空；	024	或 言 第一義空  迦 毘 羅 城 空  
ZH_T38_1767_024:0179b02_2	或言不空者，即是智慧貧藏額珠；	024	或 言 不 空 者  即 是 智 慧 貧 藏 額 珠  
ZH_T38_1767_024:0179b02_14	或言亦空亦有，如水酒瓶；	024	或 言 亦 空 亦 有  如 水 酒 瓶  
ZH_T38_1767_024:0179b03_6	或言非有非無，名為中道。	024	或 言 非有非無  名 為 中 道  
ZH_T38_1767_024:0179b04_2	欲使因四悟於不四，捨執四以求通。	024	欲 使 因 四 悟 於 不 四  捨 執 四 以 求 通  
ZH_T38_1767_024:0179b04_12	論人指當，此執則無。	024	論 人 指 當  此 執 則 無  
ZH_T38_1767_024:0179b05_1	地人或覆，此執即有。	024	地 人 或 覆  此 執 即 有  
ZH_T38_1767_024:0179b05_14	觀師所說，此執亦有亦無門。	024	觀 師 所 說  此 執 亦 有 亦 無 門  
ZH_T38_1767_024:0179b06_14	今明佛性如王見象，眾師所覩全同盲觸云云。	024	今 明 佛 性 如 王 見 象  眾 師 所 覩 全 同 盲 觸 云 云  
ZH_T38_1767_024:0179b07_12	合最後譬中言三種破煩惱者，舊有二解。	024	合 最 後 譬 中 言 三 種 破 煩 惱 者  舊 有 二 解  
ZH_T38_1767_024:0179b07_15	一云：	024	一 云  
ZH_T38_1767_024:0179b08_12	二國煩惱，見思二，或是界內穢土煩惱；	024	二 國 煩 惱  見 思 二  或 是 界 內 穢 土 煩 惱  
ZH_T38_1767_024:0179b09_5	習氣是兩國中間淨土煩惱；	024	習 氣 是 兩 國 中 間 淨 土 煩 惱  
ZH_T38_1767_024:0179b09_13	無明是界外煩惱。	024	無 明 是 界 外 煩 惱  
ZH_T38_1767_024:0179b10_11	七地菩薩斷二國中間煩惱，莊嚴所用。	024	七 地 菩 薩 斷 二 國 中 間 煩 惱  莊 嚴 所 用  
ZH_T38_1767_024:0179b10_15	二解云：	024	二 解 云  
ZH_T38_1767_024:0179b11_16	見諦為一煩惱，思惟為二煩惱，習氣是三煩惱。	024	見 諦 為 一 煩 惱  思 惟 為 二 煩 惱  習 氣 是 三 煩 惱  
ZH_T38_1767_024:0179b12_13	無明元品品數與習氣是同，故不別說。	024	無 明 元 品 品 數 與 習 氣 是 同  故 不 別 說  
ZH_T38_1767_024:0179b14_4	初地至三地斷見諦，四地至六地斷思惟，七八地者並斷習氣無明。	024	初 地 至 三 地 斷 見 諦  四 地 至 六 地 斷 思 惟  七 八 地 者 並 斷 習 氣 無 明  
ZH_T38_1767_024:0179b14_10	此是開善解。	024	此 是 開 善 解  
ZH_T38_1767_024:0179b14_18	又一師難此二解：	024	又 一 師 難 此 二 解  
ZH_T38_1767_024:0179b15_13	文云三種破煩惱竟，不出破煩惱。	024	文 云 三 種 破 煩 惱 竟  不 出 破 煩 惱  
ZH_T38_1767_024:0179b16_6	意但出三種名，與經乖較。	024	意 但 出 三 種 名  與 經 乖 較  
ZH_T38_1767_024:0179b18_7	若論破意，應如《釋論》三觀治三種病，亦如《瓔珞本業》從假入空名二諦觀，從空入假名平等觀。	024	若 論 破 意  應 如  釋 論  三 觀 治 三 種 病  亦 如  瓔 珞 本 業  從 假 入 空 名 二 諦 觀  從 空 入 假 名 平 等 觀  
ZH_T38_1767_024:0179b19_13	二觀為方便，得入中道第一義諦觀，用是三觀能破煩惱。	024	二 觀 為 方 便  得 入 中 道 第一義諦 觀  用 是 三 觀 能 破 煩 惱  
ZH_T38_1767_024:0179b20_7	又世諦破性病，真諦破假病。	024	又 世 諦 破 性 病  真 諦 破 假 病  
ZH_T38_1767_024:0179b21_19	此二諦但說伏為斷，若非真非有即是中道觀，雙除性假二病，名斷煩惱。	024	此 二 諦 但 說 伏 為 斷  若 非 真 非 有 即 是 中 道 觀  雙 除 性 假 二 病  名 斷 煩 惱  
ZH_T38_1767_024:0179b23_5	今明是義不然，前二解乖經，觀師破其違經，今難其義僻。	024	今 明 是 義 不 然  前 二 解 乖 經  觀 師 破 其 違 經  今 難 其 義 僻  
ZH_T38_1767_024:0179b25_2	若三種破煩惱已見佛性，破見思穢土煩惱，及破中間淨土煩惱，為見性不見性？	024	若 三 種 破 煩 惱 已 見 佛 性  破 見 思 穢 土 煩 惱  及 破 中 間 淨 土 煩 惱  為 見 性 不 見 性  
ZH_T38_1767_024:0179b26_1	若見性者，二乘之人亦破見思，何故不見？	024	若 見 性 者  二 乘 之 人 亦 破 見 思  何 故 不 見  
ZH_T38_1767_024:0179b26_11	若不見性，與經相違。	024	若 不 見 性  與 經 相 違  
ZH_T38_1767_024:0179b26_15	開善云：	024	開 善 云  
ZH_T38_1767_024:0179b27_3	破見為一、破思為二。	024	破 見 為 一  破 思 為 二  
ZH_T38_1767_024:0179b28_2	須陀洹人乃至四果悉破見思，為見性不？	024	須 陀 洹 人 乃 至 四 果 悉 破 見 思  為 見 性 不  
ZH_T38_1767_024:0179b28_12	若見性者，無有此義；	024	若 見 性 者  無 有 此 義  
ZH_T38_1767_024:0179b29_1	若不見者，與經相違。	024	若 不 見 者  與 經 相 違  
ZH_T38_1767_024:0179c01_8	又二諦觀、平等觀皆是方便，不入中道亦不見性，復與經違。	024	又 二 諦 觀  平 等 觀 皆 是 方 便  不 入 中 道 亦 不 見 性  復 與 經 違  
ZH_T38_1767_024:0179c02_12	世諦破性、真諦破假，是伏非斷，又不見性，此亦違經。	024	世 諦 破 性  真 諦 破 假  是 伏 非 斷  又 不 見 性  此 亦 違 經  
ZH_T38_1767_024:0179c03_5	唯非真俗斷煩惱者乃得見性。	024	唯 非 真 俗 斷 煩 惱 者 乃 得 見 性  
ZH_T38_1767_024:0179c04_11	雖唱三種破煩惱名，二種破者則不見性，唯一種破得見。	024	雖 唱 三 種 破 煩 惱 名  二 種 破 者 則 不 見 性  唯 一 種 破 得 見  
ZH_T38_1767_024:0179c06_2	經稱三種破於煩惱皆見佛性，若一種破見、二破不見者，寧得相應？	024	經 稱 三 種 破 於 煩 惱 皆 見 佛 性  若 一 種 破 見  二 破 不 見 者  寧 得 相 應  
ZH_T38_1767_024:0179c08_3	今明七地修方便、八地道觀雙流，破無明見佛性者，此以別接通，是一種破煩惱得見佛性。	024	今 明 七 地 修 方 便  八 地 道 觀 雙 流  破 無 明 見 佛 性 者  此 以 別 接 通  是 一 種 破 煩 惱 得 見 佛 性  
ZH_T38_1767_024:0179c10_11	若入理般若名為住，破四住惑出生功德名十行，破塵沙惑未見佛性，十迴向伏無明，登地破無明見佛性。	024	若 入 理 般 若 名 為 住  破 四 住 惑 出 生 功 德 名 十 行  破 塵 沙 惑 未 見 佛 性  十 迴 向 伏 無 明  登 地 破 無 明 見 佛 性  
ZH_T38_1767_024:0179c11_12	此是別教次第破惑，又是一種破煩惱見佛性。	024	此 是 別 教 次 第 破 惑  又 是 一 種 破 煩 惱 見 佛 性  
ZH_T38_1767_024:0179c13_9	若圓觀法界，煩惱即菩提，初法心時便成正覺入銅輪位，登初住時破無明見佛性。	024	若 圓 觀 法 界  煩 惱 即 菩 提  初 法 心 時 便 成 正 覺 入 銅 輪 位  登 初 住 時 破 無 明 見 佛 性  
ZH_T38_1767_024:0179c14_14	三種破惑其義炳然，而皆見性，與經文會，諸德寧知？	024	三 種 破 惑 其 義 炳 然  而 皆 見 性  與 經 文 會  諸 德 寧 知  
ZH_T38_1767_024:0179c15_18	又一空一切空，三諦皆空，此觀破五住惑，能見佛性。	024	又 一 空 一 切 空  三 諦 皆 空  此 觀 破 五 住 惑  能 見 佛 性  
ZH_T38_1767_024:0179c17_2	又一假一切假，三諦皆假，此觀亦破五住惑，能見佛性。	024	又 一 假 一 切 假  三 諦 皆 假  此 觀 亦 破 五 住 惑  能 見 佛 性  
ZH_T38_1767_024:0179c18_6	又一中一切中，三諦皆中，此觀亦破五住惑，能見佛性。	024	又 一 中 一 切 中  三 諦 皆 中  此 觀 亦 破 五 住 惑  能 見 佛 性  
ZH_T38_1767_024:0179c20_6	如此三種，數之與義正與經合，諸德亦未能知，前三種破惑是就別意，後三種觀是約圓意。	024	如 此 三 種  數 之 與 義 正 與 經 合  諸 德 亦 未 能 知  前 三 種 破 惑 是 就 別 意  後 三 種 觀 是 約 圓 意  
ZH_T38_1767_024:0179c21_13	「善男子十二因緣」下，二有一譬，譬平等皆有，先譬、後合。	024	 善 男 子 十二因緣  下  二 有 一 譬  譬 平 等 皆 有  先 譬  後 合  
ZH_T38_1767_024:0179c22_5	前譬就外，今譬就內，即為四：	024	前 譬 就 外  今 譬 就 內  即 為 四  
ZH_T38_1767_024:0179c23_7	一唱等有、二出因緣體、三明有具不具、四結等有。	024	一 唱 等 有  二 出 因 緣 體  三 明 有 具 不 具  四 結 等 有  
ZH_T38_1767_024:0179c24_12	初明平等皆有，而言亦內亦外者，此唯在人，非謂外物。	024	初 明 平 等 皆 有  而 言 亦 內 亦 外 者  此 唯 在 人  非 謂 外 物  
ZH_T38_1767_024:0179c25_10	心則為內、色則為外，具有色心故云內外。	024	心 則 為 內  色 則 為 外  具 有 色 心 故 云 內 外  
ZH_T38_1767_024:0179c25_13	又云：	024	又 云  
ZH_T38_1767_024:0179c26_2	在胎為內、出胎為外。	024	在 胎 為 內  出 胎 為 外  
ZH_T38_1767_024:0179c26_5	私謂：	024	私 謂  
ZH_T38_1767_024:0179c26_19	文中自云內外貪求及為內外事。	024	文 中 自 云 內 外 貪 求 及 為 內 外 事  
ZH_T38_1767_024:0179c28_5	然此文中非謂以十二緣而為觀境，但取十二以為佛性。	024	然 此 文 中 非 謂 以 十 二 緣 而 為 觀 境  但 取 十 二 以 為 佛 性  
ZH_T38_1767_024:0180a01_2	例如十二緣支支別辨，為令眾生識於三世輪迴之相，豈可無明之時唯有無明？	024	例 如 十 二 緣 支 支 別 辨  為 令 眾 生 識 於 三 世 輪 迴 之 相  豈 可 無 明 之 時 唯 有 無 明  
ZH_T38_1767_024:0180a01_13	故知乃至老死常具十二。	024	故 知 乃 至 老 死 常 具 十 二  
ZH_T38_1767_024:0180a02_14	故下合云佛性亦爾，豈可在眾生時唯是眾生？	024	故 下 合 云 佛 性 亦 爾  豈 可 在 眾 生 時 唯 是 眾 生  
ZH_T38_1767_024:0180a04_8	況一切眾生一一無不念念具足十界百界依正因緣，故界界中無非佛性。	024	況 一 切 眾 生 一 一 無 不 念 念 具 足 十 界 百 界 依 正 因 緣  故 界 界 中 無 非 佛 性  
ZH_T38_1767_024:0180a04_19	故內外之言，意兼多義。	024	故 內 外 之 言  意 兼 多 義  
ZH_T38_1767_024:0180a05_18	「何等十二」下，二出因緣體具解十二支。	024	 何 等 十 二  下  二 出 因 緣 體 具 解 十 二 支  
ZH_T38_1767_024:0180a06_14	過去具有因果，何以取二因而不取果？	024	過 去 具 有 因 果  何 以 取 二 因 而 不 取 果  
ZH_T38_1767_024:0180a07_10	然過去之果自酬前因，是故不取。	024	然 過 去 之 果 自 酬 前 因  是 故 不 取  
ZH_T38_1767_024:0180a08_8	是則二因生今五果，取今三因生後二果。	024	是 則 二 因 生 今 五 果  取 今 三 因 生 後 二 果  
ZH_T38_1767_024:0180a08_13	識支二解：	024	識 支 二 解  
ZH_T38_1767_024:0180a10_3	一云初受胎七日為識，爾時有色，色未顯現、識義已顯，故受識名。	024	一 云 初 受 胎 七 日 為 識  爾 時 有 色  色 未 顯 現  識 義 已 顯  故 受 識 名  
ZH_T38_1767_024:0180a11_2	二云但取託胎初念雖即有色，色乃未足。	024	二 云 但 取 託 胎 初 念 雖 即 有 色  色 乃 未 足  
ZH_T38_1767_024:0180a11_17	而名識者，識是報主，是故言識。	024	而 名 識 者  識 是 報 主  是 故 言 識  
ZH_T38_1767_024:0180a12_6	亦至第二念即是色支。	024	亦 至 第 二 念 即 是 色 支  
ZH_T38_1767_024:0180a12_11	此解稍勝。	024	此 解 稍 勝  
ZH_T38_1767_024:0180a13_15	入胎五分釋第四名色支，亦云五胞，二手二脚及頭。	024	入 胎 五 分 釋 第 四 名 色 支  亦 云 五 胞  二 手 二 脚 及 頭  
ZH_T38_1767_024:0180a14_13	四根未具者，但有身意，未有眼耳鼻舌。	024	四 根 未 具 者  但 有 身 意  未 有 眼 耳 鼻 舌  
ZH_T38_1767_024:0180a14_21	言名色者，二解：	024	言 名 色 者  二 解  
ZH_T38_1767_024:0180a15_11	一云色陰是色，四陰名名。	024	一 云 色 陰 是 色  四 陰 名 名  
ZH_T38_1767_024:0180a15_14	二云：	024	二 云  
ZH_T38_1767_024:0180a16_8	只此色與眾生之名，故言名色。	024	只 此 色 與 眾 生 之 名  故 言 名 色  
ZH_T38_1767_024:0180a17_13	次具足四根，即第五支，既具四根，六根都具，故言六入。	024	次 具 足 四 根  即 第 五 支  既 具 四 根  六 根 都 具  故 言 六 入  
ZH_T38_1767_024:0180a18_20	從此已去有麁細相生，若細相生，即是胎內識心，未有想受；	024	從 此 已 去 有 麁 細 相 生  若 細 相 生  即 是 胎 內 識 心  未 有 想 受  
ZH_T38_1767_024:0180a20_9	若麁相生，即是初出胎時，未能捉火觸毒，如一兩月小兒未別苦樂。	024	若 麁 相 生  即 是 初 出 胎 時  未 能 捉 火 觸 毒  如 一 兩 月 小 兒 未 別 苦 樂  
ZH_T38_1767_024:0180a21_11	下第六觸支，若細生相，是胎內想心未知苦樂；	024	下 第 六 觸 支  若 細 生 相  是 胎 內 想 心 未 知 苦 樂  
ZH_T38_1767_024:0180a23_3	若麁相生，即一兩歲已能捉火觸毒而未有所知，手內有物未辨貴賤。	024	若 麁 相 生  即 一 兩 歲 已 能 捉 火 觸 毒 而 未 有 所 知  手 內 有 物 未 辨 貴 賤  
ZH_T38_1767_024:0180a24_8	染習一愛，第七受支，五果之後若細相生，即胎內受心。	024	染 習 一 愛  第 七 受 支  五 果 之 後 若 細 相 生  即 胎 內 受 心  
ZH_T38_1767_024:0180a25_2	言一愛者，於一樂緣而生想著。	024	言 一 愛 者  於 一 樂 緣 而 生 想 著  
ZH_T38_1767_024:0180a26_1	若麁相生，即三四歲但知食愛，未知五欲。	024	若 麁 相 生  即 三 四 歲 但 知 食 愛  未 知 五 欲  
ZH_T38_1767_024:0180a26_17	習近五欲，第八愛支，即三因之初。	024	習 近 五 欲  第 八 愛 支  即 三 因 之 初  
ZH_T38_1767_024:0180a27_9	若細相生，即胎內行心之初。	024	若 細 相 生  即 胎 內 行 心 之 初  
ZH_T38_1767_024:0180a27_15	就行心為三：	024	就 行 心 為 三  
ZH_T38_1767_024:0180a28_6	初名愛、中名取、後名有。	024	初 名 愛  中 名 取  後 名 有  
ZH_T38_1767_024:0180a28_21	若麁相生，即八九歲，稍知欲愛。	024	若 麁 相 生  即 八 九 歲  稍 知 欲 愛  
ZH_T38_1767_024:0180b01_7	內外貪求，第九支，即十餘歲稍復長大，轉能貪求，行中稍增。	024	內 外 貪 求  第 九 支  即 十 餘 歲 稍 復 長 大  轉 能 貪 求  行 中 稍 增  
ZH_T38_1767_024:0180b02_11	「為內外事」下，第十支起，即十餘歲，身成長大盡屬百年。	024	 為 內 外 事  下  第 十 支 起  即 十 餘 歲  身 成 長 大 盡 屬 百 年  
ZH_T38_1767_024:0180b04_6	「現在世識」下，第十一支，即未來二果之初，還同現在識支時節，即初託胎一念。	024	 現 在 世 識  下  第 十 一 支  即 未 來 二 果 之 初  還 同 現 在 識 支 時 節  即 初 託 胎 一 念  
ZH_T38_1767_024:0180b05_13	「現在名色」下，第十二支，還同現在名色等時，即未來老死支。	024	 現 在 名 色  下  第 十 二 支  還 同 現 在 名 色 等 時  即 未 來 老 死 支  
ZH_T38_1767_024:0180b06_19	識名色六入等，並是未來二果，未來二果還是現在識名。	024	識 名 色 六 入 等  並 是 未 來 二 果  未 來 二 果 還 是 現 在 識 名  
ZH_T38_1767_024:0180b07_10	色六入等，但轉名名之。	024	色 六 入 等  但 轉 名 名 之  
ZH_T38_1767_024:0180b08_8	三具不具中，約色界言無三受者，二解：	024	三 具 不 具 中  約 色 界 言 無 三 受 者  二 解  
ZH_T38_1767_024:0180b09_4	一云於三受中不具苦受，故言無三。	024	一 云 於 三 受 中 不 具 苦 受  故 言 無 三  
ZH_T38_1767_024:0180b09_18	亦無苦受家想，故言無三種觸。	024	亦 無 苦 受 家 想  故 言 無 三 種 觸  
ZH_T38_1767_024:0180b10_12	亦無苦受家行，故言無三種愛。	024	亦 無 苦 受 家 行  故 言 無 三 種 愛  
ZH_T38_1767_024:0180b11_15	若色無色不具十二，云何文云亦得名為具足十二？	024	若 色 無 色 不 具 十 二  云 何 文 云 亦 得 名 為 具 足 十 二  
ZH_T38_1767_024:0180b13_2	然歌羅邏死及色無色界生，雖復不具十二，而苦輪未息。	024	然 歌 羅 邏 死 及 色無色界 生  雖 復 不 具 十 二  而 苦 輪 未 息  
ZH_T38_1767_024:0180b13_12	往還三界，終具十二。	024	往 還 三 界  終 具 十 二  
ZH_T38_1767_024:0180b13_15	二解：	024	二 解  
ZH_T38_1767_024:0180b15_1	據第四禪至無色界，無復苦樂，亦無中容之捨，故言無三受。	024	據 第 四 禪 至 無 色 界  無 復 苦 樂  亦 無 中 容 之 捨  故 言 無 三 受  
ZH_T38_1767_024:0180b15_12	無色既無色，不具十二。	024	無 色 既 無 色  不 具 十 二  
ZH_T38_1767_024:0180b16_6	「以定得故」下，第四總結皆具十二。	024	 以 定 得 故  下  第 四 總 結 皆 具 十 二  
ZH_T38_1767_024:0180b17_2	既未息苦輪，始終長望，故云皆具。	024	既 未 息 苦 輪  始 終 長 望  故 云 皆 具  
ZH_T38_1767_024:0180b17_7	佛性亦爾。	024	佛 性 亦 爾  
ZH_T38_1767_024:0180b18_10	第二合譬，六道四生皆有十二，譬諸眾生等有佛性。	024	第 二 合 譬  六 道 四 生 皆 有 十 二  譬 諸 眾 生 等 有 佛 性  
ZH_T38_1767_024:0180b19_7	「雪山有草」下，第三三譬，明待緣方見。	024	 雪 山 有 草  下  第 三 三 譬  明 待 緣 方 見  
ZH_T38_1767_024:0180b19_11	即為三。	024	即 為 三  
ZH_T38_1767_024:0180b19_17	初文譬、合。	024	初 文 譬  合  
ZH_T38_1767_024:0180b19_21	合中二：	024	合 中 二  
ZH_T38_1767_024:0180b20_6	先正合、次明理。	024	先 正 合  次 明 理  
ZH_T38_1767_024:0180b20_11	明理又三：	024	明 理 又 三  
ZH_T38_1767_024:0180b21_8	初唱九章門，門門有三句，合二十七句。	024	初 唱 九 章 門  門 門 有 三 句  合 二 十 七 句  
ZH_T38_1767_024:0180b22_10	第二解釋，釋中長出三事非章，所列合三十六句。	024	第 二 解 釋  釋 中 長 出 三 事 非 章  所 列 合 三 十 六 句  
ZH_T38_1767_024:0180b23_4	後兩善男子，是第三總結云云。	024	後 兩 善 男 子  是 第 三 總 結 云 云  
ZH_T38_1767_024:0180b23_18	第二舉黑鐵譬、第三舉種子譬。	024	第 二 舉 黑 鐵 譬  第 三 舉 種 子 譬  
ZH_T38_1767_024:0180b24_12	前二譬皆先譬後合，後譬無合文。	024	前 二 譬 皆 先 譬 後 合  後 譬 無 合 文  
ZH_T38_1767_024:0180b25_6	「是大涅槃」下，第二結歎，如文。	024	 是 大 涅 槃  下  第 二 結 歎  如 文  
ZH_T38_1767_024:0180b26_11	「爾時師子」下，答第五問，先騰上兩問、後作兩答以答前問。	024	 爾 時 師 子  下  答 第 五 問  先 騰 上 兩 問  後 作 兩 答 以 答 前 問  
ZH_T38_1767_024:0180b26_16	答文為二：	024	答 文 為 二  
ZH_T38_1767_024:0180b27_1	初唱十章；	024	初 唱 十 章  
ZH_T38_1767_024:0180b28_3	後解釋其八是八大人覺屬自行，後兩章是化他。	024	後 解 釋 其 八 是 八 大 人 覺 屬 自 行  後 兩 章 是 化 他  
ZH_T38_1767_024:0180b28_18	八覺是小乘名教，云何是菩薩行？	024	八 覺 是 小 乘 名 教  云 何 是 菩 薩 行  
ZH_T38_1767_024:0180b29_2	一解云：	024	一 解 云  
ZH_T38_1767_024:0180b29_12	法門無定，在大即大。	024	法 門 無 定  在 大 即 大  
ZH_T38_1767_024:0180b29_16	二解云：	024	二 解 云  
ZH_T38_1767_024:0180c01_4	只八大人，自行為小；	024	只 八 大 人  自 行 為 小  
ZH_T38_1767_024:0180c01_14	復有化他，故得是大。	024	復 有 化 他  故 得 是 大  
ZH_T38_1767_024:0180c02_8	今明以大涅槃心修，即異小乘。	024	今 明 以 大 涅 槃 心 修  即 異 小 乘  
ZH_T38_1767_024:0180c02_22	「師子吼」下，第二解釋十法。	024	 師 子 吼  下  第 二 解 釋 十 法  
ZH_T38_1767_024:0180c03_3	有五番：	024	有 五 番  
ZH_T38_1767_024:0180c03_9	初番有問答。	024	初 番 有 問 答  
ZH_T38_1767_024:0180c04_8	答但以少欲知足共為一解，以義相帶故；	024	答 但 以 少欲知足 共 為 一 解  以 義 相 帶 故  
ZH_T38_1767_024:0180c04_13	餘者各解。	024	餘 者 各 解  
ZH_T38_1767_024:0180c05_5	就初釋少欲知足，復數番：	024	就 初 釋 少欲知足  復 數 番  
ZH_T38_1767_024:0180c05_12	初約善惡共解。	024	初 約 善 惡 共 解  
ZH_T38_1767_024:0180c06_3	後「有少欲」下，約小大共解。	024	後  有 少 欲  下  約 小 大 共 解  
ZH_T38_1767_024:0180c06_8	文為四句：	024	文 為 四 句  
ZH_T38_1767_024:0180c06_17	初句少欲是須陀洹。	024	初 句 少 欲 是 須 陀 洹  
ZH_T38_1767_024:0180c07_17	前云少欲知足為善，今釋不少欲不知足為善。	024	前 云 少欲知足 為 善  今 釋 不 少 欲 不 知 足 為 善  
ZH_T38_1767_024:0180c08_19	《法華》云「得少便為足」，自保守小謂是為足。	024	 法 華  云  得 少 便 為 足   自 保 守 小 謂 是 為 足  
ZH_T38_1767_024:0180c10_11	今釋少欲是須陀洹，知足是中乘，皆是保非為極少欲知足，即知四果最極。	024	今 釋 少 欲 是 須 陀 洹  知 足 是 中 乘  皆 是 保 非 為 極 少欲知足  即 知 四 果 最 極  
ZH_T38_1767_024:0180c12_5	對菩薩不少欲不知足，菩薩上求佛果無窮故不知足，下化無窮復不知足。	024	對 菩 薩 不 少 欲 不 知 足  菩 薩 上 求 佛 果 無 窮 故 不 知 足  下 化 無 窮 復 不 知 足  
ZH_T38_1767_024:0180c12_9	餘如文。	024	餘 如 文  
ZH_T38_1767_024:0180c12_15	第八釋解脫。	024	第 八 釋 解 脫  
ZH_T38_1767_024:0180c13_6	即是無上涅槃者，二解：	024	即 是 無 上 涅 槃 者  二 解  
ZH_T38_1767_024:0180c13_17	靈味令正翻涅槃為解脫。	024	靈 味 令 正 翻 涅 槃 為 解 脫  
ZH_T38_1767_024:0180c14_7	此明涅槃與解脫異。	024	此 明 涅 槃 與 解 脫 異  
ZH_T38_1767_024:0180c14_11	開善云：	024	開 善 云  
ZH_T38_1767_024:0180c15_3	涅槃翻滅度，解脫翻無累。	024	涅 槃 翻 滅 度  解 脫 翻 無 累  
ZH_T38_1767_024:0180c15_7	觀師云：	024	觀 師 云  
ZH_T38_1767_024:0180c17_1	涅槃與解脫同是斷德，因滅煩惱故得解脫，得解脫故得大涅槃，即是不異。	024	涅 槃 與 解 脫 同 是 斷 德  因 滅 煩 惱 故 得 解 脫  得 解 脫 故 得 大 涅 槃  即 是 不 異  
ZH_T38_1767_024:0180c18_9	又云四暴河者，即前三漏長有見暴河，即通覽三界見為見暴河。	024	又 云 四 暴 河 者  即 前 三 漏 長 有 見 暴 河  即 通 覽 三 界 見 為 見 暴 河  
ZH_T38_1767_024:0180c19_10	「復次出家之人」下，第二番，約出家人釋十法。	024	 復 次 出家之人  下  第 二 番  約 出 家 人 釋 十 法  
ZH_T38_1767_024:0180c20_18	但有八文，前合少欲知足、後但釋解脫，不明涅槃，是故略耳。	024	但 有 八 文  前 合 少欲知足  後 但 釋 解 脫  不 明 涅 槃  是 故 略 耳  
ZH_T38_1767_024:0180c21_14	四樂者，大樂即出家人樂，應是戒樂；	024	四 樂 者  大 樂 即 出 家 人 樂  應 是 戒 樂  
ZH_T38_1767_024:0180c22_1	寂靜即禪定樂；	024	寂 靜 即 禪 定 樂  
ZH_T38_1767_024:0180c22_10	永滅即智慧斷惑樂；	024	永 滅 即 智 慧 斷 惑 樂  
ZH_T38_1767_024:0180c22_17	畢竟即菩薩樂。	024	畢 竟 即 菩 薩 樂  
ZH_T38_1767_024:0180c23_5	四精進即四正勤。	024	四 精 進 即 四 正 勤  
ZH_T38_1767_024:0180c24_2	「復次菩薩」下，第三番，據菩薩釋十法。	024	 復 次 菩 薩  下  第 三 番  據 菩 薩 釋 十 法  
ZH_T38_1767_024:0180c24_20	但有九者，菩薩以涅槃心修，故不說之。	024	但 有 九 者  菩 薩 以 涅 槃 心 修  故 不 說 之  
ZH_T38_1767_024:0180c25_17	隨順天行為正定者，此明天行以定為體。	024	隨 順 天 行 為 正 定 者  此 明 天 行 以 定 為 體  
ZH_T38_1767_024:0180c26_19	今寄一並，若正定隨順天行，天行遂以定為體；	024	今 寄 一 並  若 正 定 隨 順 天 行  天 行 遂 以 定 為 體  
ZH_T38_1767_024:0180c27_15	應身隨順眾生，眾生應以應身為體。	024	應 身 隨 順 眾 生  眾 生 應 以 應 身 為 體  
ZH_T38_1767_024:0180c28_13	今明天行是理，以理為本，故言正定。	024	今 明 天 行 是 理  以 理 為 本  故 言 正 定  
ZH_T38_1767_024:0180c29_13	「復次夫少欲者」下，第四番解十法，文亦可解。	024	 復 次 夫 少 欲 者  下  第 四 番 解 十 法  文 亦 可 解  
ZH_T38_1767_024:0181a01_5	八解脫為正定者，數人云：	024	八 解 脫 為 正 定 者  數 人 云  
ZH_T38_1767_024:0181a01_13	八解脫以定為體。	024	八 解 脫 以 定 為 體  
ZH_T38_1767_024:0181a01_16	論人：	024	論 人  
ZH_T38_1767_024:0181a02_3	八解脫以慧為體。	024	八 解 脫 以 慧 為 體  
ZH_T38_1767_024:0181a02_6	私云：	024	私 云  
ZH_T38_1767_024:0181a02_12	皆不爾云云。	024	皆 不 爾 云 云  
ZH_T38_1767_024:0181a03_6	「復次善男子」下，第五番，但解九。	024	 復 次 善 男 子  下  第 五 番  但 解 九  
ZH_T38_1767_024:0181a03_15	五種樂者，河西云：	024	五 種 樂 者  河 西 云  
ZH_T38_1767_024:0181a04_12	一因樂、受樂、斷樂、遠離樂、菩薩樂。	024	一 因 樂  受 樂  斷 樂  遠 離 樂  菩 薩 樂  
ZH_T38_1767_024:0181a05_2	因樂者，因內外緣得樂。	024	因 樂 者  因 內 外 緣 得 樂  
ZH_T38_1767_024:0181a06_4	受樂者，從內外緣，身得增長、心得安隱，名為受樂。	024	受 樂 者  從 內 外 緣  身 得 增 長  心 得 安 隱  名 為 受 樂  
ZH_T38_1767_024:0181a07_3	修習聖道斷除諸受，令道增長，名斷受樂。	024	修 習 聖 道 斷 除 諸 受  令 道 增 長  名 斷 受 樂  
ZH_T38_1767_024:0181a07_18	永離煩惱，身心無患，名遠離樂。	024	永 離 煩 惱  身 心 無 患  名 遠 離 樂  
ZH_T38_1767_024:0181a08_7	以常樂故，名菩薩樂。	024	以 常 樂 故  名 菩 薩 樂  
ZH_T38_1767_024:0181a09_3	五樂皆從淺至深，出《菩薩地經》。	024	五 樂 皆 從 淺 至 深  出  菩 薩 地 經   
ZH_T38_1767_024:0181a10_3	「善男子如汝所言」下，答第六問，先牒問、後正答。	024	 善 男 子 如 汝 所 言  下  答 第 六 問  先 牒 問  後 正 答  
ZH_T38_1767_024:0181a10_7	答為二：	024	答 為 二  
ZH_T38_1767_024:0181a10_13	先答、後勸。	024	先 答  後 勸  
ZH_T38_1767_024:0181a10_19	初答又為兩：	024	初 答 又 為 兩  
ZH_T38_1767_024:0181a11_11	先明了與不了、次明眼見聞見。	024	先 明 了 與 不 了  次 明 眼 見 聞 見  
ZH_T38_1767_024:0181a13_4	初了不了中有五番，最後釋一切覺者，一心三智照一諦三諦，名一切覺。	024	初 了 不 了 中 有 五 番  最 後 釋 一 切 覺 者  一 心 三 智 照 一 諦 三 諦  名 一 切 覺  
ZH_T38_1767_024:0181a14_1	十住亦得此覺，比佛猶昧故不了了；	024	十 住 亦 得 此 覺  比 佛 猶 昧 故 不 了 了  
ZH_T38_1767_024:0181a14_19	地前十住全不見性，是故不論了與不了。	024	地 前 十 住 全 不 見 性  是 故 不 論 了 與 不 了  
ZH_T38_1767_024:0181a15_9	次眼見聞見中有兩番：	024	次 眼 見 聞 見 中 有 兩 番  
ZH_T38_1767_024:0181a16_4	初以十住為聞見，佛地為眼見。	024	初 以 十 住 為 聞 見  佛 地 為 眼 見  
ZH_T38_1767_024:0181a17_3	次番以九地已還為聞見，第十住為眼見。	024	次 番 以 九 地 已 還 為 聞 見  第 十 住 為 眼 見  
ZH_T38_1767_024:0181a17_10	此中應作四句：	024	此 中 應 作 四 句  
ZH_T38_1767_024:0181a19_6	第十住亦聞見亦眼見，九地已下但有聞見，佛地但有眼見，文中自出此之三句。	024	第 十 住 亦 聞 見 亦 眼 見  九 地 已 下 但 有 聞 見  佛 地 但 有 眼 見  文 中 自 出 此 之 三 句  
ZH_T38_1767_024:0181a20_4	若眾生聞不信者，非聞見非眼見云云。	024	若 眾 生 聞 不 信 者  非 聞 見 非 眼 見 云 云  
ZH_T38_1767_024:0181a21_10	若十住與十地異者，非唯初住不見，十住亦不見，即是別位。	024	若 十 住 與 十 地 異 者  非 唯 初 住 不 見  十 住 亦 不 見  即 是 別 位  
ZH_T38_1767_024:0181a22_10	若十住與十地同者，豈第十住見，初住亦見。	024	若 十 住 與 十 地 同 者  豈 第 十 住 見  初 住 亦 見  
ZH_T38_1767_024:0181a23_13	今文云住，又復云地，故知此中住地不異，即是圓位。	024	今 文 云 住  又 復 云 地  故 知 此 中 住 地 不 異  即 是 圓 位  
ZH_T38_1767_024:0181a24_14	而簡九地是聞者，以其見不了了，抑之為聞；	024	而 簡 九 地 是 聞 者  以 其 見 不 了 了  抑 之 為 聞  
ZH_T38_1767_024:0181a25_3	第十住勝，加之以眼。	024	第 十 住 勝  加 之 以 眼  
ZH_T38_1767_024:0181a25_19	蓋是圓位得作此釋，餘位不得云云。	024	蓋 是 圓 位 得 作 此 釋  餘 位 不 得 云 云  
ZH_T38_1767_024:0181a26_100	大般涅槃經疏卷第二十四	024	大 般 涅 槃 經 疏 卷 第 二 十 四 
