[
  {
    "segmentnr":"ZH_T02_0143_001:0865c19_0",
    "original":"玉耶經",
    "folio":1,
    "analyzed":"玉 耶 經 "
  },
  {
    "segmentnr":"ZH_T02_0143_001:0865c21_0",
    "original":"東晉天竺三藏竺曇無蘭譯",
    "folio":1,
    "analyzed":"東 晉 天 竺 三 藏 竺 曇 無 蘭 譯 "
  },
  {
    "segmentnr":"ZH_T02_0143_001:0865c22_0",
    "original":"聞如是：一時，佛在舍衛國祇樹給孤獨園，佛",
    "folio":1,
    "analyzed":"聞 如 是  一 時  佛 在 舍 衛 國 祇 樹 給 孤 獨 園  佛 "
  },
  {
    "segmentnr":"ZH_T02_0143_001:0865c23_7",
    "original":"為四輩弟子說法。",
    "folio":1,
    "analyzed":"為 四 輩 弟 子 說 法  "
  },
  {
    "segmentnr":"ZH_T02_0143_001:0865c25_10",
    "original":"時給孤獨家，先為子娶婦長者家女，女名玉耶，端正姝好而生憍慢，不以婦禮承事妐姑夫婿。",
    "folio":1,
    "analyzed":"時 給 孤 獨 家  先 為 子 娶 婦 長 者 家 女  女 名 玉 耶  端 正 姝 好 而 生 憍 慢  不 以 婦 禮 承 事 妐 姑 夫 婿  "
  },
  {
    "segmentnr":"ZH_T02_0143_001:0865c26_1",
    "original":"給孤長者夫妻議言：",
    "folio":1,
    "analyzed":"給 孤 長 者 夫 妻 議 言  "
  },
  {
    "segmentnr":"ZH_T02_0143_001:0865c27_15",
    "original":"「子婦不順不依法禮，設加杖捶不欲行此，置不教呵其過轉增，當如之何？",
    "folio":1,
    "analyzed":" 子 婦 不 順 不 依 法 禮  設 加 杖 捶 不 欲 行 此  置 不 教 呵 其 過 轉 增  當 如 之 何  "
  },
  {
    "segmentnr":"ZH_T02_0143_001:0865c27_20",
    "original":"」長者曰：",
    "folio":1,
    "analyzed":" 長 者 曰  "
  },
  {
    "segmentnr":"ZH_T02_0143_001:0865c29_3",
    "original":"「唯佛大聖善能化物，剛強弭伏無敢不從，請佛來化。",
    "folio":1,
    "analyzed":" 唯 佛 大 聖 善 能 化 物  剛 強 弭 伏 無 敢 不 從  請 佛 來 化  "
  },
  {
    "segmentnr":"ZH_T02_0143_001:0865c29_7",
    "original":"」妻言：",
    "folio":1,
    "analyzed":" 妻 言  "
  },
  {
    "segmentnr":"ZH_T02_0143_001:0865c29_11",
    "original":"「大善。",
    "folio":1,
    "analyzed":" 大 善  "
  },
  {
    "segmentnr":"ZH_T02_0143_001:0866a01_7",
    "original":"」明旦嚴服往詣佛所，頭面著地前白佛言：",
    "folio":1,
    "analyzed":" 明 旦 嚴 服 往 詣 佛 所  頭 面 著 地 前 白 佛 言  "
  },
  {
    "segmentnr":"ZH_T02_0143_001:0866a04_5",
    "original":"「我家為子娶婦甚大憍慢，不以禮節承事我子，唯願世尊，明日自屈，將諸弟子到舍中飯，并為玉耶說法，令心開解改過行善。",
    "folio":1,
    "analyzed":" 我 家 為 子 娶 婦 甚 大 憍 慢  不 以 禮 節 承 事 我 子  唯 願 世 尊  明 日 自 屈  將 諸 弟 子 到 舍 中 飯  并 為 玉 耶 說 法  令 心 開 解 改 過 行 善  "
  },
  {
    "segmentnr":"ZH_T02_0143_001:0866a04_11",
    "original":"」佛告長者：",
    "folio":1,
    "analyzed":" 佛 告 長 者  "
  },
  {
    "segmentnr":"ZH_T02_0143_001:0866a04_15",
    "original":"「善哉！",
    "folio":1,
    "analyzed":" 善 哉  "
  },
  {
    "segmentnr":"ZH_T02_0143_001:0866a04_18",
    "original":"善哉！",
    "folio":1,
    "analyzed":"善 哉  "
  },
  {
    "segmentnr":"ZH_T02_0143_001:0866a06_3",
    "original":"」給孤長者聞佛受請，歡喜禮佛接足而去，歸舍齋戒供辦中飯。",
    "folio":1,
    "analyzed":" 給 孤 長 者 聞 佛 受 請  歡 喜 禮 佛 接 足 而 去  歸 舍 齋 戒 供 辦 中 飯  "
  },
  {
    "segmentnr":"ZH_T02_0143_001:0866a08_12",
    "original":"明日佛與千二百五十弟子到長者家，長者歡喜迎佛作禮，佛坐已定，大小皆出禮佛却住，玉耶逃藏不肯禮佛。",
    "folio":1,
    "analyzed":"明 日 佛 與 千二百五十 弟 子 到 長 者 家  長 者 歡 喜 迎 佛 作 禮  佛 坐 已 定  大 小 皆 出 禮 佛 却 住  玉 耶 逃 藏 不 肯 禮 佛  "
  },
  {
    "segmentnr":"ZH_T02_0143_001:0866a12_10",
    "original":"佛即變化，令長者家，屋宅牆壁，皆如琉璃、水精之色內外相見，玉耶見佛有三十二相、八十種好，身紫金色，光明暉暉，玉耶惶怖心驚毛竪，即出禮佛，頭頂懺悔却在右面。",
    "folio":1,
    "analyzed":"佛 即 變 化  令 長 者 家  屋 宅 牆 壁  皆 如 琉 璃  水 精 之 色 內 外 相 見  玉 耶 見 佛 有 三十二相  八十種好  身 紫 金 色  光 明 暉 暉  玉 耶 惶 怖 心 驚 毛 竪  即 出 禮 佛  頭 頂 懺 悔 却 在 右 面  "
  },
  {
    "segmentnr":"ZH_T02_0143_001:0866a12_15",
    "original":"佛告玉耶：",
    "folio":1,
    "analyzed":"佛 告 玉 耶  "
  },
  {
    "segmentnr":"ZH_T02_0143_001:0866a13_8",
    "original":"「女人不當自恃端正輕慢夫婿。",
    "folio":1,
    "analyzed":" 女 人 不 當 自 恃 端 正 輕 慢 夫 婿  "
  },
  {
    "segmentnr":"ZH_T02_0143_001:0866a13_13",
    "original":"何謂端正？",
    "folio":1,
    "analyzed":"何 謂 端 正  "
  },
  {
    "segmentnr":"ZH_T02_0143_001:0866a15_6",
    "original":"除却邪態八十四姤，定意一心是為端正，不以顏色面目髮綵為端正也。",
    "folio":1,
    "analyzed":"除 却 邪 態 八 十 四 姤  定 意 一 心 是 為 端 正  不 以 顏 色 面 目 髮 綵 為 端 正 也  "
  },
  {
    "segmentnr":"ZH_T02_0143_001:0866a16_1",
    "original":"女人身中有十惡事，何等為十？",
    "folio":1,
    "analyzed":"女 人 身 中 有 十 惡 事  何 等 為 十  "
  },
  {
    "segmentnr":"ZH_T02_0143_001:0866a16_15",
    "original":"一者、女人初生墮地父母不喜。",
    "folio":1,
    "analyzed":"一 者  女 人 初 生 墮 地 父 母 不 喜  "
  },
  {
    "segmentnr":"ZH_T02_0143_001:0866a17_4",
    "original":"二者、養育視無滋味。",
    "folio":1,
    "analyzed":"二 者  養 育 視 無 滋 味  "
  },
  {
    "segmentnr":"ZH_T02_0143_001:0866a17_14",
    "original":"三者、女人心常畏人。",
    "folio":1,
    "analyzed":"三 者  女 人 心 常 畏 人  "
  },
  {
    "segmentnr":"ZH_T02_0143_001:0866a18_3",
    "original":"四者、父母恒憂嫁娶。",
    "folio":1,
    "analyzed":"四 者  父 母 恒 憂 嫁 娶  "
  },
  {
    "segmentnr":"ZH_T02_0143_001:0866a18_14",
    "original":"五者、與父母生相離別。",
    "folio":1,
    "analyzed":"五 者  與 父 母 生 相 離 別  "
  },
  {
    "segmentnr":"ZH_T02_0143_001:0866a19_14",
    "original":"六者、常畏夫婿視其顏色，歡悅輒喜瞋恚則懼。",
    "folio":1,
    "analyzed":"六 者  常 畏 夫 婿 視 其 顏 色  歡 悅 輒 喜 瞋 恚 則 懼  "
  },
  {
    "segmentnr":"ZH_T02_0143_001:0866a20_4",
    "original":"七者、懷妊產生甚難。",
    "folio":1,
    "analyzed":"七 者  懷 妊 產 生 甚 難  "
  },
  {
    "segmentnr":"ZH_T02_0143_001:0866a20_17",
    "original":"八者、女人小為父母所撿錄。",
    "folio":1,
    "analyzed":"八 者  女 人 小 為 父 母 所 撿 錄  "
  },
  {
    "segmentnr":"ZH_T02_0143_001:0866a21_6",
    "original":"九者、中為夫婿所制。",
    "folio":1,
    "analyzed":"九 者  中 為 夫 婿 所 制  "
  },
  {
    "segmentnr":"ZH_T02_0143_001:0866a22_6",
    "original":"十者、年老為兒孫所呵，從生至終不得自在。",
    "folio":1,
    "analyzed":"十 者  年 老 為 兒 孫 所 呵  從 生 至 終 不得自在  "
  },
  {
    "segmentnr":"ZH_T02_0143_001:0866a22_18",
    "original":"是為十事，女人不自覺知。",
    "folio":1,
    "analyzed":"是 為 十 事  女 人 不 自 覺 知  "
  },
  {
    "segmentnr":"ZH_T02_0143_001:0866a23_7",
    "original":"」玉耶長跪叉手白佛：",
    "folio":1,
    "analyzed":" 玉 耶 長 跪 叉 手 白 佛  "
  },
  {
    "segmentnr":"ZH_T02_0143_001:0866a23_17",
    "original":"「稟受賤身不閑禮儀。",
    "folio":1,
    "analyzed":" 稟 受 賤 身 不 閑 禮 儀  "
  },
  {
    "segmentnr":"ZH_T02_0143_001:0866a24_12",
    "original":"唯願世尊，具說教訓為婦之法。",
    "folio":1,
    "analyzed":"唯 願 世 尊  具 說 教 訓 為 婦 之 法  "
  },
  {
    "segmentnr":"ZH_T02_0143_001:0866a24_18",
    "original":"」佛告玉耶：",
    "folio":1,
    "analyzed":" 佛 告 玉 耶  "
  },
  {
    "segmentnr":"ZH_T02_0143_001:0866a25_10",
    "original":"「婦事姑妐夫婿，有五善三惡。",
    "folio":1,
    "analyzed":" 婦 事 姑 妐 夫 婿  有 五 善 三 惡  "
  },
  {
    "segmentnr":"ZH_T02_0143_001:0866a25_16",
    "original":"何等為五善？",
    "folio":1,
    "analyzed":"何 等 為 五 善  "
  },
  {
    "segmentnr":"ZH_T02_0143_001:0866a28_10",
    "original":"一者、為婦當晚臥早起，櫛梳髮綵整頓衣服，洗拭面目勿有垢穢，執於作事先啟所尊，心常恭順，設有甘美不得先食。",
    "folio":1,
    "analyzed":"一 者  為 婦 當 晚 臥 早 起  櫛 梳 髮 綵 整 頓 衣 服  洗 拭 面 目 勿 有 垢 穢  執 於 作 事 先 啟 所 尊  心 常 恭 順  設 有 甘 美 不 得 先 食  "
  },
  {
    "segmentnr":"ZH_T02_0143_001:0866a29_2",
    "original":"二者、夫壻呵罵不得瞋恨。",
    "folio":1,
    "analyzed":"二 者  夫 壻 呵 罵 不 得 瞋 恨  "
  },
  {
    "segmentnr":"ZH_T02_0143_001:0866a29_17",
    "original":"三者、一心守夫婿，不得念邪婬。",
    "folio":1,
    "analyzed":"三 者  一 心 守 夫 婿  不 得 念 邪 婬  "
  },
  {
    "segmentnr":"ZH_T02_0143_001:0866b01_14",
    "original":"四者、常願夫婿長壽，出行婦當整頓家中。",
    "folio":1,
    "analyzed":"四 者  常 願 夫 婿 長 壽  出 行 婦 當 整 頓 家 中  "
  },
  {
    "segmentnr":"ZH_T02_0143_001:0866b02_11",
    "original":"五者、常念夫善不念夫惡，是為五善。",
    "folio":1,
    "analyzed":"五 者  常 念 夫 善 不 念 夫 惡  是 為 五 善  "
  },
  {
    "segmentnr":"ZH_T02_0143_001:0866b02_17",
    "original":"何等為三惡？",
    "folio":1,
    "analyzed":"何 等 為 三 惡  "
  },
  {
    "segmentnr":"ZH_T02_0143_001:0866b05_8",
    "original":"一者、不以婦禮承事姑妐夫婿，但欲美食先而噉之，未冥早臥日出不起，夫欲教呵瞋目視夫，應拒猶罵。",
    "folio":1,
    "analyzed":"一 者  不 以 婦 禮 承 事 姑 妐 夫 婿  但 欲 美 食 先 而 噉 之  未 冥 早 臥 日 出 不 起  夫 欲 教 呵 瞋 目 視 夫  應 拒 猶 罵  "
  },
  {
    "segmentnr":"ZH_T02_0143_001:0866b06_4",
    "original":"二者、不一心向夫婿，但念他男子。",
    "folio":1,
    "analyzed":"二 者  不 一 心 向 夫 婿  但 念 他 男 子  "
  },
  {
    "segmentnr":"ZH_T02_0143_001:0866b07_1",
    "original":"三者、欲令夫死早得更嫁，是為三惡。",
    "folio":1,
    "analyzed":"三 者  欲 令 夫 死 早 得 更 嫁  是 為 三 惡  "
  },
  {
    "segmentnr":"ZH_T02_0143_001:0866b07_11",
    "original":"」玉耶默然無辭答佛。",
    "folio":1,
    "analyzed":" 玉 耶 默 然 無 辭 答 佛  "
  },
  {
    "segmentnr":"ZH_T02_0143_001:0866b07_16",
    "original":"佛告玉耶：",
    "folio":1,
    "analyzed":"佛 告 玉 耶  "
  },
  {
    "segmentnr":"ZH_T02_0143_001:0866b08_3",
    "original":"「世間有七輩婦：",
    "folio":1,
    "analyzed":" 世 間 有 七 輩 婦  "
  },
  {
    "segmentnr":"ZH_T02_0143_001:0866b10_13",
    "original":"一、婦如母，二、婦如妹，三、婦如善知識，四、婦如婦，五、婦如婢，六、婦如怨家，七、婦如奪命，是為七輩婦，汝豈解乎？",
    "folio":1,
    "analyzed":"一  婦 如 母  二  婦 如 妹  三  婦 如 善 知 識  四  婦 如 婦  五  婦 如 婢  六  婦 如 怨 家  七  婦 如 奪 命  是 為 七 輩 婦  汝 豈 解 乎  "
  },
  {
    "segmentnr":"ZH_T02_0143_001:0866b10_19",
    "original":"」玉耶白佛：",
    "folio":1,
    "analyzed":" 玉 耶 白 佛  "
  },
  {
    "segmentnr":"ZH_T02_0143_001:0866b11_8",
    "original":"「不知七婦盡何所施行？",
    "folio":1,
    "analyzed":" 不 知 七 婦 盡 何 所 施 行  "
  },
  {
    "segmentnr":"ZH_T02_0143_001:0866b11_14",
    "original":"願佛為解之。",
    "folio":1,
    "analyzed":"願 佛 為 解 之  "
  },
  {
    "segmentnr":"ZH_T02_0143_001:0866b11_20",
    "original":"」佛告玉耶：",
    "folio":1,
    "analyzed":" 佛 告 玉 耶  "
  },
  {
    "segmentnr":"ZH_T02_0143_001:0866b12_19",
    "original":"「諦聽諦聽，善思念之，吾當為汝分別解說。",
    "folio":1,
    "analyzed":" 諦 聽 諦 聽  善思念之  吾 當 為 汝 分別解說  "
  },
  {
    "segmentnr":"ZH_T02_0143_001:0866b13_4",
    "original":"何等為母婦？",
    "folio":1,
    "analyzed":"何 等 為 母 婦  "
  },
  {
    "segmentnr":"ZH_T02_0143_001:0866b16_6",
    "original":"母婦者，愛念夫婿猶若慈母，侍其晨夜不離左右，供養盡心不失時宜，夫若行來恐人輕易，見則憐念心不疲厭，憐夫如子，是為母婦。",
    "folio":1,
    "analyzed":"母 婦 者  愛 念 夫 婿 猶 若 慈 母  侍 其 晨 夜 不 離 左 右  供 養 盡 心 不 失 時 宜  夫 若 行 來 恐 人 輕 易  見 則 憐 念 心 不 疲 厭  憐 夫 如 子  是 為 母 婦  "
  },
  {
    "segmentnr":"ZH_T02_0143_001:0866b16_12",
    "original":"何等為妹婦？",
    "folio":1,
    "analyzed":"何 等 為 妹 婦  "
  },
  {
    "segmentnr":"ZH_T02_0143_001:0866b18_18",
    "original":"妹婦者，承事夫婿盡其敬誠，若如兄弟同氣分形，骨肉至親無有二情，尊奉敬之如妹事兄，是為妹婦。",
    "folio":1,
    "analyzed":"妹 婦 者  承 事 夫 婿 盡 其 敬 誠  若 如 兄 弟 同 氣 分 形  骨 肉 至 親 無 有 二 情  尊 奉 敬 之 如 妹 事 兄  是 為 妹 婦  "
  },
  {
    "segmentnr":"ZH_T02_0143_001:0866b19_7",
    "original":"何等為善知識婦者？",
    "folio":1,
    "analyzed":"何 等 為 善 知 識 婦 者  "
  },
  {
    "segmentnr":"ZH_T02_0143_001:0866b22_14",
    "original":"侍其夫婿愛念懇至，依依戀戀不能相棄，私密之事常相告示，見過依呵令行無失，善事相敬使益明慧，相愛欲令度世如善知識，是為善知識婦。",
    "folio":1,
    "analyzed":"侍 其 夫 婿 愛 念 懇 至  依 依 戀 戀 不 能 相 棄  私 密 之 事 常 相 告 示  見 過 依 呵 令 行 無 失  善 事 相 敬 使 益 明 慧  相 愛 欲 令 度 世 如 善 知 識  是 為 善 知 識 婦  "
  },
  {
    "segmentnr":"ZH_T02_0143_001:0866b23_2",
    "original":"何等為婦婦者？",
    "folio":1,
    "analyzed":"何 等 為 婦 婦 者  "
  },
  {
    "segmentnr":"ZH_T02_0143_001:0866b27_17",
    "original":"供養大人竭誠盡敬，承事夫婿謙遜順命，夙興夜寐恭恪言命，口無逸言身無逸行，有善推讓過則稱己，誨訓仁施勸進為道，心端專一無有分邪，精修婦節終無闕廢，進不犯儀退不失禮，唯和為貴，是為婦婦。",
    "folio":1,
    "analyzed":"供 養 大 人 竭 誠 盡 敬  承 事 夫 婿 謙 遜 順 命  夙 興 夜 寐 恭 恪 言 命  口 無 逸 言 身 無 逸 行  有 善 推 讓 過 則 稱 己  誨 訓 仁 施 勸 進 為 道  心 端 專 一 無 有 分 邪  精 修 婦 節 終 無 闕 廢  進 不 犯 儀 退 不 失 禮  唯 和 為 貴  是 為 婦 婦  "
  },
  {
    "segmentnr":"ZH_T02_0143_001:0866b28_4",
    "original":"何等為婢婦者？",
    "folio":1,
    "analyzed":"何 等 為 婢 婦 者  "
  },
  {
    "segmentnr":"ZH_T02_0143_001:0866c07_17_0",
    "original":"常懷畏慎不敢自慢，兢兢趣事無所避憚，心常",
    "folio":1,
    "analyzed":"常懷畏慎不敢自慢，兢兢趣事無所避憚，心常"
  },
  {
    "segmentnr":"ZH_T02_0143_001:0866c07_17_1",
    "original":"恭恪忠孝盡節，言以柔軟性常和穆，口不犯麁",
    "folio":1,
    "analyzed":"恭恪忠孝盡節，言以柔軟性常和穆，口不犯麁"
  },
  {
    "segmentnr":"ZH_T02_0143_001:0866c07_17_2",
    "original":"邪之言，身不入放逸之行，貞良純一質朴直信",
    "folio":1,
    "analyzed":"邪之言，身不入放逸之行，貞良純一質朴直信"
  },
  {
    "segmentnr":"ZH_T02_0143_001:0866c07_17_3",
    "original":"，恒自嚴整，以禮自將，夫婿納幸不以憍慢，",
    "folio":1,
    "analyzed":"，恒自嚴整，以禮自將，夫婿納幸不以憍慢，"
  },
  {
    "segmentnr":"ZH_T02_0143_001:0866c07_17_4",
    "original":"設不接遇不以為怨，或得捶杖分受不恚，及見",
    "folio":1,
    "analyzed":"設不接遇不以為怨，或得捶杖分受不恚，及見"
  },
  {
    "segmentnr":"ZH_T02_0143_001:0866c07_17_5",
    "original":"罵辱默而不恨，甘心樂受無有二意，勸進所好",
    "folio":1,
    "analyzed":"罵辱默而不恨，甘心樂受無有二意，勸進所好"
  },
  {
    "segmentnr":"ZH_T02_0143_001:0866c07_17_6",
    "original":"不妬聲色，遇己曲薄不訴求直，務修婦節不擇",
    "folio":1,
    "analyzed":"不妬聲色，遇己曲薄不訴求直，務修婦節不擇"
  },
  {
    "segmentnr":"ZH_T02_0143_001:0866c07_17_7",
    "original":"衣食，專精恭恪唯恐不及，敬奉夫婿婢事大家",
    "folio":1,
    "analyzed":"衣食，專精恭恪唯恐不及，敬奉夫婿婢事大家"
  },
  {
    "segmentnr":"ZH_T02_0143_001:0866c07_17_8",
    "original":"，是為婢婦。",
    "folio":1,
    "analyzed":"，是為婢婦。"
  },
  {
    "segmentnr":"ZH_T02_0143_001:0866c08_6",
    "original":"何等為怨家婦者？",
    "folio":1,
    "analyzed":"何 等 為 怨 家 婦 者  "
  },
  {
    "segmentnr":"ZH_T02_0143_001:0866c12_14",
    "original":"見夫不歡恒懷瞋恚，晝夜思念欲得解離，無夫婦心常如寄客，狺狺鬪諍無所畏忌，亂頭墜臥不可作使，不念治家養活兒子，或行婬蕩不知羞恥，狀如犬畜毀辱親里，譬如怨家，是為怨家婦。",
    "folio":1,
    "analyzed":"見 夫 不 歡 恒 懷 瞋 恚  晝 夜 思 念 欲 得 解 離  無 夫 婦 心 常 如 寄 客  狺 狺 鬪 諍 無 所 畏 忌  亂 頭 墜 臥 不 可 作 使  不 念 治 家 養 活 兒 子  或 行 婬 蕩 不 知 羞 恥  狀 如 犬 畜 毀 辱 親 里  譬 如 怨 家  是 為 怨 家 婦  "
  },
  {
    "segmentnr":"ZH_T02_0143_001:0866c13_3",
    "original":"何等為奪命婦者？",
    "folio":1,
    "analyzed":"何 等 為 奪 命 婦 者  "
  },
  {
    "segmentnr":"ZH_T02_0143_001:0866c14_3",
    "original":"晝夜不寐恚心相向，當何方便得相遠離？",
    "folio":1,
    "analyzed":"晝 夜 不 寐 恚 心 相 向  當 何 方 便 得 相 遠 離  "
  },
  {
    "segmentnr":"ZH_T02_0143_001:0866c17_3",
    "original":"欲與毒藥恐人覺知，或至親里遠近寄之，作是瞋恚常共賊之，若持寶物雇人害之，或使傍夫伺而殺之，怨抂夫命，是為奪命婦。",
    "folio":1,
    "analyzed":"欲 與 毒 藥 恐 人 覺 知  或 至 親 里 遠 近 寄 之  作 是 瞋 恚 常 共 賊 之  若 持 寶 物 雇 人 害 之  或 使 傍 夫 伺 而 殺 之  怨 抂 夫 命  是 為 奪 命 婦  "
  },
  {
    "segmentnr":"ZH_T02_0143_001:0866c17_9",
    "original":"是為七輩婦。",
    "folio":1,
    "analyzed":"是 為 七 輩 婦  "
  },
  {
    "segmentnr":"ZH_T02_0143_001:0866c17_15",
    "original":"」玉耶默然。",
    "folio":1,
    "analyzed":" 玉 耶 默 然  "
  },
  {
    "segmentnr":"ZH_T02_0143_001:0866c18_4",
    "original":"佛告玉耶：",
    "folio":1,
    "analyzed":"佛 告 玉 耶  "
  },
  {
    "segmentnr":"ZH_T02_0143_001:0866c22_4",
    "original":"「五善婦者常有顯名，言行有法眾人愛敬，宗親九族並蒙其榮，天龍鬼神皆來擁護使不抂撗，萬分之後得生天上七寶宮殿，在所自然侍從左右，壽命延長恣意所欲快樂難言。",
    "folio":1,
    "analyzed":" 五 善 婦 者 常 有 顯 名  言 行 有 法 眾 人 愛 敬  宗 親 九 族 並 蒙 其 榮  天 龍 鬼 神 皆 來 擁 護 使 不 抂 撗  萬 分 之 後 得 生 天 上 七 寶 宮 殿  在 所 自 然 侍 從 左 右  壽 命 延 長 恣 意 所 欲 快 樂 難 言  "
  },
  {
    "segmentnr":"ZH_T02_0143_001:0866c23_12",
    "original":"天上壽盡下生世間，當為富貴侯王子孫，端正聰慧人所奉尊。",
    "folio":1,
    "analyzed":"天 上 壽 盡 下 生 世 間  當 為 富 貴 侯 王 子 孫  端 正 聰 慧 人 所 奉 尊  "
  },
  {
    "segmentnr":"ZH_T02_0143_001:0866c27_10",
    "original":"其惡婦者常得惡名，令現在身不得安寧，數為惡鬼眾毒所病，臥起不安惡夢驚怖，所願不得多逢災撗，萬分之後魂神受形，當入地獄餓鬼畜生，展轉三塗累劫不竟。",
    "folio":1,
    "analyzed":"其 惡 婦 者 常 得 惡 名  令 現 在 身 不 得 安 寧  數 為 惡 鬼 眾 毒 所 病  臥 起 不 安 惡 夢 驚 怖  所 願 不 得 多 逢 災 撗  萬 分 之 後 魂 神 受 形  當 入 地 獄 餓 鬼 畜 生  展 轉 三 塗 累 劫 不 竟  "
  },
  {
    "segmentnr":"ZH_T02_0143_001:0866c28_4",
    "original":"」佛告玉耶：",
    "folio":1,
    "analyzed":" 佛 告 玉 耶  "
  },
  {
    "segmentnr":"ZH_T02_0143_001:0866c28_14",
    "original":"「是七輩婦汝欲行何？",
    "folio":1,
    "analyzed":" 是 七 輩 婦 汝 欲 行 何  "
  },
  {
    "segmentnr":"ZH_T02_0143_001:0866c29_3",
    "original":"」玉耶流涕前白佛言：",
    "folio":1,
    "analyzed":" 玉 耶 流 涕 前 白 佛 言  "
  },
  {
    "segmentnr":"ZH_T02_0143_001:0867a02_3",
    "original":"「我心愚癡無智所作，自今以後改往修來，當如婢婦，奉事妐姑夫婿，盡我壽命不敢憍慢。",
    "folio":1,
    "analyzed":" 我 心 愚 癡 無 智 所 作  自 今 以 後 改 往 修 來  當 如 婢 婦  奉 事 妐 姑 夫 婿  盡 我 壽 命 不 敢 憍 慢  "
  },
  {
    "segmentnr":"ZH_T02_0143_001:0867a02_9",
    "original":"」佛告玉耶：",
    "folio":1,
    "analyzed":" 佛 告 玉 耶  "
  },
  {
    "segmentnr":"ZH_T02_0143_001:0867a02_13",
    "original":"「善哉！",
    "folio":1,
    "analyzed":" 善 哉  "
  },
  {
    "segmentnr":"ZH_T02_0143_001:0867a02_16",
    "original":"善哉！",
    "folio":1,
    "analyzed":"善 哉  "
  },
  {
    "segmentnr":"ZH_T02_0143_001:0867a02_21",
    "original":"人誰無過？",
    "folio":1,
    "analyzed":"人 誰 無 過  "
  },
  {
    "segmentnr":"ZH_T02_0143_001:0867a03_7",
    "original":"能改者，善莫大焉。",
    "folio":1,
    "analyzed":"能 改 者  善 莫 大 焉  "
  },
  {
    "segmentnr":"ZH_T02_0143_001:0867a04_1",
    "original":"」玉耶即前請受十戒為優婆夷。",
    "folio":1,
    "analyzed":" 玉 耶 即 前 請 受 十 戒 為 優 婆 夷  "
  },
  {
    "segmentnr":"ZH_T02_0143_001:0867a04_6",
    "original":"佛告玉耶：",
    "folio":1,
    "analyzed":"佛 告 玉 耶  "
  },
  {
    "segmentnr":"ZH_T02_0143_001:0867a08_17",
    "original":"「持一戒者、不得殺生，二者、不得偷盜取他人財物，三者、不得婬他男子，四者、不得飲酒，五者、不得妄語，六者、不得惡罵，七者、不得綺語，八者、不得嫉妬，九者、不得瞋恚，十者、當信作善得福作惡得罪。",
    "folio":1,
    "analyzed":" 持 一 戒 者  不 得 殺 生  二 者  不 得 偷 盜 取 他 人 財 物  三 者  不 得 婬 他 男 子  四 者  不 得 飲 酒  五 者  不 得 妄 語  六 者  不 得 惡 罵  七 者  不 得 綺 語  八 者  不 得 嫉 妬  九 者  不 得 瞋 恚  十 者  當 信 作 善 得 福 作 惡 得 罪  "
  },
  {
    "segmentnr":"ZH_T02_0143_001:0867a10_5",
    "original":"信佛信法信比丘僧，是為十戒優婆夷法，終身奉行不敢違犯。",
    "folio":1,
    "analyzed":"信 佛 信 法 信 比 丘 僧  是 為 十 戒 優 婆 夷 法  終 身 奉 行 不 敢 違 犯  "
  },
  {
    "segmentnr":"ZH_T02_0143_001:0867a10_19",
    "original":"」佛說經已，諸弟子皆悉作禮。",
    "folio":1,
    "analyzed":" 佛 說 經 已  諸 弟 子 皆 悉 作 禮  "
  },
  {
    "segmentnr":"ZH_T02_0143_001:0867a12_7",
    "original":"給孤長者姑妐大小及其玉耶，盡行澡水供養佛百味飲食。",
    "folio":1,
    "analyzed":"給 孤 長 者 姑 妐 大 小 及 其 玉 耶  盡 行 澡 水 供 養 佛 百 味 飲 食  "
  },
  {
    "segmentnr":"ZH_T02_0143_001:0867a12_12",
    "original":"佛告玉耶：",
    "folio":1,
    "analyzed":"佛 告 玉 耶  "
  },
  {
    "segmentnr":"ZH_T02_0143_001:0867a13_12",
    "original":"「當信布施常得其福德，後世當復生長者家。",
    "folio":1,
    "analyzed":" 當 信 布 施 常 得 其 福 德  後 世 當 復 生 長 者 家  "
  },
  {
    "segmentnr":"ZH_T02_0143_001:0867a13_17",
    "original":"」玉耶言：",
    "folio":1,
    "analyzed":" 玉 耶 言  "
  },
  {
    "segmentnr":"ZH_T02_0143_001:0867a13_20",
    "original":"「諾。",
    "folio":1,
    "analyzed":" 諾  "
  },
  {
    "segmentnr":"ZH_T02_0143_001:0867a14_8",
    "original":"」佛飯畢竟，噠嚫呪願：",
    "folio":1,
    "analyzed":" 佛 飯 畢 竟  噠 嚫 呪 願  "
  },
  {
    "segmentnr":"ZH_T02_0143_001:0867a14_18",
    "original":"「五十善神擁護汝身。",
    "folio":1,
    "analyzed":" 五 十 善 神 擁 護 汝 身  "
  },
  {
    "segmentnr":"ZH_T02_0143_001:0867a15_3",
    "original":"」佛告玉耶：",
    "folio":1,
    "analyzed":" 佛 告 玉 耶  "
  },
  {
    "segmentnr":"ZH_T02_0143_001:0867a15_9",
    "original":"「勤念經戒。",
    "folio":1,
    "analyzed":" 勤 念 經 戒  "
  },
  {
    "segmentnr":"ZH_T02_0143_001:0867a15_14",
    "original":"」玉耶言：",
    "folio":1,
    "analyzed":" 玉 耶 言  "
  },
  {
    "segmentnr":"ZH_T02_0143_001:0867a16_2",
    "original":"「我蒙佛恩得聞經法。",
    "folio":1,
    "analyzed":" 我 蒙 佛 恩 得 聞 經 法  "
  },
  {
    "segmentnr":"ZH_T02_0143_001:0867a16_12",
    "original":"」皆前為佛作禮而退。",
    "folio":1,
    "analyzed":" 皆 前 為 佛 作 禮 而 退  "
  },
  {
    "segmentnr":"ZH_T02_0143_001:0867a17_100",
    "original":"玉耶經",
    "folio":1,
    "analyzed":"玉 耶 經 "
  }
]