segmentnr	original	folio	stemmed
ZH_T45_1876_001:0637a03_0	修華嚴奧旨妄盡還源觀	001	修 華 嚴 奧 旨 妄 盡 還 源 觀 
ZH_T45_1876_001:0637a05_0	唐大薦福寺翻經沙門法藏述	001	唐 大 薦 福 寺 翻 經 沙 門 法 藏 述 
ZH_T45_1876_001:0637a06_0	夫滿教難思，窺一塵而頓現；圓宗叵測，覩纖	001	夫 滿 教 難 思  窺 一 塵 而 頓 現  圓 宗 叵 測  覩 纖 
ZH_T45_1876_001:0637a07_4	毫以齊彰。	001	毫 以 齊 彰  
ZH_T45_1876_001:0637a07_17	然用就體分，非無差別之勢；	001	然 用 就 體 分  非 無 差 別 之 勢  
ZH_T45_1876_001:0637a08_9	事依理顯，自有一際之形。	001	事 依 理 顯  自 有 一 際 之 形  
ZH_T45_1876_001:0637a09_1	其猶病起藥興，妄生智立；	001	其 猶 病 起 藥 興  妄 生 智 立  
ZH_T45_1876_001:0637a09_14	病妄則藥妄，舉空拳以止啼；	001	病 妄 則 藥 妄  舉 空 拳 以 止 啼  
ZH_T45_1876_001:0637a10_8	心通則法通，引虛空而示遍。	001	心 通 則 法 通  引 虛 空 而 示 遍  
ZH_T45_1876_001:0637a10_18	既覺既悟，何滯何通？	001	既 覺 既 悟  何 滯 何 通  
ZH_T45_1876_001:0637a12_19	百非息其攀緣，四句絕其增減，故得藥、病雙泯，靜、亂俱融，消能所以入玄宗，泯性相而歸法界。	001	百 非 息 其 攀 緣  四 句 絕 其 增 減  故 得 藥  病 雙 泯  靜  亂 俱 融  消 能 所 以 入 玄 宗  泯 性 相 而 歸 法 界  
ZH_T45_1876_001:0637a15_4	竊見玄綱浩瀚、妙旨希微，覽之者詎究其源，尋之者罕窮其際，是以真空滯於心首，恒為緣慮之場；	001	竊 見 玄 綱 浩 瀚  妙 旨 希 微  覽 之 者 詎 究 其 源  尋 之 者 罕 窮 其 際  是 以 真 空 滯 於 心 首  恒 為 緣 慮 之 場  
ZH_T45_1876_001:0637a15_18	實際居於目前，翻為名相之境。	001	實 際 居 於 目 前  翻 為 名 相 之 境  
ZH_T45_1876_001:0637a17_5	今者統收玄奧、囊括大宗，出經卷於塵中，轉法輪於毛處。	001	今 者 統 收 玄 奧  囊 括 大 宗  出 經 卷 於 塵 中  轉 法 輪 於 毛 處  
ZH_T45_1876_001:0637a17_14	明者，德隆於即日；	001	明 者  德 隆 於 即 日  
ZH_T45_1876_001:0637a18_2	昧者，望絕於多生；	001	昧 者  望 絕 於 多 生  
ZH_T45_1876_001:0637a18_11	會旨者，山嶽易移；	001	會 旨 者  山 嶽 易 移  
ZH_T45_1876_001:0637a18_20	乖宗者，錙銖難入。	001	乖 宗 者  錙 銖 難 入  
ZH_T45_1876_001:0637a20_14	輒以旋披往誥、󱏈覿舊章，備三藏之玄文，憑五乘之妙旨，繁辭必削，缺義復全。	001	輒 以 旋 披 往 誥   覿 舊 章  備 三 藏 之 玄 文  憑 五 乘 之 妙 旨  繁 辭 必 削  缺 義 復 全  
ZH_T45_1876_001:0637a23_14	雖則創集無疑，況乃先規有據，窮茲性海會彼行林，別舉六門通為一觀，參而不雜一際皎然，冀返迷方情同曉日，佩道君子俯而詳焉。	001	雖 則 創 集 無 疑  況 乃 先 規 有 據  窮 茲 性 海 會 彼 行 林  別 舉 六 門 通 為 一 觀  參 而 不 雜 一 際 皎 然  冀 返 迷 方 情 同 曉 日  佩 道 君 子 俯 而 詳 焉  
ZH_T45_1876_001:0637a24_6	今略明此觀，總分六門：	001	今 略 明 此 觀  總 分 六 門  
ZH_T45_1876_001:0637a24_11	先、列名；	001	先  列 名  
ZH_T45_1876_001:0637a24_16	後、廣辨。	001	後  廣 辨  
ZH_T45_1876_001:0637a25_6	一、顯一體，謂自性清淨圓明體。	001	一  顯 一 體  謂 自 性 清 淨 圓 明 體  
ZH_T45_1876_001:0637a25_12	二、起二用：	001	二  起 二 用  
ZH_T45_1876_001:0637a26_2	一者、海印森羅常住用；	001	一 者  海 印 森 羅 常 住 用  
ZH_T45_1876_001:0637a26_13	二者、法界圓明自在用。	001	二 者  法 界 圓 明 自 在 用  
ZH_T45_1876_001:0637a26_19	三、示三遍：	001	三  示 三 遍  
ZH_T45_1876_001:0637a27_7	一者、一塵普周法界遍；	001	一 者  一 塵 普 周 法 界 遍  
ZH_T45_1876_001:0637a27_18	二者、一塵出生無盡遍；	001	二 者  一 塵 出 生 無 盡 遍  
ZH_T45_1876_001:0637a28_9	三者、一塵含容空有遍。	001	三 者  一 塵 含 容 空 有 遍  
ZH_T45_1876_001:0637a28_14	四行四德：	001	四 行 四 德  
ZH_T45_1876_001:0637a29_4	一者、隨緣妙用無方德；	001	一 者  隨 緣 妙 用 無 方 德  
ZH_T45_1876_001:0637a29_15	二者、威儀住持有則德；	001	二 者  威 儀 住 持 有 則 德  
ZH_T45_1876_001:0637b01_5	三者、柔和質直攝生德；	001	三 者  柔 和 質 直 攝 生 德  
ZH_T45_1876_001:0637b01_16	四者、普代眾生受苦德。	001	四 者  普 代 眾 生 受 苦 德  
ZH_T45_1876_001:0637b02_1	五、入五止：	001	五  入 五 止  
ZH_T45_1876_001:0637b02_12	一者、照法清虛離緣止；	001	一 者  照 法 清 虛 離 緣 止  
ZH_T45_1876_001:0637b03_2	二者、觀人寂怕絕欲止；	001	二 者  觀 人 寂 怕 絕 欲 止  
ZH_T45_1876_001:0637b03_13	三者、性起繁興法爾止；	001	三 者  性 起 繁 興 法 爾 止  
ZH_T45_1876_001:0637b04_3	四者、定光顯現無念止；	001	四 者  定 光 顯 現 無 念 止  
ZH_T45_1876_001:0637b04_14	五者、事理玄通非相止。	001	五 者  事 理 玄 通 非 相 止  
ZH_T45_1876_001:0637b04_20	六、起六觀：	001	六  起 六 觀  
ZH_T45_1876_001:0637b05_9	一者、攝境歸心真空觀；	001	一 者  攝 境 歸 心 真 空 觀  
ZH_T45_1876_001:0637b05_20	二者、從心現境妙有觀；	001	二 者  從 心 現 境 妙 有 觀  
ZH_T45_1876_001:0637b06_10	三者、心境祕密圓融觀；	001	三 者  心 境 祕 密 圓 融 觀  
ZH_T45_1876_001:0637b07_1	四者、智身影現眾緣觀；	001	四 者  智 身 影 現 眾 緣 觀  
ZH_T45_1876_001:0637b07_12	五者、多身入一境像觀；	001	五 者  多 身 入 一 境 像 觀  
ZH_T45_1876_001:0637b08_2	六者、主伴互現帝網觀。	001	六 者  主 伴 互 現 帝 網 觀  
ZH_T45_1876_001:0637b09_15	一、顯一體者，謂自性清淨圓明體。	001	一  顯 一 體 者  謂 自 性 清 淨 圓 明 體  
ZH_T45_1876_001:0637b11_15	然此即是如來藏中法性之體，從本已來性自滿足，處染不垢、修治不淨，故云自性清淨。	001	然 此 即 是 如 來 藏 中 法 性 之 體  從 本 已 來 性 自 滿 足  處 染 不 垢  修 治 不 淨  故 云 自 性 清 淨  
ZH_T45_1876_001:0637b12_10	性體遍照無幽不燭，故曰圓明。	001	性 體 遍 照 無 幽 不 燭  故 曰 圓 明  
ZH_T45_1876_001:0637b14_4	又隨流加染而不垢，返流除染而不淨，亦可在聖體而不增，處凡身而不減。	001	又 隨 流 加 染 而 不 垢  返 流 除 染 而 不 淨  亦 可 在 聖 體 而 不 增  處 凡 身 而 不 減  
ZH_T45_1876_001:0637b14_18	雖有隱顯之殊，而無差別之異。	001	雖 有 隱 顯 之 殊  而 無 差 別 之 異  
ZH_T45_1876_001:0637b15_12	煩惱覆之則隱，智慧了之則顯。	001	煩 惱 覆 之 則 隱  智 慧 了 之 則 顯  
ZH_T45_1876_001:0637b16_6	非生因之所生，唯了因之所了。	001	非 生 因 之 所 生  唯 了 因 之 所 了  
ZH_T45_1876_001:0637b16_13	《起信論》云：	001	 起 信 論  云  
ZH_T45_1876_001:0637b18_7	「真如自體，有大智慧，光明義故、遍照法界義故、真實識知義故、自性清淨心義故。	001	 真 如 自 體  有 大 智 慧  光 明 義 故  遍 照 法 界 義 故  真 實 識 知 義 故  自 性 清 淨 心 義 故  
ZH_T45_1876_001:0637b19_4	」廣說如彼，故曰自性清淨圓明體也。	001	 廣 說 如 彼  故 曰 自 性 清 淨 圓 明 體 也  
ZH_T45_1876_001:0637b20_18	自下依體起二用者，謂依前淨體起於二用。	001	自 下 依 體 起 二 用 者  謂 依 前 淨 體 起 於 二 用  
ZH_T45_1876_001:0637b21_10	一者、海印森羅常住用。	001	一 者  海 印 森 羅 常 住 用  
ZH_T45_1876_001:0637b22_1	言海印者，真如本覺也。	001	言 海 印 者  真 如 本 覺 也  
ZH_T45_1876_001:0637b23_13	妄盡心澄萬象齊現，猶如大海因風起浪，若風止息，海水澄清無象不現。	001	妄 盡 心 澄 萬 象 齊 現  猶 如 大 海 因 風 起 浪  若 風 止 息  海 水 澄 清 無 象 不 現  
ZH_T45_1876_001:0637b23_20	《起信論》云：	001	 起 信 論  云  
ZH_T45_1876_001:0637b24_10	「無量功德藏，法性真如海。	001	 無量功德 藏  法 性 真 如 海  
ZH_T45_1876_001:0637b25_1	」所以名為海印三昧也。	001	 所 以 名 為 海印三昧 也  
ZH_T45_1876_001:0637b25_6	《經》云：	001	 經  云  
ZH_T45_1876_001:0637b25_19	「森羅及萬象，一法之所印。	001	 森 羅 及 萬 象  一 法 之 所 印  
ZH_T45_1876_001:0637b28_19	」言一法者，所謂一心也，是心即攝一切世間出世間法，即是一法界大總相法門體，唯依妄念而有差別，若離妄念唯一真如，故言海印三昧也。	001	 言 一 法 者  所 謂 一 心 也  是 心 即 攝 一切世間 出世間法  即 是 一 法 界 大 總 相 法 門 體  唯 依 妄 念 而有差別  若 離 妄 念 唯 一 真 如  故 言 海印三昧 也  
ZH_T45_1876_001:0637b29_6	《華嚴經》云：	001	 華 嚴 經  云  
ZH_T45_1876_001:0637c03_10	「或現童男童女形，天龍及以阿脩羅，乃至摩睺羅伽等，隨其所樂悉令見，眾生形相各不同，行業音聲亦無量，如是一切皆能現，海印三昧威神力。	001	 或 現 童 男 童 女 形  天 龍 及 以 阿 脩 羅  乃 至 摩睺羅伽 等  隨其所樂 悉 令 見  眾 生 形 相 各 不 同  行 業 音 聲 亦 無 量  如是一切 皆 能 現  海印三昧 威 神 力  
ZH_T45_1876_001:0637c04_2	」依此義故，名海印三昧也。	001	 依 此 義 故  名 海印三昧 也  
ZH_T45_1876_001:0637c05_18	二者、法界圓明自在用，是華嚴三昧也，謂廣修萬行稱理成德，普周法界而證菩提。	001	二 者  法 界 圓 明 自 在 用  是 華 嚴 三 昧 也  謂 廣 修 萬 行 稱 理 成 德  普 周 法 界 而 證 菩 提  
ZH_T45_1876_001:0637c06_18	言華嚴者，華有結實之用，行有感果之能。	001	言 華 嚴 者  華 有 結 實 之 用  行 有 感 果 之 能  
ZH_T45_1876_001:0637c07_13	今則託事表彰，所以舉華為喻。	001	今 則 託 事 表 彰  所 以 舉 華 為 喻  
ZH_T45_1876_001:0637c09_6	嚴者，行成果滿契理稱真，性相兩亡、能所俱絕，顯煥炳著，故名嚴也。	001	嚴 者  行 成 果 滿 契 理 稱 真  性 相 兩 亡  能 所 俱 絕  顯 煥 炳 著  故 名 嚴 也  
ZH_T45_1876_001:0637c10_9	良以非真流之行無以契真，何有飾真之行不從真起！	001	良 以 非 真 流 之 行 無 以 契 真  何 有 飾 真 之 行 不 從 真 起  
ZH_T45_1876_001:0637c12_3	此則真該妄末，行無不修，妄徹真源相無不寂，故曰法界圓明自在用也。	001	此 則 真 該 妄 末  行 無 不 修  妄 徹 真 源 相 無 不 寂  故 曰 法 界 圓 明 自 在 用 也  
ZH_T45_1876_001:0637c12_10	《華嚴經》云：	001	 華 嚴 經  云  
ZH_T45_1876_001:0637c15_13	「嚴淨不可思議剎，供養一切諸如來，放大光明無有邊，度脫眾生亦無限，施戒忍進及禪定，智慧方便神通等，如是一切皆自在，以佛華嚴三昧力。	001	 嚴 淨 不可思議 剎  供 養 一切諸如來  放大光明 無 有 邊  度 脫 眾 生 亦 無 限  施 戒 忍 進 及 禪 定  智慧方便 神 通 等  如是一切 皆 自 在  以 佛 華 嚴 三 昧 力  
ZH_T45_1876_001:0637c16_5	」依此義故，名華嚴三昧也。	001	 依 此 義 故  名 華 嚴 三 昧 也  
ZH_T45_1876_001:0637c18_6	三、示三遍者，謂依前二用，一一用中普周法界，故云遍也。	001	三  示 三 遍 者  謂 依 前 二 用  一 一 用 中 普 周 法 界  故 云 遍 也  
ZH_T45_1876_001:0637c18_11	言三遍者：	001	言 三 遍 者  
ZH_T45_1876_001:0637c19_1	一者、一塵普周法界遍。	001	一 者  一 塵 普 周 法 界 遍  
ZH_T45_1876_001:0637c20_1	謂塵無自性攬真成立，真既無邊塵亦隨爾。	001	謂 塵 無 自 性 攬 真 成 立  真 既 無 邊 塵 亦 隨 爾  
ZH_T45_1876_001:0637c20_6	《經》云：	001	 經  云  
ZH_T45_1876_001:0637c21_15	「華藏世界所有塵，一一塵中見法界，寶光現佛如雲集，此是如來剎自在。	001	 華藏世界 所 有 塵  一 一 塵 中 見 法 界  寶 光 現 佛 如 雲 集  此 是 如 來 剎 自 在  
ZH_T45_1876_001:0637c22_11	」準此義故，當知一塵普周法界也。	001	 準 此 義 故  當 知 一 塵 普 周 法 界 也  
ZH_T45_1876_001:0637c23_2	二者、一塵出生無盡遍。	001	二 者  一 塵 出 生 無 盡 遍  
ZH_T45_1876_001:0637c24_11	謂塵無自體，起必依真，真如既具恒沙眾德，依真起用亦復萬差。	001	謂 塵 無 自 體  起 必 依 真  真 如 既 具 恒 沙 眾 德  依 真 起 用 亦 復 萬 差  
ZH_T45_1876_001:0637c24_18	《起信論》云：	001	 起 信 論  云  
ZH_T45_1876_001:0637c26_18	「真如者，自體有常樂我淨義故，清涼不變自在義故，具足如是過恒沙功德，乃至無有所少義故。	001	 真 如 者  自 體 有 常樂我淨 義 故  清 涼 不 變 自 在 義 故  具 足 如 是 過 恒 沙 功 德  乃 至 無 有 所 少 義 故  
ZH_T45_1876_001:0637c27_4	」《經》云：	001	  經  云  
ZH_T45_1876_001:0637c29_4	「如此華藏世界海中，無問若山若河乃至樹林塵毛等處，一一無不皆是稱真如法界具無邊德。	001	 如 此 華藏世界 海 中  無 問 若 山 若 河 乃 至 樹 林 塵 毛 等 處  一 一 無 不 皆 是 稱 真 如 法 界 具 無 邊 德  
ZH_T45_1876_001:0638a03_10	」依此義故，當知一塵，即理即事、即人即法、即彼即此、即依即正、即染即淨、即因即果、即同即異、即一即多、即廣即狹、即情即非情、既三身即十身。	001	 依 此 義 故  當 知 一 塵  即 理 即 事  即 人 即 法  即 彼 即 此  即 依 即 正  即 染 即 淨  即 因 即 果  即 同 即 異  即 一 即 多  即 廣 即 狹  即 情 即 非 情  既 三 身 即 十 身  
ZH_T45_1876_001:0638a03_14	何以故？	001	何 以 故  
ZH_T45_1876_001:0638a05_5	理事無礙、事事無礙，法如是故、十身互作自在用故，唯普眼之境界也。	001	理 事 無 礙  事 事 無 礙  法 如 是 故  十 身 互 作 自 在 用 故  唯 普 眼 之 境 界 也  
ZH_T45_1876_001:0638a06_12	如上事相之中，一一更互相容相攝，各具重重無盡境界也。	001	如 上 事 相 之 中  一 一 更 互 相 容 相 攝  各 具 重 重 無 盡 境 界 也  
ZH_T45_1876_001:0638a06_17	《經》云：	001	 經  云  
ZH_T45_1876_001:0638a08_7	「一切法門無盡海，同會一法道場中，如是法性佛所說，智眼能明此方便。	001	 一切法門 無 盡 海  同 會 一 法 道 場 中  如 是 法 性 佛 所 說  智 眼 能 明 此 方 便  
ZH_T45_1876_001:0638a08_10	」問：	001	 問  
ZH_T45_1876_001:0638a09_19	「據其所說，則一塵之上，理無不顯、事無不融，文無不釋、義無不通。	001	 據 其 所 說  則 一 塵 之 上  理 無 不 顯  事 無 不 融  文 無 不 釋  義 無 不 通  
ZH_T45_1876_001:0638a10_18	今時修學之徒，云何曉悟達於塵處頓決群疑？	001	今 時 修 學 之 徒  云 何 曉 悟 達 於 塵 處 頓 決 群 疑  
ZH_T45_1876_001:0638a11_11	且於一塵之上，何者是染？	001	且 於 一 塵 之 上  何 者 是 染  
ZH_T45_1876_001:0638a11_16	云何名淨？	001	云 何 名 淨  
ZH_T45_1876_001:0638a12_1	何者為真？	001	何 者 為 真  
ZH_T45_1876_001:0638a12_6	何者稱俗？	001	何 者 稱 俗  
ZH_T45_1876_001:0638a12_12	何者名生死？	001	何 者 名 生 死  
ZH_T45_1876_001:0638a12_18	何者名涅槃？	001	何 者 名 涅 槃  
ZH_T45_1876_001:0638a13_3	云何名煩惱？	001	云 何 名 煩 惱  
ZH_T45_1876_001:0638a13_9	云何名菩提？	001	云 何 名 菩 提  
ZH_T45_1876_001:0638a13_16	云何名小乘法？	001	云 何 名 小 乘 法  
ZH_T45_1876_001:0638a14_3	云何名大乘法？	001	云 何 名 大 乘 法  
ZH_T45_1876_001:0638a14_13	請垂開決，聞所未聞！	001	請 垂 開 決  聞 所 未 聞  
ZH_T45_1876_001:0638a14_16	」答：	001	 答  
ZH_T45_1876_001:0638a15_18	「大智圓明覩纖毫而周性海，真源朗現處一塵而耀全身。	001	 大 智 圓 明 覩 纖 毫 而 周 性 海  真 源 朗 現 處 一 塵 而 耀 全 身  
ZH_T45_1876_001:0638a16_13	萬法起必同時一際，理無前後。	001	萬 法 起 必 同 時 一 際  理 無 前 後  
ZH_T45_1876_001:0638a16_17	何以故？	001	何 以 故  
ZH_T45_1876_001:0638a17_13	由此一塵虛相能翳於真，即是染也。	001	由 此 一 塵 虛 相 能 翳 於 真  即 是 染 也  
ZH_T45_1876_001:0638a18_8	由此塵相空無所有，即是淨也。	001	由 此 塵 相 空無所有  即 是 淨 也  
ZH_T45_1876_001:0638a19_2	由此塵性本體同如，即是真也。	001	由 此 塵 性 本 體 同 如  即 是 真 也  
ZH_T45_1876_001:0638a19_16	由此塵相緣生幻有，即是俗也。	001	由 此 塵 相 緣 生 幻 有  即 是 俗 也  
ZH_T45_1876_001:0638a20_10	由於塵相念念遷變，即是生死。	001	由 於 塵 相 念 念 遷 變  即 是 生 死  
ZH_T45_1876_001:0638a21_9	由觀塵相生滅相盡空無有實，即是涅槃。	001	由 觀 塵 相 生 滅 相 盡 空 無 有 實  即 是 涅 槃  
ZH_T45_1876_001:0638a22_7	由塵相大小皆是妄心分別，即是煩惱。	001	由 塵 相 大 小 皆 是 妄 心 分 別  即 是 煩 惱  
ZH_T45_1876_001:0638a23_4	由塵相體本空寂緣慮自盡，即是菩提。	001	由 塵 相 體 本 空 寂 緣 慮 自 盡  即 是 菩 提  
ZH_T45_1876_001:0638a23_19	由塵相體無遍計，即是小乘法也。	001	由 塵 相 體 無 遍 計  即 是 小 乘 法 也  
ZH_T45_1876_001:0638a24_18	由塵性無生無滅依他似有，即是大乘法也。	001	由 塵 性 無生無滅 依 他 似 有  即 是 大 乘 法 也  
ZH_T45_1876_001:0638a27_6	如是略說，若具言之，假使一切眾生懷疑各異，一時同問如來，如來唯以一塵字而為解釋，宜深思之。	001	如是略說  若 具 言 之  假 使 一 切 眾 生 懷 疑 各 異  一 時 同 問 如 來  如 來 唯 以 一 塵 字 而 為 解 釋  宜 深 思 之  
ZH_T45_1876_001:0638a27_12	」《經》云：	001	  經  云  
ZH_T45_1876_001:0638a28_4	「一切法門無盡海，一言演說盡無餘。	001	 一切法門 無 盡 海  一 言 演 說 盡 無 餘  
ZH_T45_1876_001:0638a28_19	」依此義故，名一塵出生無盡遍。	001	 依 此 義 故  名 一 塵 出 生 無 盡 遍  
ZH_T45_1876_001:0638a29_9	三者、一塵含容空有遍。	001	三 者  一 塵 含 容 空 有 遍  
ZH_T45_1876_001:0638a30_6	謂塵無自性即空也，幻相宛然即有也。	001	謂 塵 無 自 性 即 空 也  幻 相 宛 然 即 有 也  
ZH_T45_1876_001:0638b01_7	良由幻色無體必不異空，真空具德徹於有表。	001	良 由 幻 色 無 體 必 不 異 空  真 空 具 德 徹 於 有 表  
ZH_T45_1876_001:0638b02_2	觀色即空，成大智而不住生死；	001	觀 色 即 空  成 大 智 而 不 住 生 死  
ZH_T45_1876_001:0638b02_16	觀空即色，成大悲而不住涅槃；	001	觀 空 即 色  成 大 悲 而 不住涅槃  
ZH_T45_1876_001:0638b03_13	以色空無二，悲智不殊，方為真實也。	001	以 色 空 無 二  悲 智 不 殊  方 為 真 實 也  
ZH_T45_1876_001:0638b03_20	《寶性論》云：	001	 寶 性 論  云  
ZH_T45_1876_001:0638b04_14	「道前菩薩於此真空妙有，猶有三疑：	001	 道 前 菩 薩 於 此 真 空 妙 有  猶 有 三 疑  
ZH_T45_1876_001:0638b05_7	一者、疑空滅色，取斷滅空。	001	一 者  疑 空 滅 色  取 斷 滅 空  
ZH_T45_1876_001:0638b05_20	二者、疑空異色，取色外空。	001	二 者  疑 空 異 色  取 色 外 空  
ZH_T45_1876_001:0638b06_11	三者、疑空是物，取空為有。	001	三 者  疑 空 是 物  取 空 為 有  
ZH_T45_1876_001:0638b07_13	」今此釋云，色是幻色必不礙空，空是真空必不礙色；	001	 今 此 釋 云  色 是 幻 色 必 不 礙 空  空 是 真 空 必 不 礙 色  
ZH_T45_1876_001:0638b08_12	若礙於色即是斷空，若礙於空即是實色。	001	若 礙 於 色 即 是 斷 空  若 礙 於 空 即 是 實 色  
ZH_T45_1876_001:0638b09_14	如一塵既具如上真空妙有，當知一一塵等亦爾。	001	如 一 塵 既 具 如 上 真 空 妙 有  當 知 一 一 塵 等 亦 爾  
ZH_T45_1876_001:0638b13_2	若證此理，即得塵含十方無虧大小，念包九世延促同時，故得殊勝微言纖毫彰於圓教，奇特聖眾輕埃現於全軀，逈超言慮之端，透出筌罤之表。	001	若 證 此 理  即 得 塵 含 十 方 無 虧 大 小  念 包 九 世 延 促 同 時  故 得 殊 勝 微 言 纖 毫 彰 於 圓 教  奇 特 聖 眾 輕 埃 現 於 全 軀  逈 超 言 慮 之 端  透 出 筌 罤 之 表  
ZH_T45_1876_001:0638b13_7	《經》云：	001	 經  云  
ZH_T45_1876_001:0638b14_8	「如有大經卷，量等三千界，在於一塵內，一切塵亦然。	001	 如 有 大 經 卷  量 等 三 千 界  在 於 一 塵 內  一 切 塵 亦 然  
ZH_T45_1876_001:0638b15_13	有一聰慧人，淨眼普明見，破塵出經卷，廣饒益眾生」等。	001	有 一 聰 慧 人  淨 眼 普 明 見  破 塵 出 經 卷  廣 饒 益 眾 生  等  
ZH_T45_1876_001:0638b17_10	若據理而言，即塵眾生妄計經卷即大智圓明，智體既其無邊，故曰量等三千界。	001	若 據 理 而 言  即 塵 眾 生 妄 計 經 卷 即 大 智 圓 明  智 體 既 其 無 邊  故 曰 量 等 三 千 界  
ZH_T45_1876_001:0638b18_5	依此義故，名一塵含容空有遍也。	001	依 此 義 故  名 一 塵 含 容 空 有 遍 也  
ZH_T45_1876_001:0638b20_11	自下依此能遍之境而行四德，謂依前一塵能遍之境，而修四種行德。	001	自 下 依 此 能 遍 之 境 而 行 四 德  謂 依 前 一 塵 能 遍 之 境  而 修 四 種 行 德  
ZH_T45_1876_001:0638b21_2	一者、隨緣妙用無方德。	001	一 者  隨 緣 妙 用 無 方 德  
ZH_T45_1876_001:0638b21_13	謂依真起用，廣利群生。	001	謂 依 真 起 用  廣 利 群 生  
ZH_T45_1876_001:0638b23_14	眾生根器不等、受解萬差、樂欲不同，應機授法，應病與藥令得服行，《維摩經》中具明斯義。	001	眾 生 根 器 不 等  受 解 萬 差  樂 欲 不 同  應 機 授 法  應 病 與 藥 令 得 服 行   維 摩 經  中 具 明 斯 義  
ZH_T45_1876_001:0638b24_3	又以大悲故，名曰隨緣；	001	又 以 大 悲 故  名 曰 隨 緣  
ZH_T45_1876_001:0638b24_13	以大智故，名為妙用；	001	以 大 智 故  名 為 妙 用  
ZH_T45_1876_001:0638b25_4	又大壞假名而常度眾生。	001	又 大 壞 假 名 而 常 度 眾 生  
ZH_T45_1876_001:0638b26_5	故曰隨緣了知眾生性空，實無度者名為妙用；	001	故 曰 隨 緣 了 知 眾 生 性 空  實 無 度 者 名 為 妙 用  
ZH_T45_1876_001:0638b27_3	又理即事故名隨緣，事即理故名妙用；	001	又 理 即 事 故 名 隨 緣  事 即 理 故 名 妙 用  
ZH_T45_1876_001:0638b28_1	又真不違俗故隨緣，俗不違真故妙用；	001	又 真 不 違 俗 故 隨 緣  俗 不 違 真 故 妙 用  
ZH_T45_1876_001:0638b28_18	又依本起末故隨緣，攝末歸本故妙用。	001	又 依 本 起 末 故 隨 緣  攝 末 歸 本 故 妙 用  
ZH_T45_1876_001:0638b30_18	良以法無分齊，起必同時，真理不礙萬差，顯應無非一際，用則波騰鼎沸，全真體以運行；	001	良 以 法 無 分 齊  起 必 同 時  真 理 不 礙 萬 差  顯 應 無 非 一 際  用 則 波 騰 鼎 沸  全 真 體 以 運 行  
ZH_T45_1876_001:0638c01_12	體則鏡淨水澄，舉隨緣而會寂。	001	體 則 鏡 淨 水 澄  舉 隨 緣 而 會 寂  
ZH_T45_1876_001:0638c02_6	若㬢光之流彩，無心而朗十方；	001	若 㬢 光 之 流 彩  無 心 而 朗 十 方  
ZH_T45_1876_001:0638c03_1	如明鏡之端形，不動而呈萬像。	001	如 明 鏡 之 端 形  不 動 而 呈 萬 像  
ZH_T45_1876_001:0638c03_12	故曰隨緣妙用無方德也。	001	故 曰 隨 緣 妙 用 無 方 德 也  
ZH_T45_1876_001:0638c04_3	二者、威儀住持有則德。	001	二 者  威 儀 住 持 有 則 德  
ZH_T45_1876_001:0638c04_13	謂行住坐臥四威儀也。	001	謂 行住坐臥 四 威 儀 也  
ZH_T45_1876_001:0638c07_1	大乘八萬，小乘三千，為住持之楷模，整六和之紊緒，出三界之梯隥，越苦海之迅航，拯物導迷莫斯為最。	001	大 乘 八 萬  小 乘 三 千  為 住 持 之 楷 模  整 六 和 之 紊 緒  出 三 界 之 梯 隥  越 苦 海 之 迅 航  拯 物 導 迷 莫 斯 為 最  
ZH_T45_1876_001:0638c10_12	但以金容匿彩、正教陵夷，傳授澆訛師於己見，致使教無綱紀，濫挹淳流，得失齊舉，妄參真淨，故令初學觸事成非，不依經律，混亂凡情，自陷陷他，甚可悲矣。	001	但 以 金 容 匿 彩  正 教 陵 夷  傳 授 澆 訛 師 於 己 見  致 使 教 無 綱 紀  濫 挹 淳 流  得 失 齊 舉  妄 參 真 淨  故 令 初 學 觸 事 成 非  不 依 經 律  混 亂 凡 情  自 陷 陷 他  甚 可 悲 矣  
ZH_T45_1876_001:0638c10_20	故《瑜伽論》云：	001	故  瑜 伽 論  云  
ZH_T45_1876_001:0638c11_19	「非大沈非小浮，常住於正念根本眷屬，淨修梵行。	001	 非 大 沈 非 小 浮  常 住 於 正 念 根 本 眷 屬  淨 修 梵 行  
ZH_T45_1876_001:0638c12_6	」《華嚴經》云：	001	  華 嚴 經  云  
ZH_T45_1876_001:0638c13_1	「戒是無上菩提本，應當具足持淨戒。	001	 戒 是 無上菩提 本  應 當 具 足 持 淨 戒  
ZH_T45_1876_001:0638c13_9	」《梵網經》云：	001	  梵 網 經  云  
ZH_T45_1876_001:0638c13_22	「微塵菩薩眾，由是成正覺。	001	 微 塵 菩 薩 眾  由 是 成 正 覺  
ZH_T45_1876_001:0638c14_3	」《起信論》云：	001	  起 信 論  云  
ZH_T45_1876_001:0638c18_16	「以知法性體無毀禁，是故隨順法性行尸波羅蜜，所謂不殺、不盜、不淫、不妄語，遠離貪瞋欺詐、諂曲邪見，亦應遠離憒閙，少欲知足，乃至小罪心生大怖，不得輕於如來所制禁戒，常護譏嫌不令眾生妄起過罪。	001	 以 知 法 性 體 無 毀 禁  是 故 隨 順 法 性 行 尸 波 羅 蜜  所 謂 不 殺  不 盜  不 淫  不 妄 語  遠 離 貪 瞋 欺 詐  諂 曲 邪 見  亦 應 遠 離 憒 閙  少欲知足  乃 至 小 罪 心 生 大 怖  不 得 輕 於 如 來 所 制 禁 戒  常 護 譏 嫌 不 令 眾 生 妄 起 過 罪  
ZH_T45_1876_001:0638c19_9	」用此威儀住持以化眾生也。	001	 用 此 威 儀 住 持 以 化 眾 生 也  
ZH_T45_1876_001:0638c19_11	問：	001	問  
ZH_T45_1876_001:0638c21_6	「準上文所說，真如一相，佛體無二，具足一切功德者，何故要須威儀等戒行耶？	001	 準 上 文 所 說  真 如 一 相  佛 體 無 二  具 足 一切功德 者  何 故 要 須 威 儀 等 戒 行 耶  
ZH_T45_1876_001:0638c21_9	」答：	001	 答  
ZH_T45_1876_001:0638c22_11	「譬如大摩尼寶體性明淨，久被塵累，而有麁穢之垢。	001	 譬 如 大 摩 尼 寶 體 性 明 淨  久 被 塵 累  而 有 麁 穢 之 垢  
ZH_T45_1876_001:0638c23_10	若人唯念寶性，不以種種磨治，終不得淨。	001	若 人 唯 念 寶 性  不 以 種 種 磨 治  終 不 得 淨  
ZH_T45_1876_001:0638c24_8	真如之法體性空淨，久被無明煩惱垢染。	001	真 如 之 法 體 性 空 淨  久 被 無 明 煩 惱 垢 染  
ZH_T45_1876_001:0638c25_12	若人唯念真如，不以持戒定慧種種熏修，終無淨時。	001	若 人 唯 念 真 如  不 以 持 戒 定 慧 種 種 熏 修  終 無 淨 時  
ZH_T45_1876_001:0638c26_3	準此義故，理須持戒也。	001	準 此 義 故  理 須 持 戒 也  
ZH_T45_1876_001:0638c26_6	」問：	001	 問  
ZH_T45_1876_001:0638c26_21	「出家五眾，超然出俗可具威儀。	001	 出 家 五 眾  超 然 出 俗 可 具 威 儀  
ZH_T45_1876_001:0638c27_12	在家之流身纏俗網，寧無愆犯？	001	在 家 之 流 身 纏 俗 網  寧 無 愆 犯  
ZH_T45_1876_001:0638c27_15	」答：	001	 答  
ZH_T45_1876_001:0638c28_12	「出家之輩自有嚴科，在家之儔通持五戒。	001	 出 家 之 輩 自 有 嚴 科  在 家 之 儔 通 持 五 戒  
ZH_T45_1876_001:0639a01_4	夫三歸五戒者，蓋是出苦海之津梁，趣涅槃之根本，作毘尼之漸次，為七眾之崇基，萬善藉此而生，寔佛法之平地。	001	夫 三 歸 五 戒 者  蓋 是 出 苦 海 之 津 梁  趣 涅 槃 之 根 本  作 毘 尼 之 漸 次  為 七 眾 之 崇 基  萬 善 藉 此 而 生  寔 佛 法 之 平 地  
ZH_T45_1876_001:0639a01_9	《經》云：	001	 經  云  
ZH_T45_1876_001:0639a01_22	『尸羅不清淨，三昧不現前。	001	 尸 羅 不 清 淨  三 昧 不 現 前  
ZH_T45_1876_001:0639a02_19	』當知戒為定體，慧為定用，三學圓備即證菩提。	001	 當 知 戒 為 定 體  慧 為 定 用  三 學 圓 備 即 證 菩 提  
ZH_T45_1876_001:0639a03_6	」《四分律》云：	001	  四 分 律  云  
ZH_T45_1876_001:0639a04_17	「第一持戒不毀犯，比丘威儀自端嚴，怨家之人不能近，若不如法即被訶。	001	 第 一 持 戒 不 毀 犯  比 丘 威 儀 自 端 嚴  怨 家 之 人 不 能 近  若 不 如 法 即 被 訶  
ZH_T45_1876_001:0639a05_12	」依此義理，故云威儀住持有則德。	001	 依 此 義 理  故 云 威 儀 住 持 有 則 德  
ZH_T45_1876_001:0639a06_3	三者、柔和質直攝生德。	001	三 者  柔 和 質 直 攝 生 德  
ZH_T45_1876_001:0639a07_3	謂大智照真名為質直，大悲救物故曰柔和；	001	謂 大 智 照 真 名 為 質 直  大 悲 救 物 故 曰 柔 和  
ZH_T45_1876_001:0639a07_14	又質直者，約本性不遷；	001	又 質 直 者  約 本 性 不 遷  
ZH_T45_1876_001:0639a09_10	柔和者，約隨流不滯，柔則伏滅煩惱，和則順理修行，用茲調和之法，以攝眾生也。	001	柔 和 者  約 隨 流 不 滯  柔 則 伏 滅 煩 惱  和 則 順 理 修 行  用 茲 調 和 之 法  以 攝 眾 生 也  
ZH_T45_1876_001:0639a12_9	又質直者，體無妄偽言行相符，蘊德居懷不拘名利，輕金若塊，重教逾珍，但為正業調生，速願自他圓滿，故曰柔和質直攝生德也。	001	又 質 直 者  體 無 妄 偽 言 行 相 符  蘊 德 居 懷 不 拘 名 利  輕 金 若 塊  重 教 逾 珍  但 為 正 業 調 生  速 願 自 他 圓 滿  故 曰 柔 和 質 直 攝 生 德 也  
ZH_T45_1876_001:0639a13_1	四者、普代眾生受苦德。	001	四 者  普 代 眾 生 受 苦 德  
ZH_T45_1876_001:0639a14_16	謂修諸行法不為自身，但欲廣利群生冤親平等，普令斷惡備修萬行速證菩提。	001	謂 修 諸 行 法 不 為 自 身  但 欲 廣 利 群 生 冤 親 平 等  普 令 斷 惡 備 修 萬 行 速 證 菩 提  
ZH_T45_1876_001:0639a17_11	又菩薩大悲大願以身為質音致，於三惡趣，救贖一切受苦眾生要令得樂，盡未來際心無退屈，不於眾生希望毛髮報恩之心。	001	又 菩薩大悲 大 願 以 身 為 質 音 致  於 三 惡 趣  救 贖 一 切 受 苦 眾 生 要 令 得 樂  盡未來際 心 無 退 屈  不 於 眾 生 希 望 毛 髮 報 恩 之 心  
ZH_T45_1876_001:0639a17_18	《華嚴經》云：	001	 華 嚴 經  云  
ZH_T45_1876_001:0639a19_10	「廣大悲雲遍一切，捨身無量等剎塵，以昔劫海修行力，今此世界無諸垢。	001	 廣 大 悲 雲 遍 一 切  捨 身 無 量 等 剎 塵  以 昔 劫 海 修 行 力  今 此 世 界 無 諸 垢  
ZH_T45_1876_001:0639a20_5	」謂眾生妄執，念念遷流名之為苦；	001	 謂 眾 生 妄 執  念 念 遷 流 名 之 為 苦  
ZH_T45_1876_001:0639a21_4	菩薩教令了蘊空寂，自性本無，故云離苦。	001	菩 薩 教 令 了 蘊 空 寂  自 性 本 無  故 云 離 苦  
ZH_T45_1876_001:0639a21_6	問：	001	問  
ZH_T45_1876_001:0639a22_8	「眾生無邊，苦業無邊，云何菩薩而能普代眾生受苦？	001	 眾 生 無 邊  苦 業 無 邊  云 何 菩 薩 而 能 普 代 眾 生 受 苦  
ZH_T45_1876_001:0639a22_11	」答：	001	 答  
ZH_T45_1876_001:0639a24_9	「菩薩代眾生受苦者，由大悲方便力故，但以眾生妄執，不了業體從妄而生，無由出苦。	001	 菩 薩 代 眾 生 受 苦 者  由 大 悲 方 便 力 故  但 以 眾 生 妄 執  不 了 業 體 從 妄 而 生  無 由 出 苦  
ZH_T45_1876_001:0639a26_14	菩薩教令修止觀兩門，心無暫替，因果喪亡，苦業無由得生，但令不入三塗，名為普代眾生受苦德也。	001	菩 薩 教 令 修 止 觀 兩 門  心 無 暫 替  因 果 喪 亡  苦 業 無 由 得 生  但 令 不 入 三 塗  名 為 普 代 眾 生 受 苦 德 也  
ZH_T45_1876_001:0639a27_1	」《雜集論》云：	001	  雜 集 論  云  
ZH_T45_1876_001:0639a28_4	「於不堅堅覺，深住於顛倒，離煩惱所惱，得最上菩提。	001	 於 不 堅 堅 覺  深 住 於 顛 倒  離 煩 惱 所 惱  得 最 上 菩 提  
ZH_T45_1876_001:0639a28_14	」已上明四種行德竟。	001	 已 上 明 四 種 行 德 竟  
ZH_T45_1876_001:0639a29_10	自下攝用歸體入五止門。	001	自 下 攝 用 歸 體 入 五 止 門  
ZH_T45_1876_001:0639b02_1	五止門者、謂依前能行四德之行，當相即空，相盡心澄而修止也。	001	五 止 門 者  謂 依 前 能 行 四 德 之 行  當 相 即 空  相 盡 心 澄 而 修 止 也  
ZH_T45_1876_001:0639b03_4	所言入者，性相俱泯，體周法界，入無入相名為入也。	001	所 言 入 者  性 相 俱 泯  體 周 法 界  入 無 入 相 名 為 入 也  
ZH_T45_1876_001:0639b03_11	《華嚴經》云：	001	 華 嚴 經  云  
ZH_T45_1876_001:0639b04_13	「如來深境界，其量等虛空，一切眾生入，而實無所入。	001	 如 來 深 境 界  其 量 等 虛 空  一 切 眾 生 入  而 實 無 所 入  
ZH_T45_1876_001:0639b05_3	」又準《入佛境界經》云：	001	 又 準  入 佛 境 界 經  云  
ZH_T45_1876_001:0639b05_16	「入諸無相定，見諸法寂靜。	001	 入 諸 無 相 定  見 諸 法 寂 靜  
ZH_T45_1876_001:0639b06_5	常入平等故，敬禮無所觀。	001	常 入 平 等 故  敬 禮 無 所 觀  
ZH_T45_1876_001:0639b07_11	」此乃一切眾生本來無不在如來境界之中，更無可入也。	001	 此 乃 一 切 眾 生 本 來 無 不 在 如來境界 之 中  更 無 可 入 也  
ZH_T45_1876_001:0639b08_1	如人迷故，謂東為西；	001	如 人 迷 故  謂 東 為 西  
ZH_T45_1876_001:0639b08_20	乃至悟己，西即是東，更無別東而可入也。	001	乃 至 悟 己  西 即 是 東  更 無 別 東 而 可 入 也  
ZH_T45_1876_001:0639b09_14	眾生迷故，謂妄可捨，謂真可入；	001	眾 生 迷 故  謂 妄 可 捨  謂 真 可 入  
ZH_T45_1876_001:0639b10_12	乃至悟已，妄即是真，更無別真而可入也。	001	乃 至 悟 已  妄 即 是 真  更 無 別 真 而 可 入 也  
ZH_T45_1876_001:0639b11_7	此義亦爾，不入而入，故云入也。	001	此 義 亦 爾  不 入 而 入  故 云 入 也  
ZH_T45_1876_001:0639b11_11	何以故？	001	何 以 故  
ZH_T45_1876_001:0639b12_5	入與不入本來平等，同一法界也。	001	入 與 不 入 本 來 平 等  同 一 法 界 也  
ZH_T45_1876_001:0639b12_12	《起信論》云：	001	 起 信 論  云  
ZH_T45_1876_001:0639b13_9	「若有眾生能觀無念者，是名入真如門也。	001	 若 有 眾 生 能 觀 無 念 者  是 名 入 真 如 門 也  
ZH_T45_1876_001:0639b13_15	」言五止者：	001	 言 五 止 者  
ZH_T45_1876_001:0639b14_4	一者、照法清虛離緣止。	001	一 者  照 法 清 虛 離 緣 止  
ZH_T45_1876_001:0639b17_2	謂真諦之法本性空寂，俗諦之法似有即空，真俗清虛蕭然無寄，能緣智寂，所緣境空，心境不拘體融虛廓，正證之時，因緣俱離。	001	謂 真 諦 之 法 本 性 空 寂  俗 諦 之 法 似 有 即 空  真 俗 清 虛 蕭 然 無 寄  能 緣 智 寂  所 緣 境 空  心 境 不 拘 體 融 虛 廓  正 證 之 時  因 緣 俱 離  
ZH_T45_1876_001:0639b17_9	《維摩經》云：	001	 維 摩 經  云  
ZH_T45_1876_001:0639b17_20	「法不屬因，不在緣故。	001	 法 不 屬 因  不 在 緣 故  
ZH_T45_1876_001:0639b18_12	」依此義理，故云照法清虛離緣止也。	001	 依 此 義 理  故 云 照 法 清 虛 離 緣 止 也  
ZH_T45_1876_001:0639b19_3	二者、觀人寂怕絕欲止。	001	二 者  觀 人 寂 怕 絕 欲 止  
ZH_T45_1876_001:0639b20_14	謂五蘊無主名曰寂怕，空寂無求名為絕欲，故云觀人寂怕絕欲止也。	001	謂 五 蘊 無 主 名 曰 寂 怕  空 寂 無 求 名 為 絕 欲  故 云 觀 人 寂 怕 絕 欲 止 也  
ZH_T45_1876_001:0639b21_5	三者、性起繁興法爾止。	001	三 者  性 起 繁 興 法 爾 止  
ZH_T45_1876_001:0639b22_14	謂依體起用名為性起，起應萬差故曰繁興，古今常然名為法爾。	001	謂 依 體 起 用 名 為 性 起  起 應 萬 差 故 曰 繁 興  古 今 常 然 名 為 法 爾  
ZH_T45_1876_001:0639b24_5	謂真如之法，法爾隨緣，萬法俱興，法爾歸性，故曰性起繁興法爾止。	001	謂 真 如 之 法  法 爾 隨 緣  萬 法 俱 興  法 爾 歸 性  故 曰 性 起 繁 興 法 爾 止  
ZH_T45_1876_001:0639b24_10	《經》云：	001	 經  云  
ZH_T45_1876_001:0639b24_20	「從無住本立一切法。	001	 從 無 住 本 立 一 切 法  
ZH_T45_1876_001:0639b25_2	」即其義也。	001	 即 其 義 也  
ZH_T45_1876_001:0639b25_13	四者、定光顯現無念止。	001	四 者  定 光 顯 現 無 念 止  
ZH_T45_1876_001:0639b28_1	言定光者，謂一乘教中白淨寶網萬字輪王之寶珠，謂此寶珠體性明徹，十方齊照，無思成事，念者皆從；	001	言 定 光 者  謂 一 乘 教 中 白 淨 寶 網 萬 字 輪 王 之 寶 珠  謂 此 寶 珠 體 性 明 徹  十 方 齊 照  無 思 成 事  念 者 皆 從  
ZH_T45_1876_001:0639b28_11	雖現奇功，心無念慮。	001	雖 現 奇 功  心 無 念 慮  
ZH_T45_1876_001:0639b28_18	《華嚴經》云：	001	 華 嚴 經  云  
ZH_T45_1876_001:0639b29_19	「譬如轉輪王，成就勝七寶，來處不可得，業性亦如是。	001	 譬 如 轉 輪 王  成 就 勝 七 寶  來 處 不 可 得  業 性 亦 如 是  
ZH_T45_1876_001:0639c04_8	」若有眾生，入此大止妙觀門中，無思無慮任運成事，如彼寶珠遠近齊照，分明顯現廓徹虛空，不為二乘外道塵霧煙雲之所障蔽，故曰定光顯現無念止也。	001	 若 有 眾 生  入 此 大 止 妙 觀 門 中  無 思 無 慮 任 運 成 事  如 彼 寶 珠 遠 近 齊 照  分 明 顯 現 廓 徹 虛 空  不 為 二乘外道 塵 霧 煙 雲 之 所 障 蔽  故 曰 定 光 顯 現 無 念 止 也  
ZH_T45_1876_001:0639c04_19	五者、理事玄通非相止。	001	五 者  理 事 玄 通 非 相 止  
ZH_T45_1876_001:0639c05_20	謂幻相之事，無性之理，互隱互顯，故曰玄通。	001	謂 幻 相 之 事  無 性 之 理  互 隱 互 顯  故 曰 玄 通  
ZH_T45_1876_001:0639c07_12	又、理由修顯故，事徹於理，行從理起，理徹於事，互存互奪，故曰玄通。	001	又  理 由 修 顯 故  事 徹 於 理  行 從 理 起  理 徹 於 事  互 存 互 奪  故 曰 玄 通  
ZH_T45_1876_001:0639c08_14	玄通者，謂大智獨存體周法界，大悲救物萬行紛然。	001	玄 通 者  謂 大 智 獨 存 體 周 法 界  大 悲 救 物 萬 行 紛 然  
ZH_T45_1876_001:0639c09_15	悲智雙融，性相俱泯，故曰理事玄通非相止也。	001	悲 智 雙 融  性 相 俱 泯  故 曰 理 事 玄 通 非 相 止 也  
ZH_T45_1876_001:0639c10_3	上來明五止竟。	001	上 來 明 五 止 竟  
ZH_T45_1876_001:0639c11_6	自下依止起觀。	001	自 下 依 止 起 觀  
ZH_T45_1876_001:0639c11_8	問：	001	問  
ZH_T45_1876_001:0639c12_14	「準上義理，依之修行，足為圓滿，云何更要入止觀兩門耶？	001	 準 上 義 理  依 之 修 行  足 為 圓 滿  云 何 更 要 入 止 觀 兩 門 耶  
ZH_T45_1876_001:0639c12_17	」答：	001	 答  
ZH_T45_1876_001:0639c12_24	「《起信》云：	001	  起 信  云  
ZH_T45_1876_001:0639c14_3	『若修止者，對治凡夫住著世間，能捨二乘怯弱之見。	001	 若 修 止 者  對 治 凡 夫 住 著 世 間  能 捨 二 乘 怯 弱 之 見  
ZH_T45_1876_001:0639c15_11	若修觀者，對治二乘不起大悲狹劣之過，遠離凡夫不修善根。	001	若 修 觀 者  對 治 二 乘 不 起 大 悲 狹 劣 之 過  遠 離 凡 夫 不 修 善 根  
ZH_T45_1876_001:0639c16_11	』以此義故，止觀兩門，共相成助，不相捨離。	001	 以 此 義 故  止 觀 兩 門  共 相 成 助  不相捨離  
ZH_T45_1876_001:0639c17_6	若不修止觀，無由得入菩提之路。	001	若 不 修 止 觀  無 由 得 入 菩 提 之 路  
ZH_T45_1876_001:0639c17_12	《華嚴》云：	001	 華 嚴  云  
ZH_T45_1876_001:0639c19_5	『譬如金翅鳥，以左右兩翅鼓揚海水，令其兩闢觀諸龍眾，命將盡者而搏取之。	001	 譬 如 金 翅 鳥  以 左 右 兩 翅 鼓 揚 海 水  令 其 兩 闢 觀 諸 龍 眾  命 將 盡 者 而 搏 取 之  
ZH_T45_1876_001:0639c21_13	如來出世亦復如是，以大止妙觀而為兩翅，鼓揚眾生大愛海水，令其兩闢觀諸眾生，根成熟者而度脫之。	001	如 來 出 世 亦復如是  以 大 止 妙 觀 而 為 兩 翅  鼓 揚 眾 生 大 愛 海 水  令 其 兩 闢 觀 諸 眾 生  根 成 熟 者 而 度 脫 之  
ZH_T45_1876_001:0639c22_4	』依此義故，要修止觀也。	001	 依 此 義 故  要 修 止 觀 也  
ZH_T45_1876_001:0639c22_7	」問：	001	 問  
ZH_T45_1876_001:0639c23_13	「止觀兩門既為宗要，凡夫初學未解安心，請示迷徒令歸正路。	001	 止 觀 兩 門 既 為 宗 要  凡 夫 初 學 未 解 安 心  請 示 迷 徒 令 歸 正 路  
ZH_T45_1876_001:0639c23_16	」答：	001	 答  
ZH_T45_1876_001:0639c24_1	「依《起信論》云：	001	 依  起 信 論  云  
ZH_T45_1876_001:0639c28_17	『若修止者，住於靜處端坐正意，不依氣息、不依形色、不依於空、不依地水火風，乃至不依見聞覺知，一切諸想隨念皆除，亦遣除想，以一切法本來無想，念念不生、念念不滅，亦不隨心外念境界，然後以心除心；	001	 若 修 止 者  住 於 靜 處 端 坐 正 意  不 依 氣 息  不 依 形 色  不 依 於 空  不 依 地水火風  乃 至 不 依 見聞覺知  一 切 諸 想 隨 念 皆 除  亦 遣 除 想  以 一 切 法 本 來 無 想  念 念 不 生  念 念 不 滅  亦 不 隨 心 外 念 境 界  然 後 以 心 除 心  
ZH_T45_1876_001:0639c29_11	心若馳散，即當攝來令歸正念。	001	心 若 馳 散  即 當 攝 來 令 歸 正 念  
ZH_T45_1876_001:0640a01_10	』常勤正念唯心識觀，一切魔境自然遠離。	001	 常 勤 正 念 唯 心 識 觀  一 切 魔 境 自 然 遠 離  
ZH_T45_1876_001:0640a05_5	凡夫初學，邪正未分，魔網入心欺誑行者，又無師匠諮問莫憑，依四魔功將為正道，日月經久邪見既深，設遇良緣終成難改，沈淪苦海出離無由，深自察之無令暫替。	001	凡 夫 初 學  邪 正 未 分  魔 網 入 心 欺 誑 行 者  又 無 師 匠 諮 問 莫 憑  依 四 魔 功 將 為 正 道  日 月 經 久 邪 見 既 深  設 遇 良 緣 終 成 難 改  沈 淪 苦 海 出 離 無 由  深 自 察 之 無 令 暫 替  
ZH_T45_1876_001:0640a05_18	」此義如《起信論》中說也。	001	 此 義 如  起 信 論  中 說 也  
ZH_T45_1876_001:0640a06_18	六、起六觀者，依前五門即觀之止，而起即止之觀。	001	六  起 六 觀 者  依 前 五 門 即 觀 之 止  而 起 即 止 之 觀  
ZH_T45_1876_001:0640a07_2	何以故？	001	何 以 故  
ZH_T45_1876_001:0640a07_12	理事無礙，法如是故；	001	理 事 無 礙  法 如 是 故  
ZH_T45_1876_001:0640a08_1	定慧雙融，離分齊故；	001	定 慧 雙 融  離 分 齊 故  
ZH_T45_1876_001:0640a08_11	一多相即，絕前後故；	001	一 多 相 即  絕 前 後 故  
ZH_T45_1876_001:0640a08_21	大用自在，無障礙故。	001	大 用 自 在  無 障 礙 故  
ZH_T45_1876_001:0640a09_15	言六觀者，一者、攝境歸心真空觀。	001	言 六 觀 者  一 者  攝 境 歸 心 真 空 觀  
ZH_T45_1876_001:0640a11_2	謂三界所有法，唯是一心造，心外更無一法可得，故曰歸心。	001	謂 三 界 所 有 法  唯 是 一 心 造  心 外 更 無 一 法 可 得  故 曰 歸 心  
ZH_T45_1876_001:0640a12_4	謂一切分別但由自心，曾無心外境，能與心為緣。	001	謂 一 切 分 別 但 由 自 心  曾 無 心 外 境  能 與 心 為 緣  
ZH_T45_1876_001:0640a12_8	何以故？	001	何 以 故  
ZH_T45_1876_001:0640a12_18	由心不起、外境本空。	001	由 心 不 起  外 境 本 空  
ZH_T45_1876_001:0640a12_23	《論》云：	001	 論  云  
ZH_T45_1876_001:0640a13_17	「由依唯識故，境本無體故，真空義成；	001	 由 依 唯 識 故  境 本 無 體 故  真 空 義 成  
ZH_T45_1876_001:0640a14_8	以塵無有故，本識即不生。	001	以 塵 無 有 故  本 識 即 不 生  
ZH_T45_1876_001:0640a14_15	」又《經》云：	001	 又  經  云  
ZH_T45_1876_001:0640a15_15	「未達境唯心，起種種分別，達境唯心已，分別即不生。	001	 未 達 境 唯 心  起 種 種 分 別  達 境 唯 心 已  分 別 即 不 生  
ZH_T45_1876_001:0640a16_19	知諸法唯心，便捨外塵相，由此息分別，悟平等真空。	001	知 諸 法 唯 心  便 捨 外 塵 相  由 此 息 分 別  悟 平 等 真 空  
ZH_T45_1876_001:0640a18_2	如世有醫王，以妙藥救病，諸佛亦如是，為物說唯心。	001	如 世 有 醫 王  以 妙 藥 救 病  諸 佛 亦 如 是  為 物 說 唯 心  
ZH_T45_1876_001:0640a19_6	」以此方知，由心現境，由境現心，心不至境，境不入心；	001	 以 此 方 知  由 心 現 境  由 境 現 心  心 不 至 境  境 不 入 心  
ZH_T45_1876_001:0640a20_6	當作此觀，智慧甚深，故曰攝境歸心真空觀也。	001	當 作 此 觀  智 慧 甚 深  故 曰 攝 境 歸 心 真 空 觀 也  
ZH_T45_1876_001:0640a20_17	二者、從心現境妙有觀。	001	二 者  從 心 現 境 妙 有 觀  
ZH_T45_1876_001:0640a21_9	即事不滯於理，隨事成差。	001	即 事 不 滯 於 理  隨 事 成 差  
ZH_T45_1876_001:0640a22_17	謂前門中攝相歸體，今此門中依體起用，具修萬行，莊嚴報土。	001	謂 前 門 中 攝 相 歸 體  今 此 門 中 依 體 起 用  具 修 萬 行  莊 嚴 報 土  
ZH_T45_1876_001:0640a23_11	又前門中攝相歸體，顯出法身；	001	又 前 門 中 攝 相 歸 體  顯 出 法 身  
ZH_T45_1876_001:0640a24_17	今此門中依體起用，修成報身，故曰從心現境妙有觀也。	001	今 此 門 中 依 體 起 用  修 成 報 身  故 曰 從 心 現 境 妙 有 觀 也  
ZH_T45_1876_001:0640a25_7	三者、心境祕密圓融觀。	001	三 者  心 境 祕 密 圓 融 觀  
ZH_T45_1876_001:0640a26_5	言心者謂無礙心，諸佛證之以成法身；	001	言 心 者 謂 無 礙 心  諸 佛 證 之 以 成 法 身  
ZH_T45_1876_001:0640a27_2	境者謂無礙境，諸佛證之以成淨土。	001	境 者 謂 無 礙 境  諸 佛 證 之 以 成 淨 土  
ZH_T45_1876_001:0640a28_10	謂如來報身及所依淨土圓融無礙，或身現剎土，如《經》云：	001	謂 如 來 報 身 及 所 依 淨 土 圓 融 無 礙  或 身 現 剎 土  如  經  云  
ZH_T45_1876_001:0640b01_1	「一毛孔中無量剎，各有四洲四大海，須彌鐵圍亦復然，悉現其中無迫隘。	001	 一 毛 孔 中 無 量 剎  各 有 四 洲 四 大 海  須 彌 鐵 圍 亦 復 然  悉 現 其 中 無 迫 隘  
ZH_T45_1876_001:0640b01_14	」或剎現佛身，如《經》云：	001	 或 剎 現 佛 身  如  經  云  
ZH_T45_1876_001:0640b03_3	「華藏世界所有塵，一一塵中佛皆入，普為眾生起神變，毘盧遮那法如是。	001	 華藏世界 所 有 塵  一 一 塵 中 佛 皆 入  普 為 眾 生 起 神 變  毘 盧 遮 那 法 如 是  
ZH_T45_1876_001:0640b03_23	」就此門中，分為四句，如《玄談疏》中說。	001	 就 此 門 中  分 為 四 句  如  玄 談 疏  中 說  
ZH_T45_1876_001:0640b05_1	如是依正混融，無有分齊，謂前兩觀各述一邊；	001	如 是 依 正 混 融  無 有 分 齊  謂 前 兩 觀 各 述 一 邊  
ZH_T45_1876_001:0640b06_2	今此雙融會通心境，故曰心境祕密圓融觀也。	001	今 此 雙 融 會 通 心 境  故 曰 心 境 祕 密 圓 融 觀 也  
ZH_T45_1876_001:0640b06_13	四者、智身影現眾緣觀。	001	四 者  智 身 影 現 眾 緣 觀  
ZH_T45_1876_001:0640b08_2	謂智體唯一能鑑眾緣，緣相本空，智體照寂，諸緣相盡，如如獨存。	001	謂 智 體 唯 一 能 鑑 眾 緣  緣 相 本 空  智 體 照 寂  諸 緣 相 盡  如 如 獨 存  
ZH_T45_1876_001:0640b11_4	謂有為之法，無不俱含真性，猶如日輪照現逈處虛空，有目之流無不覩見，生盲之輩亦蒙潤益，令知時節寒熱之期，草木無情悉皆滋長。	001	謂 有 為 之 法  無 不 俱 含 真 性  猶 如 日 輪 照 現 逈 處 虛 空  有 目 之 流 無 不 覩 見  生 盲 之 輩 亦 蒙 潤 益  令 知 時 節 寒 熱 之 期  草 木 無 情 悉 皆 滋 長  
ZH_T45_1876_001:0640b12_5	如來智日亦復如是，故曰智身影現眾緣觀也。	001	如 來 智 日 亦復如是  故 曰 智 身 影 現 眾 緣 觀 也  
ZH_T45_1876_001:0640b12_16	五者、多身入一鏡像觀。	001	五 者  多 身 入 一 鏡 像 觀  
ZH_T45_1876_001:0640b13_5	即事事無礙法界也。	001	即 事 事 無 礙 法 界 也  
ZH_T45_1876_001:0640b14_2	謂毘盧遮那十身互用，無有障礙也。	001	謂 毘 盧 遮 那 十 身 互 用  無有障礙 也  
ZH_T45_1876_001:0640b14_7	《經》云：	001	 經  云  
ZH_T45_1876_001:0640b16_6	「或以自身作眾生身、國土身、業報身、聲聞身、緣覺身、菩薩身、如來身、智身、法身、虛空身。	001	 或 以 自 身 作 眾 生 身  國 土 身  業 報 身  聲 聞 身  緣 覺 身  菩 薩 身  如 來 身  智 身  法 身  虛 空 身  
ZH_T45_1876_001:0640b17_9	」如是十身隨舉一身攝餘九身，故曰多身入一鏡像觀。	001	 如 是 十 身 隨 舉 一 身 攝 餘 九 身  故 曰 多 身 入 一 鏡 像 觀  
ZH_T45_1876_001:0640b20_12	如一身有十身互作，一一毛孔，一一身分，一一支節中，皆有十身互作，或以眼處作耳處佛事，或以耳處作眼處佛事，鼻舌身意亦復如是。	001	如 一 身 有 十 身 互 作  一 一 毛 孔  一 一 身 分  一 一 支 節 中  皆 有 十 身 互 作  或 以 眼 處 作 耳 處 佛 事  或 以 耳 處 作 眼 處 佛 事  鼻 舌 身 意 亦復如是  
ZH_T45_1876_001:0640b20_16	何以故？	001	何 以 故  
ZH_T45_1876_001:0640b21_12	證此大止妙觀法力加持，得如是故。	001	證 此 大 止 妙 觀 法 力 加 持  得 如 是 故  
ZH_T45_1876_001:0640b21_17	《經》云：	001	 經  云  
ZH_T45_1876_001:0640b23_7	「或以多身作一身，或以一身作多身，或以一身入多身，或以多身入一身。	001	 或 以 多 身 作 一 身  或 以 一 身 作 多 身  或 以 一 身 入 多 身  或 以 多 身 入 一 身  
ZH_T45_1876_001:0640b24_15	」非一身沒多身生，非多身沒一身生，皆由深定力故得有如是。	001	 非 一 身 沒 多 身 生  非 多 身 沒 一 身 生  皆 由 深 定 力 故 得 有 如 是  
ZH_T45_1876_001:0640b27_9	或以異境入定同境起，或以同境入定異境起，或以一身入定多身起，或以多身入定一身起，故曰多身入一鏡像觀也。	001	或 以 異 境 入 定 同 境 起  或 以 同 境 入 定 異 境 起  或 以 一 身 入 定 多 身 起  或 以 多 身 入 定 一 身 起  故 曰 多 身 入 一 鏡 像 觀 也  
ZH_T45_1876_001:0640b28_1	六者、主伴互現帝網觀。	001	六 者  主 伴 互 現 帝 網 觀  
ZH_T45_1876_001:0640c03_2	謂以自為主、望他為伴，或以一法為主、一切法為伴，或以一身為主、一切身為伴，隨舉一法即主伴齊收，重重無盡，此表法性重重影現，一切事中皆悉無盡，亦是悲智重重無盡也。	001	謂 以 自 為 主  望 他 為 伴  或 以 一 法 為 主  一 切 法 為 伴  或 以 一 身 為 主  一 切 身 為 伴  隨 舉 一 法 即 主 伴 齊 收  重 重 無 盡  此 表 法 性 重 重 影 現  一 切 事 中 皆 悉 無 盡  亦 是 悲 智 重 重 無 盡 也  
ZH_T45_1876_001:0640c05_3	如「善財童子，從祇桓林中漸次南行，至毘盧遮那莊嚴大樓閣前，暫時歛念，白彌勒菩薩言：	001	如  善 財 童 子  從 祇 桓 林 中 漸 次 南 行  至 毘 盧 遮 那 莊 嚴 大 樓 閣 前  暫 時 歛 念  白 彌 勒 菩 薩 言  
ZH_T45_1876_001:0640c05_18	『唯願大聖，開樓閣門令我得入。	001	 唯 願 大 聖  開 樓 閣 門 令 我 得 入  
ZH_T45_1876_001:0640c06_6	』彌勒彈指其門即開。	001	 彌 勒 彈 指 其 門 即 開  
ZH_T45_1876_001:0640c06_16	善財入已，還閉如故。	001	善 財 入 已  還 閉 如 故  
ZH_T45_1876_001:0640c09_10	見樓閣中有百千樓閣，一一樓閣前各有彌勒菩薩，一一彌勒菩薩前各有善財童子，一一善財童子皆悉合掌在彌勒前。	001	見 樓 閣 中 有 百 千 樓 閣  一 一 樓 閣 前 各 有 彌 勒 菩 薩  一 一 彌 勒 菩 薩 前 各 有 善 財 童 子  一 一 善 財 童 子 皆 悉 合 掌 在 彌 勒 前  
ZH_T45_1876_001:0640c10_6	」以表法界重重猶如帝網無盡也。	001	 以 表 法 界 重 重 猶 如 帝 網 無 盡 也  
ZH_T45_1876_001:0640c11_13	此明善財童子依此華嚴法界之理，修行位極頓證法界也。	001	此 明 善 財 童 子 依 此 華 嚴 法 界 之 理  修 行 位 極 頓 證 法 界 也  
ZH_T45_1876_001:0640c13_8	此舉一樓閣為主，一切樓閣為伴也，故云主伴互現帝網觀，亦是事事無礙觀也。	001	此 舉 一 樓 閣 為 主  一 切 樓 閣 為 伴 也  故 云 主 伴 互 現 帝 網 觀  亦 是 事 事 無 礙 觀 也  
ZH_T45_1876_001:0640c15_7	此上所述六重觀門，舉一為主、餘五為伴，無有前後始終俱齊，隨入一門即全收法界。	001	此 上 所 述 六 重 觀 門  舉 一 為 主  餘 五 為 伴  無 有 前 後 始 終 俱 齊  隨 入 一 門 即 全 收 法 界  
ZH_T45_1876_001:0640c16_12	此理喻如圓珠穿為六孔，隨入一孔之中，即全收珠盡。	001	此 理 喻 如 圓 珠 穿 為 六 孔  隨 入 一 孔 之 中  即 全 收 珠 盡  
ZH_T45_1876_001:0640c19_16	此亦如是，開為六門，隨入一門即全收法界圓滿教理，法自爾故，善財一生皆全證故，卷舒無礙隱顯同時，一際絕其始終，出入亡於表裏。	001	此 亦 如 是  開 為 六 門  隨 入 一 門 即 全 收 法 界 圓 滿 教 理  法 自 爾 故  善 財 一 生 皆 全 證 故  卷 舒 無 礙 隱 顯 同 時  一 際 絕 其 始 終  出 入 亡 於 表 裏  
ZH_T45_1876_001:0640c22_19	初心正覺，攝多生於剎那，十信道圓，一念該於佛地，致使地前菩薩觸事生疑，五百聲聞玄鑑絕分，融通無礙一多交參，圓證相應名為佛地。	001	初 心 正 覺  攝 多 生 於 剎 那  十 信 道 圓  一 念 該 於 佛 地  致 使 地 前 菩 薩 觸 事 生 疑  五 百 聲 聞 玄 鑑 絕 分  融 通 無 礙 一 多 交 參  圓 證 相 應 名 為 佛 地  
ZH_T45_1876_001:0640c24_6	然此觀門名目無定，若據一體為名，即是海印炳現三昧門；	001	然 此 觀 門 名 目 無 定  若 據 一 體 為 名  即 是 海 印 炳 現 三 昧 門  
ZH_T45_1876_001:0640c25_4	若約二用而論，即名華嚴妙行三昧門；	001	若 約 二 用 而 論  即 名 華 嚴 妙 行 三 昧 門  
ZH_T45_1876_001:0640c26_2	若據三遍為言，即是塵含十方三昧門；	001	若 據 三 遍 為 言  即 是 塵 含 十 方 三 昧 門  
ZH_T45_1876_001:0640c26_19	若準四德為名，即名四攝攝生三昧門；	001	若 準 四 德 為 名  即 名 四 攝 攝 生 三 昧 門  
ZH_T45_1876_001:0640c27_16	若約五止而言，即為寂用無礙三昧門；	001	若 約 五 止 而 言  即 為 寂 用 無 礙 三 昧 門  
ZH_T45_1876_001:0640c28_14	若取六觀為名，即是佛果無礙三昧門。	001	若 取 六 觀 為 名  即 是 佛 果 無 礙 三 昧 門  
ZH_T45_1876_001:0640c29_11	如是等義隨德立名，據教說為六觀。	001	如 是 等 義 隨 德 立 名  據 教 說 為 六 觀  
ZH_T45_1876_001:0641a03_5	隨入一門眾德咸具，無生既顯幻有非亡，攝法界而一塵收，舉一身而十身現，如斯等義非情所圖，識盡見除思之可見。	001	隨 入 一 門 眾 德 咸 具  無 生 既 顯 幻 有 非 亡  攝 法 界 而 一 塵 收  舉 一 身 而 十 身 現  如 斯 等 義 非 情 所 圖  識 盡 見 除 思 之 可 見  
ZH_T45_1876_001:0641a04_9	余雖不敏素翫茲經，聊伸偶木之文，式集彌天之義。	001	余 雖 不 敏 素 翫 茲 經  聊 伸 偶 木 之 文  式 集 彌 天 之 義  
ZH_T45_1876_001:0641a04_12	頌曰：	001	頌 曰  
ZH_T45_1876_001:0641a05_0	備尋諸教本，　　集茲華嚴觀，	001	備 尋 諸 教 本    集 茲 華 嚴 觀  
ZH_T45_1876_001:0641a06_13	文約義無缺，　　智者當勤學。	001	文 約 義 無 缺    智 者 當 勤 學  
ZH_T45_1876_001:0641a10_9	修華嚴奧旨妄盡還源觀紀重校紀重校宋晉水沙門淨源述昔孤山智圓法師甞稱：	001	修 華 嚴 奧 旨 妄 盡 還 源 觀 紀 重 校 紀 重 校 宋 晉 水 沙 門 淨 源 述 昔 孤 山 智 圓 法 師 甞 稱  
ZH_T45_1876_001:0641a11_5	「杜順尊者抉《華嚴》深旨而撰斯文。	001	 杜 順 尊 者 抉  華 嚴  深 旨 而 撰 斯 文  
ZH_T45_1876_001:0641a12_2	」蓋準唐中書舍人高郢序北塔銘耳。	001	 蓋 準 唐 中 書 舍 人 高 郢 序 北 塔 銘 耳  
ZH_T45_1876_001:0641a13_2	淨源向讀唐丞相裴休述〈妙覺塔記〉，記且謂：	001	淨 源 向 讀 唐 丞 相 裴 休 述  妙 覺 塔 記   記 且 謂  
ZH_T45_1876_001:0641a14_5	「華嚴疏主仰賢首《還源》，翫味亡斁，若驪龍之戲珠也。	001	 華 嚴 疏 主 仰 賢 首  還 源   翫 味 亡 斁  若 驪 龍 之 戲 珠 也  
ZH_T45_1876_001:0641a15_1	」乃知斯觀實賢首國師所著斷矣。	001	 乃 知 斯 觀 實 賢 首 國 師 所 著 斷 矣  
ZH_T45_1876_001:0641a16_2	抑又觀中具引三節之文，皆國師之語章章焉。	001	抑 又 觀 中 具 引 三 節 之 文  皆 國 師 之 語 章 章 焉  
ZH_T45_1876_001:0641a17_13	熙寧元年冬十一月，特抱諸郡觀本，再請錢唐通義大師子寧重校其辭。	001	熙 寧 元 年 冬 十 一 月  特 抱 諸 郡 觀 本  再 請 錢 唐 通 義 大 師 子 寧 重 校 其 辭  
ZH_T45_1876_001:0641a18_19	寧公學深知古，力考諸文，朝而思夕而玩，因與源曰：	001	寧 公 學 深 知 古  力 考 諸 文  朝 而 思 夕 而 玩  因 與 源 曰  
ZH_T45_1876_001:0641a19_14	「賢首所集，具引之語，救而得之矣！	001	 賢 首 所 集  具 引 之 語  救 而 得 之 矣  
ZH_T45_1876_001:0641a20_2	請試陳其一二焉。	001	請 試 陳 其 一 二 焉  
ZH_T45_1876_001:0641a20_9	《觀》不云乎：	001	 觀  不 云 乎  
ZH_T45_1876_001:0641a21_11	『用就體分，非無差別之勢，事依理顯，自有一際之形。	001	 用 就 體 分  非 無 差 別 之 勢  事 依 理 顯  自 有 一 際 之 形  
ZH_T45_1876_001:0641a22_2	』茲乃《義海百門》之一也。	001	 茲 乃  義 海 百 門  之 一 也  
ZH_T45_1876_001:0641a22_5	又曰：	001	又 曰  
ZH_T45_1876_001:0641a23_6	『拯物導迷莫斯為最』，豈非《般若心經疏．序》歟！	001	 拯 物 導 迷 莫 斯 為 最   豈 非  般 若 心 經 疏  序  歟  
ZH_T45_1876_001:0641a24_8	又謂『就此門中分為四句』，此亦晉疏玄談，又已明矣！	001	又 謂  就 此 門 中 分 為 四 句   此 亦 晉 疏 玄 談  又 已 明 矣  
ZH_T45_1876_001:0641a24_14	」源應之曰：	001	 源 應 之 曰  
ZH_T45_1876_001:0641a25_18	「夫有條不紊，表其網之在綱，探乎深辭，貴其通於輿義。	001	 夫 有 條 不 紊  表 其 網 之 在 綱  探 乎 深 辭  貴 其 通 於 輿 義  
ZH_T45_1876_001:0641a27_3	然則君子僧博覽祖訓，負卓卓之識，豈獨疇昔有之乎！	001	然 則 君 子 僧 博 覽 祖 訓  負 卓 卓 之 識  豈 獨 疇 昔 有 之 乎  
ZH_T45_1876_001:0641a29_8	」源愛通義師傳慈恩祖教，講儒者五經，而考文責實、章灼同異，意猶吾心也，於是乎題之卷末，云耳。	001	 源 愛 通 義 師 傳 慈 恩 祖 教  講 儒 者 五 經  而 考 文 責 實  章 灼 同 異  意 猶 吾 心 也  於 是 乎 題 之 卷 末  云 耳  
ZH_T45_1876_001:0641a30_100	紀重校竟	001	紀 重 校 竟 
