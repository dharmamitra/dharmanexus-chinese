segmentnr	original	folio	analyzed
ZH_X75_1512_019:0201a01	隆興佛教編年通論卷第十九	019	隆 興 佛 教 編 年 通 論 卷 第 十 九 
ZH_X75_1512_019:0201a02	隆興府石室沙門　祖琇　撰	019	隆 興 府 石 室 沙 門  祖 琇  撰 
ZH_X75_1512_019:0201a03	　　唐	019	  唐 
ZH_X75_1512_019:0201a04	元興元年。荊溪湛然禪師臨終謂其徒曰。大道無方	019	元 興 元 年  荊 溪 湛 然 禪 師 臨 終 謂 其 徒 曰  大 道 無 方 
ZH_X75_1512_019:0201a05	無體。生歟死歟。其旨一貫。吾歸骨此山。報盡今夕。聊	019	無 體  生 歟 死 歟  其 旨 一 貫  吾 歸 骨 此 山  報 盡 今 夕  聊 
ZH_X75_1512_019:0201a06	與汝等談道而決。夫一念無相謂之空。無法不備謂	019	與 汝 等 談 道 而 決  夫 一 念 無 相 謂 之 空  無 法 不 備 謂 
ZH_X75_1512_019:0201a07	之假。不一不異為之中。在凡為三因。在聖為三德。爇	019	之 假  不 一 不 異 為 之 中  在 凡 為 三 因  在 聖 為 三 德  爇 
ZH_X75_1512_019:0201a08	炷則初後同相。涉海則淺深異流。自利利人在斯而	019	炷 則 初 後 同 相  涉 海 則 淺 深 異 流  自 利 利 人 在 斯 而 
ZH_X75_1512_019:0201a09	已。爾其志之。言訖而化。翰林梁肅題其碑陰曰。聖人	019	已  爾 其 志 之  言 訖 而 化  翰 林 梁 肅 題 其 碑 陰 曰  聖 人 
ZH_X75_1512_019:0201a10	不興。必有命世者出焉。自智者以法付灌頂。頂再世	019	不 興  必 有 命 世 者 出 焉  自 智 者 以 法 付 灌 頂  頂 再 世 
ZH_X75_1512_019:0201a11	而至左溪。明道若昧。待公而發。乘此寶乘。煥然中興。	019	而 至 左 溪  明 道 若 昧  待 公 而 發  乘 此 寶 乘  煥 然 中 興  
ZH_X75_1512_019:0201a12	其受業身通者三十九人。而搢紳先生高位崇名屈	019	其 受 業 身 通 者 三 十 九 人  而 搢 紳 先 生 高 位 崇 名 屈 
ZH_X75_1512_019:0201a13	體受教者數十。師嚴道尊。遐邇歸仁。自非命世亞聖。	019	體 受 教 者 數 十  師 嚴 道 尊  遐 邇 歸 仁  自 非 命 世 亞 聖  
ZH_X75_1512_019:0201a14	曷以臻此。	019	曷 以 臻 此  
ZH_X75_1512_019:0201a15	貞元二年。翰林梁肅修天台止觀論成。著止觀統例	019	貞 元 二 年  翰 林 梁 肅 修 天 台 止 觀 論 成  著 止 觀 統 例 
ZH_X75_1512_019:0201a16	曰。夫止觀何為也。導萬化之理而復於實際者也。實	019	曰  夫 止 觀 何 為 也  導 萬 化 之 理 而 復 於 實 際 者 也  實 
ZH_X75_1512_019:0201a17	際者何也。性之本也。物之所以不能復者。昏與動使	019	際 者 何 也  性 之 本 也  物 之 所 以 不 能 復 者  昏 與 動 使 
ZH_X75_1512_019:0201a18	之然也。照昏者謂之明。駐動者謂之靜。明與靜止觀	019	之 然 也  照 昏 者 謂 之 明  駐 動 者 謂 之 靜  明 與 靜 止 觀 
ZH_X75_1512_019:0201a19	之體也。在因謂之止觀。在果謂之智定。因謂之行。果	019	之 體 也  在 因 謂 之 止 觀  在 果 謂 之 智 定  因 謂 之 行  果 
ZH_X75_1512_019:0201a20	謂之成。行者行此者也。成者證此者也。原夫聖人有	019	謂 之 成  行 者 行 此 者 也  成 者 證 此 者 也  原 夫 聖 人 有 
ZH_X75_1512_019:0201a21	以見惑足以喪志。動足以失方。於是乎止而觀之。靜	019	以 見 惑 足 以 喪 志  動 足 以 失 方  於 是 乎 止 而 觀 之  靜 
ZH_X75_1512_019:0201a22	而明之。使其動而能靜。靜而能明。因相待以成法。即	019	而 明 之  使 其 動 而 能 靜  靜 而 能 明  因 相 待 以 成 法  即 
ZH_X75_1512_019:0201a23	絕待以照本。御大車以禦正。乘大事而總權。消息乎	019	絕 待 以 照 本  御 大 車 以 禦 正  乘 大 事 而 總 權  消 息 乎 
ZH_X75_1512_019:0201a24	不二之場。鼓舞於說三之域。至微以盡性。至賾而體	019	不 二 之 場  鼓 舞 於 說 三 之 域  至 微 以 盡 性  至 賾 而 體 
ZH_X75_1512_019:0201b01	神。語其近則一毫之善可通也。語其遠則重玄之門	019	神  語 其 近 則 一 毫 之 善 可 通 也  語 其 遠 則 重 玄 之 門 
ZH_X75_1512_019:0201b02	可闚也。用至圓以圓之。物無偏也。用至實以實之。物	019	可 闚 也  用 至 圓 以 圓 之  物 無 偏 也  用 至 實 以 實 之  物 
ZH_X75_1512_019:0201b03	無妄也。聖人舉其言所以示也。廣其目所以告也。優	019	無 妄 也  聖 人 舉 其 言 所 以 示 也  廣 其 目 所 以 告 也  優 
ZH_X75_1512_019:0201b04	之柔之。使自求之。擬而議之。使自至之。此止觀所由	019	之 柔 之  使 自 求 之  擬 而 議 之  使 自 至 之  此 止 觀 所 由 
ZH_X75_1512_019:0201b05	作也。夫三諦者何也。一之謂也。空假中者何也。一之	019	作 也  夫 三 諦 者 何 也  一 之 謂 也  空 假 中 者 何 也  一 之 
ZH_X75_1512_019:0201b06	目也。空假也者。相對之義。中道也者。得一之名。此思	019	目 也  空 假 也 者  相 對 之 義  中 道 也 者  得 一 之 名  此 思 
ZH_X75_1512_019:0201b07	議之說。非至一之旨也。至一即三。至三即一。非相含	019	議 之 說  非 至 一 之 旨 也  至 一 即 三  至 三 即 一  非 相 含 
ZH_X75_1512_019:0201b08	而然也。非相生而然也。非數義也。非強名也。自然之	019	而 然 也  非 相 生 而 然 也  非 數 義 也  非 強 名 也  自 然 之 
ZH_X75_1512_019:0201b09	理也。言而傳之者迹也。理謂之本。迹謂之末。本也者	019	理 也  言 而 傳 之 者 迹 也  理 謂 之 本  迹 謂 之 末  本 也 者 
ZH_X75_1512_019:0201b10	聖人所至之地也。末也者聖人所示之教也。由本以	019	聖 人 所 至 之 地 也  末 也 者 聖 人 所 示 之 教 也  由 本 以 
ZH_X75_1512_019:0201b11	垂迹。則為小為大。為通為別。為頓為漸。為顯為秘。為	019	垂 迹  則 為 小 為 大  為 通 為 別  為 頓 為 漸  為 顯 為 秘  為 
ZH_X75_1512_019:0201b12	權為實。為定為不定。循迹以返本。則為一為大。為圓	019	權 為 實  為 定 為 不 定  循 迹 以 返 本  則 為 一 為 大  為 圓 
ZH_X75_1512_019:0201b13	為實。為無住。為中為妙。為第一義。是一三之蘊也。所	019	為 實  為 無 住  為 中 為 妙  為 第 一 義  是 一 三 之 蘊 也  所 
ZH_X75_1512_019:0201b14	謂空也者。通萬法而為言者也。假也者立萬法而為	019	謂 空 也 者  通 萬 法 而 為 言 者 也  假 也 者 立 萬 法 而 為 
ZH_X75_1512_019:0201b15	言者也。中也者妙萬法而為言者也。破一切惑莫盛	019	言 者 也  中 也 者 妙 萬 法 而 為 言 者 也  破 一 切 惑 莫 盛 
ZH_X75_1512_019:0201b16	乎空。建一切法莫盛乎假。究竟一切性莫大乎中。舉	019	乎 空  建 一 切 法 莫 盛 乎 假  究 竟 一 切 性 莫 大 乎 中  舉 
ZH_X75_1512_019:0201b17	中則無法非中。自假則何法非假。舉空則無法不空。	019	中 則 無 法 非 中  自 假 則 何 法 非 假  舉 空 則 無 法 不 空  
ZH_X75_1512_019:0201b18	成之謂之三德。修之謂之三觀。舉其要則聖人極深	019	成 之 謂 之 三 德  修 之 謂 之 三 觀  舉 其 要 則 聖 人 極 深 
ZH_X75_1512_019:0201b19	研幾窮理盡性之說乎。昧者使明。塞者使通。通則悟。	019	研 幾 窮 理 盡 性 之 說 乎  昧 者 使 明  塞 者 使 通  通 則 悟  
ZH_X75_1512_019:0201b20	悟則至。至則常。常則盡矣。明則照。照則化。化則成。成	019	悟 則 至  至 則 常  常 則 盡 矣  明 則 照  照 則 化  化 則 成  成 
ZH_X75_1512_019:0201b21	則一矣。聖人有以彌綸萬法而不差。旁礡萬劫而不	019	則 一 矣  聖 人 有 以 彌 綸 萬 法 而 不 差  旁 礡 萬 劫 而 不 
ZH_X75_1512_019:0201b22	違。燾載恒沙而不有。復歸無物而不無。寓名之曰佛。	019	違  燾 載 恒 沙 而 不 有  復 歸 無 物 而 不 無  寓 名 之 曰 佛  
ZH_X75_1512_019:0201b23	強號之曰覺。究其旨。解脫自在莫大極妙之德乎。夫	019	強 號 之 曰 覺  究 其 旨  解 脫 自 在 莫 大 極 妙 之 德 乎  夫 
ZH_X75_1512_019:0201b24	三觀成功者如此。所謂圓頓者。非漸次。非不定。指論	019	三 觀 成 功 者 如 此  所 謂 圓 頓 者  非 漸 次  非 不 定  指 論 
ZH_X75_1512_019:0201c01	十章之義也。十章者。恢演始末通道之關也。五略者。	019	十 章 之 義 也  十 章 者  恢 演 始 末 通 道 之 關 也  五 略 者  
ZH_X75_1512_019:0201c02	舉其弘綱截流之津也。十境者。發動之機立觀之諦	019	舉 其 弘 綱 截 流 之 津 也  十 境 者  發 動 之 機 立 觀 之 諦 
ZH_X75_1512_019:0201c03	也。十乘者。妙用所修發行之門也。始於正觀而終於	019	也  十 乘 者  妙 用 所 修 發 行 之 門 也  始 於 正 觀 而 終 於 
ZH_X75_1512_019:0201c04	見境者。義備故也。闕其餘者。非修之要也。乘者何也。	019	見 境 者  義 備 故 也  闕 其 餘 者  非 修 之 要 也  乘 者 何 也  
ZH_X75_1512_019:0201c05	載物而運者也。十者何也。成載之事也。知其境之妙	019	載 物 而 運 者 也  十 者 何 也  成 載 之 事 也  知 其 境 之 妙 
ZH_X75_1512_019:0201c06	不行而至者。德之上也。乘一而已。豈籍夫九哉。九者	019	不 行 而 至 者  德 之 上 也  乘 一 而 已  豈 籍 夫 九 哉  九 者 
ZH_X75_1512_019:0201c07	非他相生之說。未至者之所踐也。故發心者發無所	019	非 他 相 生 之 說  未 至 者 之 所 踐 也  故 發 心 者 發 無 所 
ZH_X75_1512_019:0201c08	發。安心者安無所安。徧破者徧無所破。爰至餘乘。皆	019	發  安 心 者 安 無 所 安  徧 破 者 徧 無 所 破  爰 至 餘 乘  皆 
ZH_X75_1512_019:0201c09	不得已而說也。至於別其義例。判為章目。推而廣之	019	不 得 已 而 說 也  至 於 別 其 義 例  判 為 章 目  推 而 廣 之 
ZH_X75_1512_019:0201c10	不為繁。統而簡之不為少。如連環不可解也。如貫珠	019	不 為 繁  統 而 簡 之 不 為 少  如 連 環 不 可 解 也  如 貫 珠 
ZH_X75_1512_019:0201c11	不可雜也。如懸鏡不可揜也。如通川不可遏也。議家	019	不 可 雜 也  如 懸 鏡 不 可 揜 也  如 通 川 不 可 遏 也  議 家 
ZH_X75_1512_019:0201c12	多門非諍論也。按經正義非虗說也。辯四教淺深事	019	多 門 非 諍 論 也  按 經 正 義 非 虗 說 也  辯 四 教 淺 深 事 
ZH_X75_1512_019:0201c13	有源也。成一事因緣理無遺也。噫。止觀其救世明道	019	有 源 也  成 一 事 因 緣 理 無 遺 也  噫  止 觀 其 救 世 明 道 
ZH_X75_1512_019:0201c14	之書乎。非夫聖智超絕卓爾獨立其孰能為乎。非夫	019	之 書 乎  非 夫 聖 智 超 絕 卓 爾 獨 立 其 孰 能 為 乎  非 夫 
ZH_X75_1512_019:0201c15	聰明深達得意忘象其孰能知乎。今之人乃專用章	019	聰 明 深 達 得 意 忘 象 其 孰 能 知 乎  今 之 人 乃 專 用 章 
ZH_X75_1512_019:0201c16	句文字從而釋之。又何疎漏耶。或稱不思議境與不	019	句 文 字 從 而 釋 之  又 何 疎 漏 耶  或 稱 不思議境 與 不 
ZH_X75_1512_019:0201c17	思議事皆極聖之域。等覺至人猶所未盡。若凡夫生	019	思 議 事 皆 極 聖 之 域  等 覺 至 人 猶 所 未 盡  若 凡 夫 生 
ZH_X75_1512_019:0201c18	滅心行。三惑浩然。於言說之中推上妙之理。是猶醯	019	滅 心 行  三 惑 浩 然  於 言 說 之 中 推 上 妙 之 理  是 猶 醯 
ZH_X75_1512_019:0201c19	鷄而說大鵬。夏虫之議層氷。其不可見明矣。今止觀	019	鷄 而 說 大 鵬  夏 虫 之 議 層 氷  其 不 可 見 明 矣  今 止 觀 
ZH_X75_1512_019:0201c20	之說文字萬數。廣尋果地無益初學。豈如暗然自修。	019	之 說 文 字 萬 數  廣 尋 果 地 無 益 初 學  豈 如 暗 然 自 修  
ZH_X75_1512_019:0201c21	功至自至。何必以早計為事乎。是大不然。凡所謂上	019	功 至 自 至  何 必 以 早 計 為 事 乎  是 大 不 然  凡 所 謂 上 
ZH_X75_1512_019:0201c22	聖之域。豈隔闊遼[仁-二+敻]與凡境杳絕歟。是惟一性而已。	019	聖 之 域  豈 隔 闊 遼 [仁二敻] 與 凡 境 杳 絕 歟  是 惟 一 性 而 已  
ZH_X75_1512_019:0201c23	得之謂悟。失之謂迷。一理而已。迷而為凡。悟而為聖。	019	得 之 謂 悟  失 之 謂 迷  一 理 而 已  迷 而 為 凡  悟 而 為 聖  
ZH_X75_1512_019:0201c24	迷者自隔。理不隔也。失者自失。性不失也。止觀之作。	019	迷 者 自 隔  理 不 隔 也  失 者 自 失  性 不 失 也  止 觀 之 作  
ZH_X75_1512_019:0202a01	所以離異同而究聖神。使群生正性而順理者也。正	019	所 以 離 異 同 而 究 聖 神  使 群 生 正 性 而 順 理 者 也  正 
ZH_X75_1512_019:0202a02	性順理所以行覺路而至妙境也。不知此教者則學	019	性 順 理 所 以 行 覺 路 而 至 妙 境 也  不 知 此 教 者 則 學 
ZH_X75_1512_019:0202a03	何所入。功何所施。智何所發。譬如無目。昧于日月之	019	何 所 入  功 何 所 施  智 何 所 發  譬 如 無 目  昧 于 日 月 之 
ZH_X75_1512_019:0202a04	光。行於重險之處顛踣墮落。可勝既乎。噫。去聖久遠。	019	光  行 於 重 險 之 處 顛 踣 墮 落  可 勝 既 乎  噫  去 聖 久 遠  
ZH_X75_1512_019:0202a05	賢人不出。庸昏之徒含識而已。致使魔邪詭惑。諸黨	019	賢 人 不 出  庸 昏 之 徒 含 識 而 已  致 使 魔 邪 詭 惑  諸 黨 
ZH_X75_1512_019:0202a06	並熾。空有云云。為坑為穽。有膠於文句不敢動者。有	019	並 熾  空 有 云 云  為 坑 為 穽  有 膠 於 文 句 不 敢 動 者  有 
ZH_X75_1512_019:0202a07	流於漭浪不能住者。有太遠而甘心不至者。有太近	019	流 於 漭 浪 不 能 住 者  有 太 遠 而 甘 心 不 至 者  有 太 近 
ZH_X75_1512_019:0202a08	而我身即是者。有枯木而稱定者。有竅號而稱慧者。	019	而 我 身 即 是 者  有 枯 木 而 稱 定 者  有 竅 號 而 稱 慧 者  
ZH_X75_1512_019:0202a09	有奔走非道而言權者。有假於鬼神而言通者。有放	019	有 奔 走 非 道 而 言 權 者  有 假 於 鬼 神 而 言 通 者  有 放 
ZH_X75_1512_019:0202a10	心而言廣者。有罕言而為密者。有齒舌潛傳而為口	019	心 而 言 廣 者  有 罕 言 而 為 密 者  有 齒 舌 潛 傳 而 為 口 
ZH_X75_1512_019:0202a11	訣者。凡此之類。自立為祖。繼祖為家。反經非聖。昧者	019	訣 者  凡 此 之 類  自 立 為 祖  繼 祖 為 家  反 經 非 聖  昧 者 
ZH_X75_1512_019:0202a12	不覺。仲尼有言。道之不明也。我知之矣。由物累也。悲	019	不 覺  仲 尼 有 言  道 之 不 明 也  我 知 之 矣  由 物 累 也  悲 
ZH_X75_1512_019:0202a13	夫。隋開皇十八年智者去世。至皇朝建中垂二百載。	019	夫  隋 開 皇 十 八 年 智 者 去 世  至 皇 朝 建 中 垂 二 百 載  
ZH_X75_1512_019:0202a14	以斯文相傳凡五家師。其始曰灌頂。其次曰縉雲威。	019	以 斯 文 相 傳 凡 五 家 師  其 始 曰 灌 頂  其 次 曰 縉 雲 威  
ZH_X75_1512_019:0202a15	又其次曰東陽小威。又其次曰左溪朗公。其五曰荊	019	又 其 次 曰 東 陽 小 威  又 其 次 曰 左 溪 朗 公  其 五 曰 荊 
ZH_X75_1512_019:0202a16	溪然公。頂於同門中慧解第一。能奉師訓集成此書。	019	溪 然 公  頂 於 同 門 中 慧 解 第 一  能 奉 師 訓 集 成 此 書  
ZH_X75_1512_019:0202a17	蓋不以文辭為本故也。或失則繁。或得則野。當二威	019	蓋 不 以 文 辭 為 本 故 也  或 失 則 繁  或 得 則 野  當 二 威 
ZH_X75_1512_019:0202a18	之際。緘授而已。其道不行。天寶中左溪始弘解說。而	019	之 際  緘 授 而 已  其 道 不 行  天 寶 中 左 溪 始 弘 解 說  而 
ZH_X75_1512_019:0202a19	知者蓋寡。荊溪廣以傳記數十萬言。網羅遺法勤矣	019	知 者 蓋 寡  荊 溪 廣 以 傳 記 數 十 萬 言  網 羅 遺 法 勤 矣 
ZH_X75_1512_019:0202a20	備矣。荊溪滅後。知其說者適三四人。古人云。生而知	019	備 矣  荊 溪 滅 後  知 其 說 者 適 三 四 人  古 人 云  生 而 知 
ZH_X75_1512_019:0202a21	之者上也。學而知之者次也。困而不學又其次也。夫	019	之 者 上 也  學 而 知 之 者 次 也  困 而 不 學 又 其 次 也  夫 
ZH_X75_1512_019:0202a22	生而知之者蓋性德者也。學而知之者天機深者也。	019	生 而 知 之 者 蓋 性 德 者 也  學 而 知 之 者 天 機 深 者 也  
ZH_X75_1512_019:0202a23	若其嗜欲深。耳目塞。雖學而不知。斯為下矣。令夫學	019	若 其 嗜 欲 深  耳 目 塞  雖 學 而 不 知  斯 為 下 矣  令 夫 學 
ZH_X75_1512_019:0202a24	者內病於蔽。外役於煩。沒世不能通其文。數年不能	019	者 內 病 於 蔽  外 役 於 煩  沒 世 不 能 通 其 文  數 年 不 能 
ZH_X75_1512_019:0202b01	得其益。是則業文為之屨校梏足也。棼句為之簸糠	019	得 其 益  是 則 業 文 為 之 屨 校 梏 足 也  棼 句 為 之 簸 糠 
ZH_X75_1512_019:0202b02	眯目也。以不能之師。教不領之弟子。止觀所以未光	019	眯 目 也  以 不 能 之 師  教 不 領 之 弟 子  止 觀 所 以 未 光 
ZH_X75_1512_019:0202b03	大於時也。子常戚戚於是。整其宏綱。撮其機要。其理	019	大 於 時 也  子 常 戚 戚 於 是  整 其 宏 綱  撮 其 機 要  其 理 
ZH_X75_1512_019:0202b04	之所存。教之所急。或易置之。或引伸之。其義之迃。其	019	之 所 存  教 之 所 急  或 易 置 之  或 引 伸 之  其 義 之 迃  其 
ZH_X75_1512_019:0202b05	辭之鄙。或薙除之。或潤色之。大凡浮疎之患十愈其	019	辭 之 鄙  或 薙 除 之  或 潤 色 之  大 凡 浮 疎 之 患 十 愈 其 
ZH_X75_1512_019:0202b06	九。廣略之宜三存其一。於是祛鄙滯。導蒙童。貽諸他	019	九  廣 略 之 宜 三 存 其 一  於 是 祛 鄙 滯  導 蒙 童  貽 諸 他 
ZH_X75_1512_019:0202b07	人。則吾豈敢。若同見同行。且不以止觀罪我。亦無隱	019	人  則 吾 豈 敢  若 同 見 同 行  且 不 以 止 觀 罪 我  亦 無 隱 
ZH_X75_1512_019:0202b08	乎爾。建中上元甲子首事笔削三年歲在析木之津	019	乎 爾  建 中 上 元 甲 子 首 事 笔 削 三 年 歲 在 析 木 之 津 
ZH_X75_1512_019:0202b09	功畢云爾。	019	功 畢 云 爾  
ZH_X75_1512_019:0202b10	論曰。梁肅文集二十卷。友人崔恭為之序。稱肅天	019	論 曰  梁 肅 文 集 二 十 卷  友 人 崔 恭 為 之 序  稱 肅 天 
ZH_X75_1512_019:0202b11	台大師元浩之門弟子也。累官太子侍講史舘修	019	台 大 師 元 浩 之 門 弟 子 也  累 官 太 子 侍 講 史 舘 修 
ZH_X75_1512_019:0202b12	撰翰林學士。卒年四十有三。凡釋氏之製作。粹美	019	撰 翰 林 學 士  卒 年 四 十 有 三  凡 釋 氏 之 製 作  粹 美 
ZH_X75_1512_019:0202b13	深遠天下無以杭敵。今觀統例之作。信哉斯言也。	019	深 遠 天 下 無 以 杭 敵  今 觀 統 例 之 作  信 哉 斯 言 也  
ZH_X75_1512_019:0202b14	厥後五十餘年。李翱習之著復性書。甞邃窮淵源。	019	厥 後 五 十 餘 年  李 翱 習 之 著 復 性 書  甞 邃 窮 淵 源  
ZH_X75_1512_019:0202b15	蓋從其規模而出。往往造端立意皆合。特引證與	019	蓋 從 其 規 模 而 出  往 往 造 端 立 意 皆 合  特 引 證 與 
ZH_X75_1512_019:0202b16	開列名相差異耳。然則肅之文章得於台教而深	019	開 列 名 相 差 異 耳  然 則 肅 之 文 章 得 於 台 教 而 深 
ZH_X75_1512_019:0202b17	遠無敵。習之從而効之。教有所謂四攝者。二公將	019	遠 無 敵  習 之 從 而 効 之  教 有 所 謂 四 攝 者  二 公 將 
ZH_X75_1512_019:0202b18	無同布施深妙愛語。攝化同類奇傑之士。復其性	019	無 同 布 施 深 妙 愛 語  攝 化 同 類 奇 傑 之 士  復 其 性 
ZH_X75_1512_019:0202b19	而知有本地風光也歟。	019	而 知 有 本 地 風 光 也 歟  
ZH_X75_1512_019:0202b20	元貞四年二月。江西馬祖大師道一示寂。師漢州十	019	元 貞 四 年 二 月  江 西 馬 祖 大 師 道 一 示 寂  師 漢 州 十 
ZH_X75_1512_019:0202b21	邡人。容貌豐偉。牛行虎視。引舌過準。足下有二輪文。	019	邡 人  容 貌 豐 偉  牛 行 虎 視  引 舌 過 準  足 下 有 二 輪 文  
ZH_X75_1512_019:0202b22	遇懷讓禪師密契心法。始自建陽。遷臨川。次南康。所	019	遇 懷 讓 禪 師 密 契 心 法  始 自 建 陽  遷 臨 川  次 南 康  所 
ZH_X75_1512_019:0202b23	至聚徒說法剏建禪林。大曆中始居豫章開元寺。甞	019	至 聚 徒 說 法 剏 建 禪 林  大 曆 中 始 居 豫 章 開 元 寺  甞 
ZH_X75_1512_019:0202b24	示眾曰。汝等諸人各信自心是佛。此心即佛。達磨大	019	示 眾 曰  汝 等 諸 人 各 信 自 心 是 佛  此 心 即 佛  達 磨 大 
ZH_X75_1512_019:0202c01	師自南天竺國來此中華傳上乘一心之法。令汝等	019	師 自 南 天 竺 國 來 此 中 華 傳 上 乘 一 心 之 法  令 汝 等 
ZH_X75_1512_019:0202c02	開悟。又引楞伽經文以印眾生心地。恐汝顛倒不自	019	開 悟  又 引 楞 伽 經 文 以 印 眾 生 心 地  恐 汝 顛 倒 不 自 
ZH_X75_1512_019:0202c03	信此一心之法各各有之。故楞伽經云。佛語心為宗。	019	信 此 一 心 之 法 各 各 有 之  故 楞 伽 經 云  佛 語 心 為 宗  
ZH_X75_1512_019:0202c04	無門為法門。又云。夫求法者應無所求。心外無別佛。	019	無 門 為 法 門  又 云  夫 求 法 者 應 無 所 求  心 外 無 別 佛  
ZH_X75_1512_019:0202c05	佛外無別心。不取善不取惡。淨穢兩邊都不依怙。達	019	佛 外 無 別 心  不 取 善 不 取 惡  淨 穢 兩 邊 都 不 依 怙  達 
ZH_X75_1512_019:0202c06	罪性空。念念不可得無自性故。故云三界唯心。森羅	019	罪 性 空  念 念 不 可 得 無 自 性 故  故 云 三界唯心  森 羅 
ZH_X75_1512_019:0202c07	及萬像。一法之所印。凡所見色即是見心。心不自心	019	及 萬 像  一 法 之 所 印  凡 所 見 色 即 是 見 心  心 不 自 心 
ZH_X75_1512_019:0202c08	因色故有。但隨時言說。即事即理都無所礙。菩提道	019	因 色 故 有  但 隨 時 言 說  即 事 即 理 都 無 所 礙  菩 提 道 
ZH_X75_1512_019:0202c09	果亦復如是。於心所生即名為色。知色空故生即無	019	果 亦復如是  於 心 所 生 即 名 為 色  知 色 空 故 生 即 無 
ZH_X75_1512_019:0202c10	生。若了此意乃可隨時著衣喫食長養聖胎任運過	019	生  若 了 此 意 乃 可 隨 時 著 衣 喫 食 長 養 聖 胎 任 運 過 
ZH_X75_1512_019:0202c11	時。復有何事。汝受吾教聽吾偈曰。心地隨時說。菩提	019	時  復 有 何 事  汝 受 吾 教 聽 吾 偈 曰  心 地 隨 時 說  菩 提 
ZH_X75_1512_019:0202c12	亦只寧。事理俱無礙。當生即不生。師於開元示寂。先	019	亦 只 寧  事 理 俱 無 礙  當 生 即 不 生  師 於 開 元 示 寂  先 
ZH_X75_1512_019:0202c13	是師甞經由豫章泐潭之石門。愛其山水奇勝洞壑	019	是 師 甞 經 由 豫 章 泐 潭 之 石 門  愛 其 山 水 奇 勝 洞 壑 
ZH_X75_1512_019:0202c14	平坦。[(厂@((既-旡)-日+口))*頁]謂其徒曰。吾朽質之日歸骨于此。至是門弟	019	平 坦  [厂既旡日口頁] 謂 其 徒 曰  吾 朽 質 之 日 歸 骨 于 此  至 是 門 弟 
ZH_X75_1512_019:0202c15	子奉靈骨舍利建道場于石門。相國權德輿為之碑。	019	子 奉 靈 骨 舍 利 建 道 場 于 石 門  相 國 權 德 輿 為 之 碑  
ZH_X75_1512_019:0202c16	宣宗賜諡大寂禪師。得法弟子凡百三十有九人。各	019	宣 宗 賜 諡 大 寂 禪 師  得 法 弟 子 凡 百 三 十 有 九 人  各 
ZH_X75_1512_019:0202c17	為一方宗主轉化無窮。禪宗至此大盛于世。	019	為 一 方 宗 主 轉 化 無 窮  禪 宗 至 此 大 盛 于 世  
ZH_X75_1512_019:0202c18	大珠慧海禪師者。建州人。初參馬祖。祖問從何處來。	019	大 珠 慧 海 禪 師 者  建 州 人  初 參 馬 祖  祖 問 從 何 處 來  
ZH_X75_1512_019:0202c19	曰越州大雲寺來。祖曰來此擬須何事。曰來求佛法。	019	曰 越 州 大 雲 寺 來  祖 曰 來 此 擬 須 何 事  曰 來 求 佛 法  
ZH_X75_1512_019:0202c20	祖曰。自家寶藏不[(厂@((既-旡)-日+口))*頁]。拋家散走作什麼。我這裏一物	019	祖 曰  自 家 寶 藏 不 [厂既旡日口頁]  拋 家 散 走 作 什 麼  我 這 裏 一 物 
ZH_X75_1512_019:0202c21	也無。求什麼佛法。師遂禮拜問那箇是慧海自家寶	019	也 無  求 什 麼 佛 法  師 遂 禮 拜 問 那 箇 是 慧 海 自 家 寶 
ZH_X75_1512_019:0202c22	藏。祖曰。即今問我者是汝寶藏。一切具足更無欠少。	019	藏  祖 曰  即 今 問 我 者 是 汝 寶 藏  一切具足 更 無 欠 少  
ZH_X75_1512_019:0202c23	使用自在何假向外求覔。師於言下自識本心不由	019	使 用 自 在 何 假 向 外 求 覔  師 於 言 下 自 識 本 心 不 由 
ZH_X75_1512_019:0202c24	知覺。禮謝畢。服勞久之。後以受業師年老歸奉養。乃	019	知 覺  禮 謝 畢  服 勞 久 之  後 以 受 業 師 年 老 歸 奉 養  乃 
ZH_X75_1512_019:0203a01	晦迹藏用。外現癡訥。撰頓悟入道要門一卷。為好事	019	晦 迹 藏 用  外 現 癡 訥  撰 頓 悟 入 道 要 門 一 卷  為 好 事 
ZH_X75_1512_019:0203a02	竊出。及馬祖見之。即告眾曰。越州有大珠。圓明光透	019	竊 出  及 馬 祖 見 之  即 告 眾 曰  越 州 有 大 珠  圓 明 光 透 
ZH_X75_1512_019:0203a03	自在無遮障處也。眾中有知師本姓朱者。遂共尋訪。	019	自 在 無 遮 障 處 也  眾 中 有 知 師 本 姓 朱 者  遂 共 尋 訪  
ZH_X75_1512_019:0203a04	師繇是道望顯著。說法波翻海湧浩然無礙。有頓悟	019	師 繇 是 道 望 顯 著  說 法 波 翻 海 湧 浩 然 無 礙  有 頓 悟 
ZH_X75_1512_019:0203a05	門及廣語行于世。	019	門 及 廣 語 行 于 世  
ZH_X75_1512_019:0203a06	六年。石頭希遷禪師示寂。師得法於青原。天寶中居	019	六 年  石 頭 希 遷 禪 師 示 寂  師 得 法 於 青 原  天 寶 中 居 
ZH_X75_1512_019:0203a07	衡山南寺。寺東有石其狀如臺。乃結庵其上。時號石	019	衡 山 南 寺  寺 東 有 石 其 狀 如 臺  乃 結 庵 其 上  時 號 石 
ZH_X75_1512_019:0203a08	頭和尚。南嶽鬼神多見身聽法。師皆與之授戒。大曆	019	頭 和 尚  南 嶽 鬼 神 多 見 身 聽 法  師 皆 與 之 授 戒  大 曆 
ZH_X75_1512_019:0203a09	中江西主大寂．湖南主石頭。往來憧憧並湊二大士	019	中 江 西 主 大 寂  湖 南 主 石 頭  往 來 憧 憧 並 湊 二 大 士 
ZH_X75_1512_019:0203a10	之門。甞示眾曰。吾之法門先佛傳授。不論禪定精進。	019	之 門  甞 示 眾 曰  吾 之 法 門 先 佛 傳 授  不 論 禪 定 精 進  
ZH_X75_1512_019:0203a11	唯達佛之知見。即心即佛。心．佛．眾生．菩提．煩惱名異	019	唯 達 佛 之 知 見  即 心 即 佛  心  佛  眾 生  菩 提  煩 惱 名 異 
ZH_X75_1512_019:0203a12	體一。汝等當知自己心靈。體離斷常性非垢淨。湛然	019	體 一  汝 等 當 知 自 己 心 靈  體 離 斷 常 性 非 垢 淨  湛 然 
ZH_X75_1512_019:0203a13	圓滿凡聖齊同。應用無方離心意識。三界六道唯自	019	圓 滿 凡 聖 齊 同  應 用 無 方 離 心 意 識  三 界 六 道 唯 自 
ZH_X75_1512_019:0203a14	心現。水月鏡像豈有生滅。汝等知之無所不備。師初	019	心 現  水 月 鏡 像 豈 有 生 滅  汝 等 知 之 無 所 不 備  師 初 
ZH_X75_1512_019:0203a15	閱肇論云。會萬物為己者其唯聖人乎。遂豁然曰。聖	019	閱 肇 論 云  會 萬 物 為 己 者 其 唯 聖 人 乎  遂 豁 然 曰  聖 
ZH_X75_1512_019:0203a16	人無己。靡所不己。因著參同契。其辭曰。竺土大僊心。	019	人 無 己  靡 所 不 己  因 著 參 同 契  其 辭 曰  竺 土 大 僊 心  
ZH_X75_1512_019:0203a17	東西密相付。人根有利鈍。道無南北祖。靈源明皎潔。	019	東 西 密 相 付  人 根 有 利 鈍  道 無 南 北 祖  靈 源 明 皎 潔  
ZH_X75_1512_019:0203a18	枝派暗流注。執事元是迷。契理亦非悟。門門一切境。	019	枝 派 暗 流 注  執 事 元 是 迷  契 理 亦 非 悟  門 門 一 切 境  
ZH_X75_1512_019:0203a19	回互不回互。回而更相涉。不爾依位住。色本殊質像。	019	回 互 不 回 互  回 而 更 相 涉  不 爾 依 位 住  色 本 殊 質 像  
ZH_X75_1512_019:0203a20	聲元無樂苦。暗合上中言。明明清濁句。四大性自復。	019	聲 元 無 樂 苦  暗 合 上 中 言  明 明 清 濁 句  四 大 性 自 復  
ZH_X75_1512_019:0203a21	如子得其母。火熱風動搖。水濕地堅固。眼色耳音聲。	019	如 子 得 其 母  火 熱 風 動 搖  水 濕 地 堅 固  眼 色 耳 音 聲  
ZH_X75_1512_019:0203a22	鼻香舌醎醋。然依一一法。依根葉分布。本末須歸宗。	019	鼻 香 舌 醎 醋  然 依 一 一 法  依 根 葉 分 布  本 末 須 歸 宗  
ZH_X75_1512_019:0203a23	尊卑用其語。當明中有暗。勿以暗相遇。當暗中有明。	019	尊 卑 用 其 語  當 明 中 有 暗  勿 以 暗 相 遇  當 暗 中 有 明  
ZH_X75_1512_019:0203a24	勿以明相覩。明暗各相對。比如前後步。萬物自有功。	019	勿 以 明 相 覩  明 暗 各 相 對  比 如 前 後 步  萬 物 自 有 功  
ZH_X75_1512_019:0203b01	當言用及處。事存函蓋合。理應箭鋒拄。承言須會宗。	019	當 言 用 及 處  事 存 函 蓋 合  理 應 箭 鋒 拄  承 言 須 會 宗  
ZH_X75_1512_019:0203b02	勿自立規矩。觸目不會道。運足焉知路。進步非遠近。	019	勿 自 立 規 矩  觸 目 不 會 道  運 足 焉 知 路  進 步 非 遠 近  
ZH_X75_1512_019:0203b03	迷隔山河固。謹白參玄人。光陰莫虗度。	019	迷 隔 山 河 固  謹 白 參 玄 人  光 陰 莫 虗 度  
ZH_X75_1512_019:0203b04	論曰。石頭參同契頌。清涼大法眼注之。其深禪妙	019	論 曰  石 頭 參 同 契 頌  清 涼 大 法 眼 注 之  其 深 禪 妙 
ZH_X75_1512_019:0203b05	句使人讀之三歎不已。黃山谷曰。甞問衲子。牧護	019	句 使 人 讀 之 三 歎 不 已  黃 山 谷 曰  甞 問 衲 子  牧 護 
ZH_X75_1512_019:0203b06	歌是何等語而皆不能說。後見劉夢得作夔州刺	019	歌 是 何 等 語 而 皆 不 能 說  後 見 劉 夢 得 作 夔 州 刺 
ZH_X75_1512_019:0203b07	史時樂府有牧護歌。似是賽神曲。然亦不可曉。及	019	史 時 樂 府 有 牧 護 歌  似 是 賽 神 曲  然 亦 不 可 曉  及 
ZH_X75_1512_019:0203b08	在黔中聞賽神者夜歌曰。聽說儂家牧護至。末後	019	在 黔 中 聞 賽 神 者 夜 歌 曰  聽 說 儂 家 牧 護 至  末 後 
ZH_X75_1512_019:0203b09	云莫酒燒錢歸去。乃知蘇溪嘉州人故作此歌學	019	云 莫 酒 燒 錢 歸 去  乃 知 蘇 溪 嘉 州 人 故 作 此 歌 學 
ZH_X75_1512_019:0203b10	巴人曲。猶石頭學魏伯陽作參同契也。予謂山谷	019	巴 人 曲  猶 石 頭 學 魏 伯 陽 作 參 同 契 也  予 謂 山 谷 
ZH_X75_1512_019:0203b11	說牧護歌則已然矣。至參同契乃幽贊曹溪密旨	019	說 牧 護 歌 則 已 然 矣  至 參 同 契 乃 幽 贊 曹 溪 密 旨 
ZH_X75_1512_019:0203b12	而建立石頭宗風。真萬世不刊之典也。奚暇學人	019	而 建 立 石 頭 宗 風  真 萬 世 不 刊 之 典 也  奚 暇 學 人 
ZH_X75_1512_019:0203b13	而為之哉。	019	而 為 之 哉  
ZH_X75_1512_019:0203b14	十二年。宣河東節度使禮部尚書李詵備禮迎法師	019	十 二 年  宣 河 東 節 度 使 禮 部 尚 書 李 詵 備 禮 迎 法 師 
ZH_X75_1512_019:0203b15	澄觀入京。觀至。有旨命同罽賓三藏般若翻譯烏茶	019	澄 觀 入 京  觀 至  有 旨 命 同 罽 賓 三 藏 般 若 翻 譯 烏 茶 
ZH_X75_1512_019:0203b16	國所進華嚴後分梵夾。帝親預譯場一日不至即差	019	國 所 進 華 嚴 後 分 梵 夾  帝 親 預 譯 場 一 日 不 至 即 差 
ZH_X75_1512_019:0203b17	僧寂光依僧欲云。皇帝國事因緣。如法僧事與欲清	019	僧 寂 光 依 僧 欲 云  皇 帝 國 事 因 緣  如 法 僧 事 與 欲 清 
ZH_X75_1512_019:0203b18	淨。觀承睿旨。翻宣既就進之。帝命開示華嚴宗旨。群	019	淨  觀 承 睿 旨  翻 宣 既 就 進 之  帝 命 開 示 華 嚴 宗 旨  群 
ZH_X75_1512_019:0203b19	臣大集。觀陞高座曰。我皇御宇。德合乾坤光宅萬方。	019	臣 大 集  觀 陞 高 座 曰  我 皇 御 宇  德 合 乾 坤 光 宅 萬 方  
ZH_X75_1512_019:0203b20	重譯來貢。東風入律西天輸越海之誠。南印御書北	019	重 譯 來 貢  東 風 入 律 西 天 輸 越 海 之 誠  南 印 御 書 北 
ZH_X75_1512_019:0203b21	闕獻朝宗之敬。特迴明詔再譯真詮。光闡大猷增輝	019	闕 獻 朝 宗 之 敬  特 迴 明 詔 再 譯 真 詮  光 闡 大 猷 增 輝 
ZH_X75_1512_019:0203b22	新理。澄觀顧多天幸欽屬盛明。奉詔譯場承旨幽贊。	019	新 理  澄 觀 顧 多 天 幸 欽 屬 盛 明  奉 詔 譯 場 承 旨 幽 贊  
ZH_X75_1512_019:0203b23	抃躍兢惕三復竭愚。露滴天地喜含百川之味。塵培	019	抃 躍 兢 惕 三 復 竭 愚  露 滴 天 地 喜 含 百 川 之 味  塵 培 
ZH_X75_1512_019:0203b24	華嶽無增萬仞之高。極虗空之可度。體無邊涯。大也。	019	華 嶽 無 增 萬 仞 之 高  極 虗 空 之 可 度  體 無 邊 涯  大 也  
ZH_X75_1512_019:0203c01	竭滄溟而可飲。法門無盡。方也。碎塵剎而可數。用無	019	竭 滄 溟 而 可 飲  法 門 無 盡  方 也  碎 塵 剎 而 可 數  用 無 
ZH_X75_1512_019:0203c02	能測。廣也。離覺所覺。朗萬法之幽邃。佛也。芬敷萬行	019	能 測  廣 也  離 覺 所 覺  朗 萬 法 之 幽 邃  佛 也  芬 敷 萬 行 
ZH_X75_1512_019:0203c03	榮耀眾德。華也。圓茲行德飾彼十身。嚴也。貫攝玄微	019	榮 耀 眾 德  華 也  圓 茲 行 德 飾 彼 十 身  嚴 也  貫 攝 玄 微 
ZH_X75_1512_019:0203c04	以成真光之彩。經也。總斯七字為一部之宏綱。將契	019	以 成 真 光 之 彩  經 也  總 斯 七 字 為 一 部 之 宏 綱  將 契 
ZH_X75_1512_019:0203c05	本性非行莫階。故說普賢無邊勝行。行起解絕。智證	019	本 性 非 行 莫 階  故 說 普 賢 無 邊 勝 行  行 起 解 絕  智 證 
ZH_X75_1512_019:0203c06	圓明。無礙融通現前受用。帝大悅賜觀紫方袍。號教	019	圓 明  無 礙 融 通 現 前 受 用  帝 大 悅 賜 觀 紫 方 袍  號 教 
ZH_X75_1512_019:0203c07	授和尚。其後相國齊抗．鄭餘慶．高郢請撰華嚴綱要	019	授 和 尚  其 後 相 國 齊 抗  鄭 餘 慶  高 郢 請 撰 華 嚴 綱 要 
ZH_X75_1512_019:0203c08	三卷。相國李吉甫．侍郎歸登．駙馬杜琮請述正要一	019	三 卷  相 國 李 吉 甫  侍 郎 歸 登  駙 馬 杜 琮 請 述 正 要 一 
ZH_X75_1512_019:0203c09	卷。又為南康王韋皐．相國武元衡著法界觀玄鏡一	019	卷  又 為 南 康 王 韋 皐  相 國 武 元 衡 著 法 界 觀 玄 鏡 一 
ZH_X75_1512_019:0203c10	卷。僕射高崇文請著鏡燈說文一卷。司徒嚴綬．司空	019	卷  僕 射 高 崇 文 請 著 鏡 燈 說 文 一 卷  司 徒 嚴 綬  司 空 
ZH_X75_1512_019:0203c11	鄭元．刺史陸長源請撰三聖圓融觀一卷。節度使薛	019	鄭 元  刺 史 陸 長 源 請 撰 三 聖 圓 融 觀 一 卷  節 度 使 薛 
ZH_X75_1512_019:0203c12	華．觀察使孟簡．中書錢徽．拾遺白居易．給事杜羔等	019	華  觀 察 使 孟 簡  中 書 錢 徽  拾 遺 白 居 易  給 事 杜 羔 等 
ZH_X75_1512_019:0203c13	請製七處九會華藏界圖心鏡說文十卷。又與僧錄	019	請 製 七 處 九 會 華 藏 界 圖 心 鏡 說 文 十 卷  又 與 僧 錄 
ZH_X75_1512_019:0203c14	靈邃大師十入首座十寺三學上流製華嚴．圓覺．四	019	靈 邃 大 師 十 入 首 座 十 寺 三 學 上 流 製 華 嚴  圓 覺  四 
ZH_X75_1512_019:0203c15	分．中觀等經律論關脉三十餘部。皆古錦鈍金隨器	019	分  中 觀 等 經 律 論 關 脉 三 十 餘 部  皆 古 錦 鈍 金 隨 器 
ZH_X75_1512_019:0203c16	任用云。	019	任 用 云  
ZH_X75_1512_019:0203c17	釋皎然者。字晝。謝靈運十世之孫。有逸才。風度凝遠。	019	釋 皎 然 者  字 晝  謝 靈 運 十 世 之 孫  有 逸 才  風 度 凝 遠  
ZH_X75_1512_019:0203c18	尤長於詩。為大師顏魯公．相國于頔。名士韋蘇州．吳	019	尤 長 於 詩  為 大 師 顏 魯 公  相 國 于 頔  名 士 韋 蘇 州  吳 
ZH_X75_1512_019:0203c19	季德．李華．梁肅諸公所敬。結為林下交。時陸羽隱松	019	季 德  李 華  梁 肅 諸 公 所 敬  結 為 林 下 交  時 陸 羽 隱 松 
ZH_X75_1512_019:0203c20	江。扁舟放浪。每至霅川。見晝必清談終日忘返。天下	019	江  扁 舟 放 浪  每 至 霅 川  見 晝 必 清 談 終 日 忘 返  天 下 
ZH_X75_1512_019:0203c21	士大夫服其標致。然耻以文章名世。甞歎曰。使有宣	019	士 大 夫 服 其 標 致  然 耻 以 文 章 名 世  甞 歎 曰  使 有 宣 
ZH_X75_1512_019:0203c22	尼之博識。胥臣之多聞。終日目前矜道侈義。適足以	019	尼 之 博 識  胥 臣 之 多 聞  終 日 目 前 矜 道 侈 義  適 足 以 
ZH_X75_1512_019:0203c23	擾真性。豈若松岩雲月禪坐相偶。無言而道合。至靜	019	擾 真 性  豈 若 松 岩 雲 月 禪 坐 相 偶  無 言 而 道 合  至 靜 
ZH_X75_1512_019:0203c24	而性同。吾將入杼山矣。於是裒所著詩文火之。後中	019	而 性 同  吾 將 入 杼 山 矣  於 是 裒 所 著 詩 文 火 之  後 中 
ZH_X75_1512_019:0204a01	丞李洪刺湖州。枉駕訪晝請及詩文。曰貧道役筆硯	019	丞 李 洪 刺 湖 州  枉 駕 訪 晝 請 及 詩 文  曰 貧 道 役 筆 硯 
ZH_X75_1512_019:0204a02	二十餘年。一無所得。冥搜物累。徒起我人。今弃之久	019	二 十 餘 年  一 無 所 得  冥 搜 物 累  徒 起 我 人  今 弃 之 久 
ZH_X75_1512_019:0204a03	矣。洪搜之民間。僅得十卷。皎然沒。相國于頔序之進	019	矣  洪 搜 之 民 間  僅 得 十 卷  皎 然 沒  相 國 于 頔 序 之 進 
ZH_X75_1512_019:0204a04	于朝。德宗詔藏秘閣。	019	于 朝  德 宗 詔 藏 秘 閣  
ZH_X75_1512_019:0204a05	律師靈澈。居越州雲門寺。一時公卿負才望若劉長	019	律 師 靈 澈  居 越 州 雲 門 寺  一 時 公 卿 負 才 望 若 劉 長 
ZH_X75_1512_019:0204a06	卿．嚴維．皇甫曾皆投刺結友。澈詩句與皎然．僧標齊	019	卿  嚴 維  皇 甫 曾 皆 投 刺 結 友  澈 詩 句 與 皎 然  僧 標 齊 
ZH_X75_1512_019:0204a07	名。甞有辭韋蘇州山邊水邊待月明之句。皎然稱賞	019	名  甞 有 辭 韋 蘇 州 山 邊 水 邊 待 月 明 之 句  皎 然 稱 賞 
ZH_X75_1512_019:0204a08	以為絕倫。中丞包公亦歎曰。見澈公山水之句。令人	019	以 為 絕 倫  中 丞 包 公 亦 歎 曰  見 澈 公 山 水 之 句  令 人 
ZH_X75_1512_019:0204a09	閣笔。著律宗行源二十一卷。初澈游京師。名聞輦轂。	019	閣 笔  著 律 宗 行 源 二 十 一 卷  初 澈 游 京 師  名 聞 輦 轂  
ZH_X75_1512_019:0204a10	緇流嫉其盛。造飛語激動中貴人。浸誣得罪。徙汀州。	019	緇 流 嫉 其 盛  造 飛 語 激 動 中 貴 人  浸 誣 得 罪  徙 汀 州  
ZH_X75_1512_019:0204a11	入會稽遂終老於吳越間。相國權德輿以序餞之曰。	019	入 會 稽 遂 終 老 於 吳 越 間  相 國 權 德 輿 以 序 餞 之 曰  
ZH_X75_1512_019:0204a12	昔廬山遠公．鍾山約公皆以文章廣心地。用贊後學。	019	昔 廬 山 遠 公  鍾 山 約 公 皆 以 文 章 廣 心 地  用 贊 後 學  
ZH_X75_1512_019:0204a13	俾學者乘理以詣。因言而悟。得非玄律之一派乎。吳	019	俾 學 者 乘 理 以 詣  因 言 而 悟  得 非 玄 律 之 一 派 乎  吳 
ZH_X75_1512_019:0204a14	興長老晝公掇六藝之菁英。首冠方外。入其室者有	019	興 長 老 晝 公 掇 六 藝 之 菁 英  首 冠 方 外  入 其 室 者 有 
ZH_X75_1512_019:0204a15	沃州澈上人。上人心冥空無而迹寄文字。故語甚夷	019	沃 州 澈 上 人  上 人 心 冥 空 無 而 迹 寄 文 字  故 語 甚 夷 
ZH_X75_1512_019:0204a16	易。如不出常境。而諸生思慮終不可至。其變也如風	019	易  如 不 出 常 境  而 諸 生 思 慮 終 不 可 至  其 變 也 如 風 
ZH_X75_1512_019:0204a17	松迭韵氷玉相扣。層蜂千仞下有金碧。愯鄙夫之目	019	松 迭 韵 氷 玉 相 扣  層 蜂 千 仞 下 有 金 碧  愯 鄙 夫 之 目 
ZH_X75_1512_019:0204a18	初不敢視。三復則淡然。天和晦於其中。故觀其容。鑒	019	初 不 敢 視  三 復 則 淡 然  天 和 晦 於 其 中  故 觀 其 容  鑒 
ZH_X75_1512_019:0204a19	其詞。知其心。不待境靜而靜。況會稽山水自古勝絕。	019	其 詞  知 其 心  不 待 境 靜 而 靜  況 會 稽 山 水 自 古 勝 絕  
ZH_X75_1512_019:0204a20	東晉逸民多遁世于此。夏五月。上人自鑪峰言旋復	019	東 晉 逸 民 多 遁 世 于 此  夏 五 月  上 人 自 鑪 峰 言 旋 復 
ZH_X75_1512_019:0204a21	于是邦。予知夫拂方袍坐輕舟。泝沿鏡中靜得佳句。	019	于 是 邦  予 知 夫 拂 方 袍 坐 輕 舟  泝 沿 鏡 中 靜 得 佳 句  
ZH_X75_1512_019:0204a22	然後彌入空寂萬慮洗然。則向之境物又其稊稗也。	019	然 後 彌 入 空 寂 萬 慮 洗 然  則 向 之 境 物 又 其 稊 稗 也  
ZH_X75_1512_019:0204a23	鄙人方景行企向之不暇。烏敢以離群為歎哉。德輿	019	鄙 人 方 景 行 企 向 之 不 暇  烏 敢 以 離 群 為 歎 哉  德 輿 
ZH_X75_1512_019:0204a24	又與玄禪師厚善。玄辭歸天竺寺。德輿以序餞之曰。	019	又 與 玄 禪 師 厚 善  玄 辭 歸 天 竺 寺  德 輿 以 序 餞 之 曰  
ZH_X75_1512_019:0204b01	度門之教根於空寂。因修以取證。階有以及無。不踐	019	度 門 之 教 根 於 空 寂  因 修 以 取 證  階 有 以 及 無  不 踐 
ZH_X75_1512_019:0204b02	精深之習而悟虗無之理者。未之有也。未得謂得則	019	精 深 之 習 而 悟 虗 無 之 理 者  未 之 有 也  未 得 謂 得 則 
ZH_X75_1512_019:0204b03	其病歟。僕久味斯法。思與言者。既而得玄禪師。禪師	019	其 病 歟  僕 久 味 斯 法  思 與 言 者  既 而 得 玄 禪 師  禪 師 
ZH_X75_1512_019:0204b04	早誦大乘經數萬言。晚得觀門之學。今則色空如一	019	早 誦 大 乘 經 數 萬 言  晚 得 觀 門 之 學  今 則 色 空 如 一 
ZH_X75_1512_019:0204b05	哀樂不入矣。桑門之患為外見所雜。既得之患為內	019	哀 樂 不 入 矣  桑 門 之 患 為 外 見 所 雜  既 得 之 患 為 內 
ZH_X75_1512_019:0204b06	見所縛。今玄公翛然二見之間不外不內冥夫至妙。	019	見 所 縛  今 玄 公 翛 然 二 見 之 間 不 外 不 內 冥 夫 至 妙  
ZH_X75_1512_019:0204b07	身戒心慧合於無倪。且以勾吳山水之絕境。天竺又	019	身 戒 心 慧 合 於 無 倪  且 以 勾 吳 山 水 之 絕 境  天 竺 又 
ZH_X75_1512_019:0204b08	經行之淨界。振錫而往。其心浩然。蓋隨緣生興。觸物	019	經 行 之 淨 界  振 錫 而 往  其 心 浩 然  蓋 隨 緣 生 興  觸 物 
ZH_X75_1512_019:0204b09	成化。而不為外塵所引也。幅巾男子權德輿稽首。	019	成 化  而 不 為 外 塵 所 引 也  幅 巾 男 子 權 德 輿 稽 首  
ZH_X75_1512_019:0204b10	僧標者。幼而神字清茂。甫七歲甞戲于門。有異沙門	019	僧 標 者  幼 而 神 字 清 茂  甫 七 歲 甞 戲 于 門  有 異 沙 門 
ZH_X75_1512_019:0204b11	見之。撫其頂曰。目秀如青蓮。真吾門之威鳳。苟能捨	019	見 之  撫 其 頂 曰  目 秀 如 青 蓮  真 吾 門 之 威 鳳  苟 能 捨 
ZH_X75_1512_019:0204b12	家必有重名。不然乘雲霓薄天漢。不可得而知也。父	019	家 必 有 重 名  不 然 乘 雲 霓 薄 天 漢  不 可 得 而 知 也  父 
ZH_X75_1512_019:0204b13	母聞而大喜即使出家。至德中肅宗有旨。白衣能誦	019	母 聞 而 大 喜 即 使 出 家  至 德 中 肅 宗 有 旨  白 衣 能 誦 
ZH_X75_1512_019:0204b14	經七百紙者許度為僧。標首中此選。後習毗尼。有高	019	經 七 百 紙 者 許 度 為 僧  標 首 中 此 選  後 習 毗 尼  有 高 
ZH_X75_1512_019:0204b15	行。結庵杭之西嶺。吳中士大夫雅與之游。而相國李	019	行  結 庵 杭 之 西 嶺  吳 中 士 大 夫 雅 與 之 游  而 相 國 李 
ZH_X75_1512_019:0204b16	吉甫．僕射韓皐．尚書孟簡與之結塵外交。吳人為之	019	吉 甫  僕 射 韓 皐  尚 書 孟 簡 與 之 結 塵 外 交  吳 人 為 之 
ZH_X75_1512_019:0204b17	語曰。杭之標。摩雲霄。越之澈。洞氷雪。霅川晝。能清秀。	019	語 曰  杭 之 標  摩 雲 霄  越 之 澈  洞 氷 雪  霅 川 晝  能 清 秀  
ZH_X75_1512_019:0204b18	右庶子李益甞得標所為樂府。持歸京師以為誇耀。	019	右 庶 子 李 益 甞 得 標 所 為 樂 府  持 歸 京 師 以 為 誇 耀  
ZH_X75_1512_019:0204b19	景陵陸羽見標。稱之曰。日月雲霞。吾知為天。標山川	019	景 陵 陸 羽 見 標  稱 之 曰  日 月 雲 霞  吾 知 為 天  標 山 川 
ZH_X75_1512_019:0204b20	草木。吾知為地。標推能歸美。吾知為德標。閑居趣寂。	019	草 木  吾 知 為 地  標 推 能 歸 美  吾 知 為 德 標  閑 居 趣 寂  
ZH_X75_1512_019:0204b21	得非名實在公乎。杭人尊之而不名。呼西嶺和尚。	019	得 非 名 實 在 公 乎  杭 人 尊 之 而 不 名  呼 西 嶺 和 尚  
ZH_X75_1512_019:0204b22	十五年四月帝誕節。敕有司備儀輦迎教授和尚澄	019	十 五 年 四 月 帝 誕 節  敕 有 司 備 儀 輦 迎 教 授 和 尚 澄 
ZH_X75_1512_019:0204b23	觀入內殿闡揚華嚴宗旨。觀陞高座曰。大哉真界萬	019	觀 入 內 殿 闡 揚 華 嚴 宗 旨  觀 陞 高 座 曰  大 哉 真 界 萬 
ZH_X75_1512_019:0204b24	法資始。包空有而絕相。入言象而無迹。妙有得之而	019	法 資 始  包 空 有 而 絕 相  入 言 象 而 無 迹  妙 有 得 之 而 
ZH_X75_1512_019:0204c01	不有。真空得之而不空。生滅得之而真常。緣起得之	019	不 有  真 空 得 之 而 不 空  生 滅 得 之 而 真 常  緣 起 得 之 
ZH_X75_1512_019:0204c02	而交映。我佛得之妙踐真覺廓淨塵習。寂寥於萬化	019	而 交 映  我 佛 得 之 妙 踐 真 覺 廓 淨 塵 習  寂 寥 於 萬 化 
ZH_X75_1512_019:0204c03	之域。動用於一虗之中。融身剎以相含。流聲光而遐	019	之 域  動 用 於 一 虗 之 中  融 身 剎 以 相 含  流 聲 光 而 遐 
ZH_X75_1512_019:0204c04	燭。我皇得之靈鑒虗極保合大和。聖文掩於百生。淳	019	燭  我 皇 得 之 靈 鑒 虗 極 保 合 大 和  聖 文 掩 於 百 生  淳 
ZH_X75_1512_019:0204c05	風扇於萬國。敷玄化以覺夢。垂天真以性情。是知不	019	風 扇 於 萬 國  敷 玄 化 以 覺 夢  垂 天 真 以 性 情  是 知 不 
ZH_X75_1512_019:0204c06	有大虗曷展無涯之照。不有真界豈淨等空之心。華	019	有 大 虗 曷 展 無 涯 之 照  不 有 真 界 豈 淨 等 空 之 心  華 
ZH_X75_1512_019:0204c07	嚴教者即窮斯旨趣盡其源流。故恢廓宏遠包納冲	019	嚴 教 者 即 窮 斯 旨 趣 盡 其 源 流  故 恢 廓 宏 遠 包 納 冲 
ZH_X75_1512_019:0204c08	邃。不可得而思議矣。指其源也。情塵有經。智海無外。	019	邃  不 可 得 而 思 議 矣  指 其 源 也  情 塵 有 經  智 海 無 外  
ZH_X75_1512_019:0204c09	妄惑非取。重玄不空。四句之火莫焚。萬法之門皆入。	019	妄 惑 非 取  重 玄 不 空  四 句 之 火 莫 焚  萬 法 之 門 皆 入  
ZH_X75_1512_019:0204c10	冥二際於不一。動千變而非多。事理交徹而兩忘。性	019	冥 二 際 於 不 一  動 千 變 而 非 多  事 理 交 徹 而 兩 忘  性 
ZH_X75_1512_019:0204c11	相融通而無盡。若秦鏡之[牙-(必-心)+?]照。猶帝珠之相含。重重	019	相 融 通 而 無 盡  若 秦 鏡 之 [牙必心] 照  猶 帝 珠 之 相 含  重 重 
ZH_X75_1512_019:0204c12	交光歷歷齊現。故得圓至功於頃刻。見佛境於塵毛。	019	交 光 歷 歷 齊 現  故 得 圓 至 功 於 頃 刻  見 佛 境 於 塵 毛  
ZH_X75_1512_019:0204c13	諸佛心內眾生新新作佛。眾生心中諸佛念念證真。	019	諸 佛 心 內 眾 生 新 新 作 佛  眾 生 心 中 諸 佛 念 念 證 真  
ZH_X75_1512_019:0204c14	一字法門海墨書而不盡。一毫之善空界盡而無窮。	019	一 字 法 門 海 墨 書 而 不 盡  一 毫 之 善 空 界 盡 而 無 窮  
ZH_X75_1512_019:0204c15	語其定也。冥一心於無心。即萬動而常寂。海湛真智	019	語 其 定 也  冥 一 心 於 無 心  即 萬 動 而 常 寂  海 湛 真 智 
ZH_X75_1512_019:0204c16	光含性空。星羅法身影落心水。圓音非叩而長演。果	019	光 含 性 空  星 羅 法 身 影 落 心 水  圓 音 非 叩 而 長 演  果 
ZH_X75_1512_019:0204c17	海離念而心傳。萬行忘照而齊修。漸頓無得而雙入。	019	海 離 念 而 心 傳  萬 行 忘 照 而 齊 修  漸 頓 無 得 而 雙 入  
ZH_X75_1512_019:0204c18	雖四身廣被八難頓超。而一極唱高二乘絕聽。當其	019	雖 四 身 廣 被 八 難 頓 超  而 一 極 唱 高 二 乘 絕 聽  當 其 
ZH_X75_1512_019:0204c19	器也。百城詢友一道棲神。明正為南。方盡南矣。益我	019	器 也  百 城 詢 友 一 道 棲 神  明 正 為 南  方 盡 南 矣  益 我 
ZH_X75_1512_019:0204c20	為友。人皆友焉。遇三毒而三德圓。入一塵而一心淨。	019	為 友  人 皆 友 焉  遇 三 毒 而 三 德 圓  入 一 塵 而 一 心 淨  
ZH_X75_1512_019:0204c21	千化不變其慮。萬境順通于道。契文殊之妙智宛是	019	千 化 不 變 其 慮  萬 境 順 通 于 道  契 文 殊 之 妙 智 宛 是 
ZH_X75_1512_019:0204c22	初心。入普賢之玄門曾無別體。失其旨也徒修因於	019	初 心  入 普 賢 之 玄 門 曾 無 別 體  失 其 旨 也 徒 修 因 於 
ZH_X75_1512_019:0204c23	曠劫。得其門也等諸佛於一朝。諦觀一塵。法界在掌。	019	曠 劫  得 其 門 也 等 諸 佛 於 一 朝  諦 觀 一 塵  法 界 在 掌  
ZH_X75_1512_019:0204c24	理深智遠。識昧辭單。塵黷聖聦。退座而已。帝時默湛	019	理 深 智 遠  識 昧 辭 單  塵 黷 聖 聦  退 座 而 已  帝 時 默 湛 
ZH_X75_1512_019:0205a01	海印。朗然大覺。[(厂@((既-旡)-日+口))*頁]謂群臣曰。朕之師。言雅而簡。辭典	019	海 印  朗 然 大 覺  [厂既旡日口頁] 謂 群 臣 曰  朕 之 師  言 雅 而 簡  辭 典 
ZH_X75_1512_019:0205a02	而富。扇真風於第一義天。能以聖法清涼朕心。仍以	019	而 富  扇 真 風 於 第 一 義 天  能 以 聖 法 清 涼 朕 心  仍 以 
ZH_X75_1512_019:0205a03	清涼賜為國師之號。朕思從來。執身心我人及諸法	019	清 涼 賜 為 國 師 之 號  朕 思 從 來  執 身 心 我 人 及 諸 法 
ZH_X75_1512_019:0205a04	定相。斯為甚倒。群臣再拜稽首頂奉明命。繇是中外	019	定 相  斯 為 甚 倒  群 臣 再 拜 稽 首 頂 奉 明 命  繇 是 中 外 
ZH_X75_1512_019:0205a05	台輔重臣咸以八戒禮而師之。	019	台 輔 重 臣 咸 以 八 戒 禮 而 師 之  
ZH_X75_1512_019:0205a06	論曰。儒者韓退之有送澄觀詩。雖美其才能而禮	019	論 曰  儒 者 韓 退 之 有 送 澄 觀 詩  雖 美 其 才 能 而 禮 
ZH_X75_1512_019:0205a07	甚倨。凡吾徒先達皆以謂觀七帝門師。退之不應	019	甚 倨  凡 吾 徒 先 達 皆 以 謂 觀 七 帝 門 師  退 之 不 應 
ZH_X75_1512_019:0205a08	凌篾君父之師。然非也。蓋觀以貞元十三年被召。	019	凌 篾 君 父 之 師  然 非 也  蓋 觀 以 貞 元 十 三 年 被 召  
ZH_X75_1512_019:0205a09	至是始稱國師。退之由宣武武寧二節度推官。入	019	至 是 始 稱 國 師  退 之 由 宣 武 武 寧 二 節 度 推 官  入 
ZH_X75_1512_019:0205a10	為四門愽士。轉監察御史。以罪貶山陽令。行次洛	019	為 四 門 愽 士  轉 監 察 御 史  以 罪 貶 山 陽 令  行 次 洛 
ZH_X75_1512_019:0205a11	陽。贈觀詩蓋在洛陽時作也。是時觀未赴召。而退	019	陽  贈 觀 詩 蓋 在 洛 陽 時 作 也  是 時 觀 未 赴 召  而 退 
ZH_X75_1512_019:0205a12	之由御史罷而與之詩。禮倨固士大夫待吾人之	019	之 由 御 史 罷 而 與 之 詩  禮 倨 固 士 大 夫 待 吾 人 之 
ZH_X75_1512_019:0205a13	常態也。或謂退之嫉觀名盛。故冐其名與之詩而	019	常 態 也  或 謂 退 之 嫉 觀 名 盛  故 冐 其 名 與 之 詩 而 
ZH_X75_1512_019:0205a14	厭之。或謂當時別有同名者。是皆不然。當以出處	019	厭 之  或 謂 當 時 別 有 同 名 者  是 皆 不 然  當 以 出 處 
ZH_X75_1512_019:0205a15	顯晦考之。則輕重之情見矣。凡自觀位國師之後。	019	顯 晦 考 之  則 輕 重 之 情 見 矣  凡 自 觀 位 國 師 之 後  
ZH_X75_1512_019:0205a16	壽至一百有二歲而亡。雖當代賢宰相齊抗．高郢．	019	壽 至 一 百 有 二 歲 而 亡  雖 當 代 賢 宰 相 齊 抗  高 郢  
ZH_X75_1512_019:0205a17	鄭餘慶．武元衡．裴度諸公皆稱門弟子。執經問大	019	鄭 餘 慶  武 元 衡  裴 度 諸 公 皆 稱 門 弟 子  執 經 問 大 
ZH_X75_1512_019:0205a18	義。豈退之獨倨見哉。	019	義  豈 退 之 獨 倨 見 哉  
ZH_X75_1512_019:0205a19	是歲廬山東林律大德熙怡卒。許堯佐製其碑曰。大	019	是 歲 廬 山 東 林 律 大 德 熙 怡 卒  許 堯 佐 製 其 碑 曰  大 
ZH_X75_1512_019:0205a20	師熙怡。姓曹氏。桂陽人也。舊勳前烈。垂休積慶。史氏	019	師 熙 怡  姓 曹 氏  桂 陽 人 也  舊 勳 前 烈  垂 休 積 慶  史 氏 
ZH_X75_1512_019:0205a21	詳之矣。夫真如不遠其要在乎無垢。妙理不深其要	019	詳 之 矣  夫 真 如 不 遠 其 要 在 乎 無 垢  妙 理 不 深 其 要 
ZH_X75_1512_019:0205a22	在乎見性。本於真實。暢其虗無。俾聆芳咀潤孜孜請	019	在 乎 見 性  本 於 真 實  暢 其 虗 無  俾 聆 芳 咀 潤 孜 孜 請 
ZH_X75_1512_019:0205a23	益則大師之教也。大師體識深靜。風度端敏。受具戒	019	益 則 大 師 之 教 也  大 師 體 識 深 靜  風 度 端 敏  受 具 戒 
ZH_X75_1512_019:0205a24	於南嶽。修律儀於東林。常趺坐一室而四方學者差	019	於 南 嶽  修 律 儀 於 東 林  常 趺 坐 一 室 而 四 方 學 者 差 
ZH_X75_1512_019:0205b01	肩繼踵。發此柔軟納其歸依。堯言玉振微文氷釋。故	019	肩 繼 踵  發 此 柔 軟 納 其 歸 依  堯 言 玉 振 微 文 氷 釋  故 
ZH_X75_1512_019:0205b02	崇德雅美臨壇持法垂五十年。甞以至德初隸東林	019	崇 德 雅 美 臨 壇 持 法 垂 五 十 年  甞 以 至 德 初 隸 東 林 
ZH_X75_1512_019:0205b03	寺。居耶舍塔院數逾二紀。而信心長者懷甘奉贄紛	019	寺  居 耶 舍 塔 院 數 逾 二 紀  而 信 心 長 者 懷 甘 奉 贄 紛 
ZH_X75_1512_019:0205b04	然並進。監厨守藏不遑祇受。既而悉歸精舍頒于眾	019	然 並 進  監 厨 守 藏 不 遑 祇 受  既 而 悉 歸 精 舍 頒 于 眾 
ZH_X75_1512_019:0205b05	僧。大師率同門人布衣糲食而已。故推己以見相。因	019	僧  大 師 率 同 門 人 布 衣 糲 食 而 已  故 推 己 以 見 相  因 
ZH_X75_1512_019:0205b06	相而歸空。搜閱精微。鑽研旨要。甞苦背悶而針石不	019	相 而 歸 空  搜 閱 精 微  鑽 研 旨 要  甞 苦 背 悶 而 針 石 不 
ZH_X75_1512_019:0205b07	能及也。故於中夜累歎。有神人撫背。殊形駭物。斯須	019	能 及 也  故 於 中 夜 累 歎  有 神 人 撫 背  殊 形 駭 物  斯 須 
ZH_X75_1512_019:0205b08	乃去。自茲窮討經論切磋心要。加以律儀端靜受持	019	乃 去  自 茲 窮 討 經 論 切 磋 心 要  加 以 律 儀 端 靜 受 持 
ZH_X75_1512_019:0205b09	勤至。感通之應故難盡書。至於山鹿歸仁。林鳥効祉。	019	勤 至  感 通 之 應 故 難 盡 書  至 於 山 鹿 歸 仁  林 鳥 効 祉  
ZH_X75_1512_019:0205b10	火師之室不足駭也。大曆五年躋五老峰。望彭蠡。臨	019	火 師 之 室 不 足 駭 也  大 曆 五 年 躋 五 老 峰  望 彭 蠡  臨 
ZH_X75_1512_019:0205b11	瀑布。乃剏凌雲精舍為經行之地。旁引泉竇以滌塵	019	瀑 布  乃 剏 凌 雲 精 舍 為 經 行 之 地  旁 引 泉 竇 以 滌 塵 
ZH_X75_1512_019:0205b12	迷。近躡松壑以求清涼。丹崖雲岫勢若屏牖。然趨風	019	迷  近 躡 松 壑 以 求 清 涼  丹 崖 雲 岫 勢 若 屏 牖  然 趨 風 
ZH_X75_1512_019:0205b13	望景攀危輦重翼如而至者難以數記。積十餘年乃	019	望 景 攀 危 輦 重 翼 如 而 至 者 難 以 數 記  積 十 餘 年 乃 
ZH_X75_1512_019:0205b14	至大林精廬。淬法刃。燃慧炬。俾夫恂恂圍繞者割其	019	至 大 林 精 廬  淬 法 刃  燃 慧 炬  俾 夫 恂 恂 圍 繞 者 割 其 
ZH_X75_1512_019:0205b15	縛。導其迷。洗然而自得。貞元中歸東林戒壇院。以吾	019	縛  導 其 迷  洗 然 而 自 得  貞 元 中 歸 東 林 戒 壇 院  以 吾 
ZH_X75_1512_019:0205b16	道已成。吾教已行。十五年秋七月召門弟子曰。吾隨	019	道 已 成  吾 教 已 行  十 五 年 秋 七 月 召 門 弟 子 曰  吾 隨 
ZH_X75_1512_019:0205b17	化還。須臾寂滅。僧﨟五十。報齡七十一。大師精貫六	019	化 還  須 臾 寂 滅  僧 﨟 五 十  報 齡 七 十 一  大 師 精 貫 六 
ZH_X75_1512_019:0205b18	藝。旁達百氏。甞與故太師魯國公顏真卿．故丞相趙	019	藝  旁 達 百 氏  甞 與 故 太 師 魯 國 公 顏 真 卿  故 丞 相 趙 
ZH_X75_1512_019:0205b19	公憬故御史大夫盧公群．今吏部侍郎楊公於陵為	019	公 憬 故 御 史 大 夫 盧 公 群  今 吏 部 侍 郎 楊 公 於 陵 為 
ZH_X75_1512_019:0205b20	參禪之侶。幽鍵洞發。玄言兩得。門人法粲等十餘人	019	參 禪 之 侶  幽 鍵 洞 發  玄 言 兩 得  門 人 法 粲 等 十 餘 人 
ZH_X75_1512_019:0205b21	傳其教焉。高僧傳誌熙怡異迹尤多。而堯佐之文美	019	傳 其 教 焉  高 僧 傳 誌 熙 怡 異 迹 尤 多  而 堯 佐 之 文 美 
ZH_X75_1512_019:0205b22	雅。故錄其文而不載其傳。	019	雅  故 錄 其 文 而 不 載 其 傳  
ZH_X75_1512_019:0205b23	十六年逸士劉軻游廬山之黃石岩。遇高僧。異之。因	019	十 六 年 逸 士 劉 軻 游 廬 山 之 黃 石 岩  遇 高 僧  異 之  因 
ZH_X75_1512_019:0205b24	為記曰。古老有言。太極之氣積成山嶽。洩為小瀆。然	019	為 記 曰  古 老 有 言  太 極 之 氣 積 成 山 嶽  洩 為 小 瀆  然 
ZH_X75_1512_019:0205c01	則匡阜之境其大者乎。庚辰歲。山客劉軻來拾怪異。	019	則 匡 阜 之 境 其 大 者 乎  庚 辰 歲  山 客 劉 軻 來 拾 怪 異  
ZH_X75_1512_019:0205c02	自麓至頂却下半里餘。次于黃石岩。岩中有棲禪子。	019	自 麓 至 頂 却 下 半 里 餘  次 于 黃 石 岩  岩 中 有 棲 禪 子  
ZH_X75_1512_019:0205c03	不知其幾臘。乃蹟其輕重。頗見其宅心之地。及問其	019	不 知 其 幾 臘  乃 蹟 其 輕 重  頗 見 其 宅 心 之 地  及 問 其 
ZH_X75_1512_019:0205c04	住年。但以手指松桂曰。毫髮我植。今環人臂。烏飛兔	019	住 年  但 以 手 指 松 桂 曰  毫 髮 我 植  今 環 人 臂  烏 飛 兔 
ZH_X75_1512_019:0205c05	走。吾復何齒。矧卯戎之昏日。霜炎之凍灰。生落之榮	019	走  吾 復 何 齒  矧 卯 戎 之 昏 日  霜 炎 之 凍 灰  生 落 之 榮 
ZH_X75_1512_019:0205c06	顇。去留之沿泝。雖云云自彼。而於我蔑如也。於戲。向	019	顇  去 留 之 沿 泝  雖 云 云 自 彼  而 於 我 蔑 如 也  於 戲  向 
ZH_X75_1512_019:0205c07	非岩房峭絕。僧行孤峙。則人境兩失其宜也。復何言	019	非 岩 房 峭 絕  僧 行 孤 峙  則 人 境 兩 失 其 宜 也  復 何 言 
ZH_X75_1512_019:0205c08	哉。觀夫雲煙雜乎履寫。嵐靄生於襟袖。群形浩擾。併	019	哉  觀 夫 雲 煙 雜 乎 履 寫  嵐 靄 生 於 襟 袖  群 形 浩 擾  併 
ZH_X75_1512_019:0205c09	人眸子。每煙雨初霽。山光澄練。泠泠僊語如在耳右。	019	人 眸 子  每 煙 雨 初 霽  山 光 澄 練  泠 泠 僊 語 如 在 耳 右  
ZH_X75_1512_019:0205c10	況又聳淩競上冥冥。焉知不能與洪崖接袂。浮丘連	019	況 又 聳 淩 競 上 冥 冥  焉 知 不 能 與 洪 崖 接 袂  浮 丘 連 
ZH_X75_1512_019:0205c11	駕。盈縮造化。吐納顥氣。絕慚顏於厚面。遠喧卑於臊	019	駕  盈 縮 造 化  吐 納 顥 氣  絕 慚 顏 於 厚 面  遠 喧 卑 於 臊 
ZH_X75_1512_019:0205c12	穢乎。不得而然者。蓋鈎也餌也。名為利鈎。利為名餌。	019	穢 乎  不 得 而 然 者  蓋 鈎 也 餌 也  名 為 利 鈎  利 為 名 餌  
ZH_X75_1512_019:0205c13	吞鈎食餌。手足覊鎻。彼焉得跳躍於此乎。夫禪子脫	019	吞 鈎 食 餌  手 足 覊 鎻  彼 焉 得 跳 躍 於 此 乎  夫 禪 子 脫 
ZH_X75_1512_019:0205c14	去桎梏。四支宣展。動與雲無心。靜將石何機。物我一	019	去 桎 梏  四 支 宣 展  動 與 雲 無 心  靜 將 石 何 機  物 我 一 
ZH_X75_1512_019:0205c15	致。端邪徑寒。僕所謂非斯人不能住斯境也。禪師生	019	致  端 邪 徑 寒  僕 所 謂 非 斯 人 不 能 住 斯 境 也  禪 師 生 
ZH_X75_1512_019:0205c16	宜春。姓黃氏。名常進。以師久住。遂以其姓易其岩名	019	宜 春  姓 黃 氏  名 常 進  以 師 久 住  遂 以 其 姓 易 其 岩 名 
ZH_X75_1512_019:0205c17	焉。	019	焉  
ZH_X75_1512_019:0205c19	隆興佛教編年通論卷第十九	019	隆 興 佛 教 編 年 通 論 卷 第 十 九 
