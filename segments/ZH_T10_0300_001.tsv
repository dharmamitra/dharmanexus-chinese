segmentnr	original	folio	stemmed
ZH_T10_0300_001:0905a24_0	大方廣佛華嚴經不思議佛境界	001	大 方 廣 佛 華 嚴 經 不 思 議 佛 境 界 
ZH_T10_0300_001:0905a25_0	分一卷	001	分 一 卷 
ZH_T10_0300_001:0905a27_0	唐于闐三藏提雲般若譯	001	唐 于 闐 三 藏 提 雲 般 若 譯 
ZH_T10_0300_001:0905a28_4	如是我聞：	001	如是我聞  
ZH_T10_0300_001:0905a29_19	一時薄伽梵，在摩揭陀國，於菩提樹下，得阿耨多羅三藐三菩提，成等正覺。	001	一 時 薄 伽 梵  在 摩 揭 陀 國  於 菩提樹下  得阿耨多羅三藐三菩提  成等正覺  
ZH_T10_0300_001:0905b01_19	其菩提樹，根深堅固，善植於地，如栴檀柱。	001	其 菩 提 樹  根 深 堅 固  善 植 於 地  如 栴 檀 柱  
ZH_T10_0300_001:0905b03_1	樹身傭長，傍無枝葉，堅實圓滿，名阿濕波他。	001	樹 身 傭 長  傍 無 枝 葉  堅 實 圓 滿  名 阿 濕 波 他  
ZH_T10_0300_001:0905b03_11	所有諸鳥，不能飛過。	001	所 有 諸 鳥  不 能 飛 過  
ZH_T10_0300_001:0905b04_11	皮膚細軟，文象如綾，無量枝條，妙飾間錯。	001	皮 膚 細 軟  文 象 如 綾  無 量 枝 條  妙 飾 間 錯  
ZH_T10_0300_001:0905b06_1	其葉表裏，素綠莊嚴，葉脈顯現，如紺青色，枝葉垂下，周匝圓滿。	001	其 葉 表 裏  素 綠 莊 嚴  葉 脈 顯 現  如 紺 青 色  枝 葉 垂 下  周 匝 圓 滿  
ZH_T10_0300_001:0905b07_1	其花開敷，甚可愛樂，光明照曜，香氣芬馥。	001	其 花 開 敷  甚 可 愛 樂  光 明 照 曜  香 氣 芬 馥  
ZH_T10_0300_001:0905b08_1	其根莖等，顯種種色，具足眾德，如妙高山。	001	其 根 莖 等  顯 種 種 色  具 足 眾 德  如 妙 高 山  
ZH_T10_0300_001:0905b09_12	其下嚴飾，如歡喜園，光明香氣，一瑜繕那量，夜分遠燭，如大火聚。	001	其 下 嚴 飾  如 歡 喜 園  光 明 香 氣  一 瑜 繕 那 量  夜 分 遠 燭  如大火聚  
ZH_T10_0300_001:0905b10_1	其地四面，普皆平坦。	001	其 地 四 面  普 皆 平 坦  
ZH_T10_0300_001:0905b11_11	於中有草，柔軟滋茂，光色鮮潔，如孔雀毛，有妙香氣，令心悅豫。	001	於 中 有 草  柔 軟 滋 茂  光 色 鮮 潔  如 孔 雀 毛  有 妙 香 氣  令 心 悅 豫  
ZH_T10_0300_001:0905b11_21	無量小樹，周匝圍繞。	001	無 量 小 樹  周匝圍繞  
ZH_T10_0300_001:0905b13_8	其菩提樹王，莊嚴勝妙，除波利遮德迦及毘陀羅樹，無以為喻。	001	其 菩 提 樹 王  莊 嚴 勝 妙  除 波 利 遮 德 迦 及 毘 陀 羅 樹  無 以 為 喻  
ZH_T10_0300_001:0905b14_12	佛在樹下，大眾圍繞，端嚴而住，如星中月，處淨虛空。	001	佛 在 樹 下  大 眾 圍 繞  端 嚴 而 住  如 星 中 月  處 淨 虛 空  
ZH_T10_0300_001:0905b16_14	時有十佛剎極微等諸佛，各各從本國土，來至於此，為欲莊嚴鞞盧遮那，為眾會故，示菩薩形。	001	時 有 十 佛 剎 極 微 等 諸 佛  各 各 從 本 國 土  來 至 於 此  為 欲 莊 嚴 鞞 盧 遮 那  為 眾 會 故  示 菩 薩 形  
ZH_T10_0300_001:0905b16_18	其名曰：	001	其 名 曰  
ZH_T10_0300_001:0905b21_6	觀自在菩薩摩訶薩、曼殊室利菩薩、地藏菩薩、虛空藏菩薩、金剛藏菩薩、無垢稱菩薩、善成二本威德菩薩、能棄諸蓋菩薩、寶手菩薩、大慧菩薩、普賢菩薩摩訶薩等，而為上首，如是等眾，皆來集會。	001	觀 自 在 菩薩摩訶薩  曼 殊 室 利 菩 薩  地 藏 菩 薩  虛 空 藏 菩 薩  金 剛 藏 菩 薩  無 垢 稱 菩 薩  善 成 二 本 威 德 菩 薩  能 棄 諸 蓋 菩 薩  寶 手 菩 薩  大 慧 菩 薩  普 賢 菩薩摩訶薩 等  而 為 上 首  如 是 等 眾  皆 來 集 會  
ZH_T10_0300_001:0905b22_8	復有無量千俱胝諸菩薩眾，示聲聞形，亦皆來集。	001	復 有 無 量 千 俱 胝 諸 菩 薩 眾  示 聲 聞 形  亦 皆 來 集  
ZH_T10_0300_001:0905b22_11	所謂：	001	所 謂  
ZH_T10_0300_001:0905b25_10	舍利弗多羅、蘇補底沒特伽良演那、羅怙羅、憍陳那、摩訶迦葉波、鄔波離、阿泥律陀、纈麗縛多、阿難陀、提婆達多、跋難陀，而為上首。	001	舍 利 弗 多 羅  蘇 補 底 沒 特 伽 良 演 那  羅 怙 羅  憍 陳 那  摩 訶 迦 葉 波  鄔 波 離  阿 泥 律 陀  纈 麗 縛 多  阿 難 陀  提 婆 達 多  跋 難 陀  而 為 上 首  
ZH_T10_0300_001:0905b27_9	一切皆是久習所行六波羅蜜，能近菩提，為欲利益諸眾生故，於此雜染佛土，示聲聞形。	001	一 切 皆 是 久 習 所 行 六波羅蜜  能 近 菩 提  為 欲 利 益 諸 眾 生 故  於 此 雜 染 佛 土  示 聲 聞 形  
ZH_T10_0300_001:0905b29_14	復有無量千苾芻尼，摩訶鉢剌闍鉢底喬答彌，為上首，為欲調伏下劣有情故，雖現女身，具丈夫業。	001	復 有 無 量 千 苾 芻 尼  摩 訶 鉢 剌 闍 鉢 底 喬 答 彌  為 上 首  為 欲 調 伏 下劣有情 故  雖 現 女 身  具 丈 夫 業  
ZH_T10_0300_001:0905c03_3	復有釋梵護世、天、龍、藥叉、健達婆、阿素羅、揭路荼、緊捺洛、莫呼洛伽、人非人等，一切非凡，皆是菩薩，悉來集會。	001	復 有 釋 梵 護 世  天  龍  藥 叉  健 達 婆  阿 素 羅  揭 路 荼  緊 捺 洛  莫呼洛伽  人 非 人 等  一 切 非 凡  皆 是 菩 薩  悉 來 集 會  
ZH_T10_0300_001:0905c03_7	何以故？	001	何 以 故  
ZH_T10_0300_001:0905c04_6	以彼諸佛有秘密法威德神通三摩地神變。	001	以 彼 諸 佛 有 秘 密 法 威 德 神 通 三 摩 地 神 變  
ZH_T10_0300_001:0905c04_16	云何菩薩，能得了知？	001	云 何 菩 薩  能 得 了 知  
ZH_T10_0300_001:0905c05_21	乃至諸佛，威德神通，有無邊力，一切法空，諸力得轉。	001	乃 至 諸 佛  威 德 神 通  有 無 邊 力  一切法空  諸 力 得 轉  
ZH_T10_0300_001:0905c06_8	有情云何能得了知？	001	有 情 云 何 能 得 了 知  
ZH_T10_0300_001:0905c07_19	如人夢中，見種種事，若覺悟已，即無所見，如夢中想，如是，如是！	001	如 人 夢 中  見 種 種 事  若 覺 悟 已  即 無 所 見  如 夢 中 想  如 是  如 是  
ZH_T10_0300_001:0905c08_7	夢愚癡故，法體想起。	001	夢 愚 癡 故  法 體 想 起  
ZH_T10_0300_001:0905c09_20	諸佛覺悟，無有所見，以諸甚深無障礙品，利益有情，微細解脫，得成就故。	001	諸 佛 覺 悟  無 有 所 見  以 諸 甚 深 無 障 礙 品  利 益 有 情  微 細 解 脫  得 成 就 故  
ZH_T10_0300_001:0905c11_8	而彼菩提樹下，薄伽梵端身而住，入三摩地，名不思議佛之境界。	001	而 彼 菩提樹下  薄 伽 梵 端 身 而 住  入 三 摩 地  名 不 思 議 佛之境界  
ZH_T10_0300_001:0905c11_18	此三摩地，極勝廣大。	001	此 三 摩 地  極 勝 廣 大  
ZH_T10_0300_001:0905c13_14	由此三摩地故，諸佛世尊，恒常入定，說時、食時、行時，乃至般涅槃時，如是嚴飾。	001	由 此 三 摩 地 故  諸佛世尊  恒 常 入 定  說 時  食 時  行 時  乃 至 般 涅 槃 時  如 是 嚴 飾  
ZH_T10_0300_001:0905c14_17	佛薄伽梵，如妙高山王，如波利遮德迦樹下安如意珠。	001	佛 薄 伽 梵  如 妙 高 山 王  如 波 利 遮 德 迦 樹 下 安 如 意 珠  
ZH_T10_0300_001:0905c16_11	而彼清淨三十二丈夫相中，一切佛剎諸薄伽梵，如淨圓鏡，普皆示現。	001	而 彼 清 淨 三 十 二 丈 夫 相 中  一 切 佛 剎 諸 薄 伽 梵  如 淨 圓 鏡  普 皆 示 現  
ZH_T10_0300_001:0905c17_9	一一隨好中，菩薩本所行行，皆悉顯現。	001	一 一 隨 好 中  菩 薩 本 所 行 行  皆 悉 顯 現  
ZH_T10_0300_001:0905c18_16	從初光照王因緣，乃至究竟定光如來，一一苦行事，所謂：	001	從 初 光 照 王 因 緣  乃 至 究 竟 定 光 如 來  一 一 苦 行 事  所 謂  
ZH_T10_0300_001:0905c20_4	能捨頭目手足身分、妻妾男女、奴婢僮僕、作使大位宮殿等。	001	能 捨 頭 目 手 足 身 分  妻 妾 男 女  奴 婢 僮 僕  作 使 大 位 宮 殿 等  
ZH_T10_0300_001:0905c21_12	爾時，德藏菩薩摩訶薩，諸所修行未成正覺，請問普賢菩薩言：	001	爾 時  德 藏 菩薩摩訶薩  諸 所 修 行 未 成 正 覺  請 問 普 賢 菩 薩 言  
ZH_T10_0300_001:0905c21_16	「佛子！	001	 佛 子  
ZH_T10_0300_001:0905c22_12	如來所住三摩地，為是何等三摩地耶？	001	如 來 所 住 三 摩 地  為 是 何 等 三 摩 地 耶  
ZH_T10_0300_001:0905c22_15	佛子！	001	佛 子  
ZH_T10_0300_001:0905c23_15	云何自然十方佛剎中，度脫有情，佛事示現？	001	云 何 自 然 十 方 佛 剎 中  度 脫 有 情  佛 事 示 現  
ZH_T10_0300_001:0905c23_18	佛子！	001	佛 子  
ZH_T10_0300_001:0905c24_6	此三摩地以何為名？	001	此 三 摩 地 以 何 為 名  
ZH_T10_0300_001:0905c24_9	尊者！	001	尊 者  
ZH_T10_0300_001:0905c24_18	此三摩地云何證得？	001	此 三 摩 地 云 何 證 得  
ZH_T10_0300_001:0905c25_8	」是時普賢菩薩告言：	001	 是 時 普 賢 菩 薩 告 言  
ZH_T10_0300_001:0905c25_13	「善男子！	001	 善 男 子  
ZH_T10_0300_001:0905c25_16	諦聽！	001	諦 聽  
ZH_T10_0300_001:0905c26_5	我今為汝宣說斯事。	001	我 今 為 汝 宣 說 斯 事  
ZH_T10_0300_001:0905c27_11	」於是諸菩薩起尊重心，瞻仰尊顏，正念安住，同聲說言：	001	 於 是 諸 菩 薩 起尊重心  瞻 仰 尊 顏  正 念 安 住  同 聲 說 言  
ZH_T10_0300_001:0905c27_18	「善哉，善哉！	001	 善 哉  善 哉  
ZH_T10_0300_001:0905c27_21	德藏！	001	德 藏  
ZH_T10_0300_001:0905c28_17	如汝所問，甚為微妙，然彼尊者能知一切。	001	如 汝 所 問  甚 為 微 妙  然 彼 尊 者 能 知 一 切  
ZH_T10_0300_001:0905c29_9	」爾時，大地六種震動，所謂：	001	 爾 時  大 地 六種震動  所 謂  
ZH_T10_0300_001:0906a03_17	動、遍動、等遍動，搖、遍搖、等遍搖，吼、遍吼、等遍吼，擊、遍擊、等遍擊，旋、遍旋、等遍旋，開合上下、遍開合上下、等遍開合上下，東涌西沒，乃至中邊，亦復如是。	001	動  遍 動  等 遍 動  搖  遍 搖  等 遍 搖  吼  遍 吼  等 遍 吼  擊  遍 擊  等 遍 擊  旋  遍 旋  等 遍 旋  開 合 上 下  遍 開 合 上 下  等 遍 開 合 上 下  東 涌 西 沒  乃 至 中 邊  亦復如是  
ZH_T10_0300_001:0906a05_1	當此之時，一切眾生，所有苦惱，暫得休息，雨妙天華。	001	當 此 之 時  一 切 眾 生  所 有 苦 惱  暫 得 休 息  雨 妙 天 華  
ZH_T10_0300_001:0906a05_15	爾時，普賢菩薩告德藏菩薩言：	001	爾 時  普 賢 菩 薩 告 德 藏 菩 薩 言  
ZH_T10_0300_001:0906a05_19	「佛子！	001	 佛 子  
ZH_T10_0300_001:0906a06_7	此三摩地是諸佛菩提。	001	此 三 摩 地 是 諸 佛 菩 提  
ZH_T10_0300_001:0906a06_10	佛子！	001	佛 子  
ZH_T10_0300_001:0906a07_4	此三摩地名不思議佛之境界。	001	此 三 摩 地 名 不 思 議 佛之境界  
ZH_T10_0300_001:0906a08_12	諸佛世尊常住於此，從然燈佛得授記已，即於是時入三摩地。	001	諸佛世尊 常 住 於 此  從 然 燈 佛 得 授 記 已  即 於 是 時 入 三 摩 地  
ZH_T10_0300_001:0906a10_16	從是以來，無功用住，於一毛端處，有無量佛剎，乃至一切佛剎所有極微等諸佛剎土，普皆示現。	001	從 是 以 來  無 功 用 住  於 一 毛 端 處  有 無 量 佛 剎  乃 至 一 切 佛 剎 所 有 極 微 等 諸 佛 剎 土  普 皆 示 現  
ZH_T10_0300_001:0906a12_11	或現生於覩史多天，從彼沒已，下生入胎，住胎出胎，能行七步，而自唱言：	001	或 現 生 於 覩史多天  從 彼 沒 已  下 生 入 胎  住 胎 出 胎  能 行 七 步  而 自 唱 言  
ZH_T10_0300_001:0906a13_4	『我應永離生、老、病、死，所作已辦。	001	 我 應 永 離 生  老  病  死  所 作 已 辦  
ZH_T10_0300_001:0906a14_13	』或現處宮，或現出家，修行苦行，成等正覺，降伏眾魔，轉於法輪。	001	 或 現 處 宮  或 現 出 家  修 行 苦 行  成等正覺  降 伏 眾 魔  轉於法輪  
ZH_T10_0300_001:0906a16_1	或現住世，壽無量劫，度脫眾生所有苦惱，乃至示現入般涅槃。	001	或 現 住 世  壽 無 量 劫  度 脫 眾 生 所 有 苦 惱  乃 至 示 現 入般涅槃  
ZH_T10_0300_001:0906a16_15	於一念中，普能示現諸佛剎土。	001	於 一 念 中  普 能 示 現 諸 佛 剎 土  
ZH_T10_0300_001:0906a17_18	如上事業，於一念中攝一切劫，無增無減，皆無功用。	001	如 上 事 業  於 一 念 中 攝 一 切 劫  無增無減  皆 無 功 用  
ZH_T10_0300_001:0906a19_6	乃至一切有情界未得解脫，一一剎那中，於一切處作諸佛事。	001	乃 至 一切有情界 未 得 解 脫  一 一 剎 那 中  於 一 切 處 作諸佛事  
ZH_T10_0300_001:0906a20_6	是諸佛剎中，毛端際處，示現無量諸佛剎土。	001	是 諸 佛 剎 中  毛 端 際 處  示 現 無 量 諸 佛 剎 土  
ZH_T10_0300_001:0906a23_3	如是彼佛，無邊威儀，然此威儀，周遍虛空，無有毛端處而無諸佛剎，亦無毛端處，而不於中，念念示現阿耨多羅三藐三菩提。	001	如 是 彼 佛  無 邊 威 儀  然 此 威 儀  周 遍 虛 空  無 有 毛 端 處 而 無 諸 佛 剎  亦 無 毛 端 處  而 不 於 中  念 念 示 現 阿耨多羅三藐三菩提  
ZH_T10_0300_001:0906a25_10	一切諸佛，生現正覺，乃至般涅槃，於極微中，亦皆普現一切佛剎極微等諸佛剎土，復過是數無量無邊。	001	一切諸佛  生 現 正 覺  乃 至 般 涅 槃  於 極 微 中  亦 皆 普 現 一 切 佛 剎 極 微 等 諸 佛 剎 土  復 過 是 數 無量無邊  
ZH_T10_0300_001:0906a27_8	彼彼薄伽梵，示現覩史多天宮佛行行，示現度脫無量眾生，佛土不小，極微不大。	001	彼 彼 薄 伽 梵  示 現 覩史多天 宮 佛 行 行  示 現 度 脫 無 量 眾 生  佛 土 不 小  極 微 不 大  
ZH_T10_0300_001:0906a27_12	何以故？	001	何 以 故  
ZH_T10_0300_001:0906a28_6	以一切法不堅牢，如幻、如陽炎。	001	以 一 切 法 不 堅 牢  如 幻  如 陽 炎  
ZH_T10_0300_001:0906b01_3	乃至究竟盡虛空界，如是無量佛事業起，剎那剎那，於有情所常作利益，無暫休息。	001	乃 至 究 竟 盡 虛 空 界  如 是 無 量 佛 事 業 起  剎 那 剎 那  於 有 情 所 常 作 利 益  無 暫 休 息  
ZH_T10_0300_001:0906b03_7	譬如即此大菩薩集會十佛剎土極微等數量，於摩揭陀國十二緰繕那地分中，安住展轉不相礙。	001	譬 如 即 此 大 菩 薩 集 會 十 佛 剎 土 極 微 等 數 量  於 摩 揭 陀 國 十 二 緰 繕 那 地 分 中  安 住 展 轉 不 相 礙  
ZH_T10_0300_001:0906b03_13	如是，如是！	001	如 是  如 是  
ZH_T10_0300_001:0906b06_6	於極微中，容受無量阿僧企耶諸佛剎土，有餘佛剎，各各相向，或有相背，或有在傍，或有相納，如是展轉，不相障礙。	001	於 極 微 中  容 受 無 量 阿 僧 企 耶 諸 佛 剎 土  有 餘 佛 剎  各 各 相 向  或 有 相 背  或 有 在 傍  或 有 相 納  如 是 展 轉  不相障礙  
ZH_T10_0300_001:0906b07_11	如人夢中，於一處所見種種事，雖見非真實故，不能為礙。	001	如 人 夢 中  於 一 處 所 見 種 種 事  雖 見 非 真 實 故  不 能 為 礙  
ZH_T10_0300_001:0906b07_17	如是，如是！	001	如 是  如 是  
ZH_T10_0300_001:0906b08_10	此諸佛剎，皆唯心量之所變現。	001	此 諸 佛 剎  皆 唯 心 量 之 所 變 現  
ZH_T10_0300_001:0906b11_2	或有世界，見劫火燒，或燒已盡，或見風起，或有清淨，或有雜染，或現無佛諸剎土中，眾生之類，隨其自業，各見不同。	001	或 有 世 界  見 劫 火 燒  或 燒 已 盡  或 見 風 起  或 有 清 淨  或 有 雜 染  或 現 無 佛 諸 剎 土 中  眾 生 之 類  隨 其 自 業  各 見 不 同  
ZH_T10_0300_001:0906b11_8	如是，如是！	001	如 是  如 是  
ZH_T10_0300_001:0906b11_13	無量變異。	001	無 量 變 異  
ZH_T10_0300_001:0906b13_11	譬如餓鬼飢渴所逼，於殑伽河邊，或有見水，或有見灰，或見膿血，或見便利不淨充滿。	001	譬 如 餓 鬼 飢 渴 所 逼  於 殑 伽 河 邊  或 有 見 水  或 有 見 灰  或 見 膿 血  或 見 便 利 不 淨 充 滿  
ZH_T10_0300_001:0906b13_17	如是，如是！	001	如 是  如 是  
ZH_T10_0300_001:0906b21_6	有情於自佛剎土中，或見雜染，或見清淨，或見有佛，或見涅槃，或見大眾會中說法，或有聽聞第一義法，或聞廣說檀波羅蜜，或見遊行，或有見住，或有見坐，或見食時，或見二丈夫量，或見七丈夫量，或見一瑜繕那量，或見百瑜繕那量，或見千瑜繕那量，或見光明照曜，如日初出，或見如滿月，圓朗空中，隨其業行，種種見異。	001	有 情 於 自 佛 剎 土 中  或 見 雜 染  或 見 清 淨  或 見 有 佛  或 見 涅 槃  或 見 大 眾 會 中 說 法  或 有 聽 聞 第 一 義 法  或 聞 廣 說 檀 波 羅 蜜  或 見 遊 行  或 有 見 住  或 有 見 坐  或 見 食 時  或 見 二 丈 夫 量  或 見 七 丈 夫 量  或 見 一 瑜 繕 那 量  或 見 百 瑜 繕 那 量  或 見 千 瑜 繕 那 量  或 見 光 明 照 曜  如 日 初 出  或 見 如 滿 月  圓 朗 空 中  隨 其 業 行  種 種 見 異  
ZH_T10_0300_001:0906b22_4	或見久遠，入般涅槃，或有不聞諸佛名字。	001	或 見 久 遠  入般涅槃  或 有 不 聞 諸 佛 名 字  
ZH_T10_0300_001:0906b23_8	譬如餓鬼於河水邊，有見猛火，或見異事，或見如是。	001	譬 如 餓 鬼 於 河 水 邊  有 見 猛 火  或 見 異 事  或 見 如 是  
ZH_T10_0300_001:0906b28_8	如此大菩薩集會，各各於自佛剎土中，佛薄伽梵作菩薩形，或見有一佛剎土中，劫波火燒，或燒已盡，或見於此佛剎土中，眾生界滿，佛現饒益，有薄伽梵，取諸佛剎入一佛土中，令相似示現，如患瞖者瞖因緣故，不了眾色。	001	如 此 大 菩 薩 集 會  各 各 於 自 佛 剎 土 中  佛 薄 伽 梵 作 菩 薩 形  或 見 有 一 佛 剎 土 中  劫 波 火 燒  或 燒 已 盡  或 見 於 此 佛 剎 土 中  眾 生 界 滿  佛 現 饒 益  有 薄 伽 梵  取 諸 佛 剎 入 一 佛 土 中  令 相 似 示 現  如 患 瞖 者 瞖 因 緣 故  不 了 眾 色  
ZH_T10_0300_001:0906b28_14	如是，如是！	001	如 是  如 是  
ZH_T10_0300_001:0906b29_2	識因緣故，不了眾相。	001	識 因 緣 故  不 了 眾 相  
ZH_T10_0300_001:0906b29_14	」於是普賢菩薩告德藏言：	001	 於 是 普 賢 菩 薩 告 德 藏 言  
ZH_T10_0300_001:0906b29_18	「佛子！	001	 佛 子  
ZH_T10_0300_001:0906c01_9	我今為汝，略說此三摩地法。	001	我 今 為 汝  略 說 此 三 摩 地 法  
ZH_T10_0300_001:0906c04_9	一剎那中，於一切處，乃至盡虛空及眾生界，一毛端分量中無量無邊佛剎，於一極微中法界極微等諸佛剎土，一一佛剎土甚多威儀路。	001	一 剎 那 中  於 一 切 處  乃 至 盡 虛 空 及 眾 生 界  一 毛 端 分 量 中 無量無邊 佛 剎  於 一 極 微 中 法 界 極 微 等 諸 佛 剎 土  一 一 佛 剎 土 甚 多 威 儀 路  
ZH_T10_0300_001:0906c07_14	如一剎那中為利眾生故，有十佛剎土極微等數量，如是念念中，有一切處，乃至一切眾生，未得阿耨多羅三藐三菩提，此饒益事，常不斷絕。	001	如 一 剎 那 中 為 利 眾 生 故  有 十 佛 剎 土 極 微 等 數 量  如 是 念 念 中  有 一 切 處  乃 至 一 切 眾 生  未 得阿耨多羅三藐三菩提  此 饒 益 事  常 不 斷 絕  
ZH_T10_0300_001:0906c09_12	如是威儀，第二、第三、第四、第五，乃至十方所有諸佛，無量無邊，威德勢力，亦復如是。	001	如 是 威 儀  第 二  第 三  第 四  第 五  乃 至 十 方 所 有 諸 佛  無量無邊  威 德 勢 力  亦復如是  
ZH_T10_0300_001:0906c12_17	」爾時，德藏菩薩聞說是已，於此三摩地藏，明了通達，入不思議諸佛境界，覺悟一切諸佛世尊神通威力，即於是處，以諸威力，善巧調伏無量眾生。	001	 爾 時  德 藏 菩 薩 聞 說 是 已  於 此 三 摩 地 藏  明 了 通 達  入 不 思 議 諸佛境界  覺 悟 一切諸佛 世 尊 神通威力  即 於 是 處  以 諸 威 力  善 巧 調 伏 無 量 眾 生  
ZH_T10_0300_001:0906c14_10	有百殑伽沙諸菩薩眾，於三摩地法，種種覺悟，或有證忍位，或有證諸地；	001	有 百 殑 伽 沙 諸 菩 薩 眾  於 三 摩 地 法  種 種 覺 悟  或 有 證 忍 位  或 有 證 諸 地  
ZH_T10_0300_001:0906c16_4	其中觀自在等菩薩摩訶薩，譬如瓶水已滿，置於雨中，終更不容一渧之水。	001	其 中 觀 自 在 等 菩薩摩訶薩  譬 如 瓶 水 已 滿  置 於 雨 中  終 更 不 容 一 渧 之 水  
ZH_T10_0300_001:0906c16_10	如是，如是！	001	如 是  如 是  
ZH_T10_0300_001:0906c20_3	住第十地諸菩薩眾，所行妙行，皆已圓滿，多時於此三摩地中，示現佛事，於一剎那能納無量劫，於一極微能納無量土，即於一念遍諸佛剎，任運度脫無量眾生。	001	住 第 十 地 諸 菩 薩 眾  所 行 妙 行  皆 已 圓 滿  多 時 於 此 三 摩 地 中  示 現 佛 事  於 一 剎 那 能 納 無 量 劫  於 一 極 微 能 納 無 量 土  即 於 一 念 遍 諸 佛 剎  任 運 度 脫 無 量 眾 生  
ZH_T10_0300_001:0906c21_16	時薄伽梵住三摩地，放眉間白毫相光，名能發起，其光照曜，有功用行。	001	時 薄 伽 梵 住 三 摩 地  放 眉間白毫相光  名 能 發 起  其 光 照 曜  有 功 用 行  
ZH_T10_0300_001:0906c23_3	諸菩薩眾於十地中，亦未覺悟，由光觸故，能見一切諸佛國土。	001	諸 菩 薩 眾 於 十 地 中  亦 未 覺 悟  由 光 觸 故  能 見 一切諸佛 國 土  
ZH_T10_0300_001:0906c25_9	所有住極微毛端分量處無量佛剎，即於是時，周遍虛空，無量無邊佛剎示現，譬如琉璃瓶滿中盛芥子。	001	所 有 住 極 微 毛 端 分 量 處 無 量 佛 剎  即 於 是 時  周 遍 虛 空  無量無邊 佛 剎 示 現  譬 如 琉 璃 瓶 滿 中 盛 芥 子  
ZH_T10_0300_001:0906c25_15	如是，如是！	001	如 是  如 是  
ZH_T10_0300_001:0906c27_8	於一極微一分量中見諸佛土佛薄伽梵，於一如來身，一切如來色相顯現。	001	於 一 極 微 一 分 量 中 見 諸 佛 土 佛 薄 伽 梵  於 一 如 來 身  一 切 如 來 色 相 顯 現  
ZH_T10_0300_001:0907a01_18	一一如來有無量名號，於一剎那中，一一佛剎土，利益一一有情故，自然示現此阿耨多羅三藐三菩提，如如意珠置高幢上，隨諸眾生，自然而雨種種珍寶。	001	一 一 如 來 有 無 量 名 號  於 一 剎 那 中  一 一 佛 剎 土  利 益 一 一 有 情 故  自 然 示 現 此 阿耨多羅三藐三菩提  如 如 意 珠 置 高 幢 上  隨 諸 眾 生  自 然 而 雨 種 種 珍 寶  
ZH_T10_0300_001:0907a02_4	如是，如是！	001	如 是  如 是  
ZH_T10_0300_001:0907a03_6	一切如來、阿羅呵、三藐三勃陀，無量眾生自然解脫。	001	一 切 如 來  阿 羅 呵  三 藐 三 勃 陀  無 量 眾 生 自 然 解 脫  
ZH_T10_0300_001:0907a03_10	何以故？	001	何 以 故  
ZH_T10_0300_001:0907a04_5	以一切趣不堅牢，如幻、如陽炎。	001	以 一 切 趣 不 堅 牢  如 幻  如 陽 炎  
ZH_T10_0300_001:0907a05_3	如是此諸佛剎土中，有情展轉，不相障礙；	001	如 是 此 諸 佛 剎 土 中  有 情 展 轉  不相障礙  
ZH_T10_0300_001:0907a05_20	如現神通者，山河石壁等，終無限礙。	001	如 現 神 通 者  山 河 石 壁 等  終 無 限 礙  
ZH_T10_0300_001:0907a09_16	如是諸菩薩見彼佛威德，自身各各於一切佛剎佛世尊前，於一剎那中，一一如來所，一劫波供養，或二劫，或三劫，或百劫，或千劫，或一剎那，或一牟呼栗多，種種供養。	001	如 是 諸 菩 薩 見 彼 佛 威 德  自 身 各 各 於 一 切 佛 剎 佛 世 尊 前  於 一 剎 那 中  一 一 如 來 所  一 劫 波 供 養  或 二 劫  或 三 劫  或 百 劫  或 千 劫  或 一 剎 那  或 一 牟 呼 栗 多  種種供養  
ZH_T10_0300_001:0907a12_5	於如來所，聞說波羅蜜多，或聞陀羅尼，或聞說諸地，見諸如來神通變化，以一切劫入一剎那，起難遭之想。	001	於 如 來 所  聞 說 波羅蜜多  或 聞 陀 羅 尼  或 聞 說 諸 地  見 諸 如 來 神通變化  以 一 切 劫 入 一 剎 那  起 難遭之想  
ZH_T10_0300_001:0907a12_15	云何如來，有此威德？	001	云 何 如 來  有 此 威 德  
ZH_T10_0300_001:0907a15_11	於一念中現無量劫，而為我等生善根故，廣演如此諸功德聚，無量劫所作不思議佛境界三摩地，覺悟如是威力，如是威德。	001	於 一 念 中 現 無 量 劫  而 為 我 等 生 善 根 故  廣 演 如 此 諸 功 德 聚  無 量 劫 所 作 不 思 議 佛 境 界 三 摩 地  覺 悟 如 是 威 力  如 是 威 德  
ZH_T10_0300_001:0907a16_5	爾時德藏菩薩問普賢菩薩言：	001	爾 時 德 藏 菩 薩 問 普 賢 菩 薩 言  
ZH_T10_0300_001:0907a16_9	「尊者！	001	 尊 者  
ZH_T10_0300_001:0907a16_20	作何功德證此三摩地耶？	001	作 何 功 德 證 此 三 摩 地 耶  
ZH_T10_0300_001:0907a17_6	云何修習般若？	001	云 何 修 習 般 若  
ZH_T10_0300_001:0907a17_11	云何布施？	001	云 何 布 施  
ZH_T10_0300_001:0907a17_16	云何持戒？	001	云 何 持 戒  
ZH_T10_0300_001:0907a18_5	」是時，普賢菩薩告言：	001	 是 時  普 賢 菩 薩 告 言  
ZH_T10_0300_001:0907a18_9	「佛子！	001	 佛 子  
ZH_T10_0300_001:0907a21_12	於十方處一切清淨圓滿佛剎諸眾生類，其中示現無量佛事，諸菩薩等積集種種福德善根，應供養佛、供養法、供養僧、孝養父母，常不斷絕。	001	於 十 方 處 一 切 清 淨 圓 滿 佛 剎 諸 眾 生 類  其 中 示 現 無 量 佛 事  諸 菩 薩 等 積 集 種 種 福 德 善 根  應 供 養 佛  供 養 法  供 養 僧  孝 養 父 母  常 不 斷 絕  
ZH_T10_0300_001:0907a23_9	一切貧窮困苦、孤獨乞匂，菩薩皆應悲哀攝受，乃至自身血肉，隨應施與，勿生慳悋。	001	一 切 貧窮困苦  孤 獨 乞 匂  菩 薩 皆 應 悲 哀 攝 受  乃 至 自 身 血 肉  隨 應 施 與  勿 生 慳 悋  
ZH_T10_0300_001:0907a23_13	何以故？	001	何 以 故  
ZH_T10_0300_001:0907a25_8	以供養佛者，其福甚多，如是有情，受勝妙樂，速當證得阿耨多羅三藐三菩提。	001	以 供 養 佛 者  其 福 甚 多  如 是 有 情  受 勝 妙 樂  速 當 證 得阿耨多羅三藐三菩提  
ZH_T10_0300_001:0907a27_3	供養法者，生諸善根，智慧增長，當得覺寤法自在故，於一切法，能正了知。	001	供 養 法 者  生 諸 善 根  智 慧 增 長  當 得 覺 寤 法 自 在 故  於一切法  能 正 了 知  
ZH_T10_0300_001:0907a28_2	供養僧者，種諸善根，而彼無量資糧增盛。	001	供 養 僧 者  種 諸 善 根  而 彼 無 量 資 糧 增 盛  
ZH_T10_0300_001:0907b01_7	由此菩薩乃至成佛，所有孝養父母或尊者鄔波柁耶，或餘生死中曾得恩處，當思報恩，倍令增長。	001	由 此 菩 薩 乃至成佛  所 有 孝 養 父 母 或 尊 者 鄔 波 柁 耶  或 餘 生 死 中 曾 得 恩 處  當 思 報 恩  倍 令 增 長  
ZH_T10_0300_001:0907b01_11	何以故？	001	何 以 故  
ZH_T10_0300_001:0907b02_20	以有情類知恩報恩者，設於生死造罪業時，彼諸善根，終無散失。	001	以 有 情 類 知 恩 報 恩 者  設 於 生 死 造 罪 業 時  彼 諸 善 根  終 無 散 失  
ZH_T10_0300_001:0907b03_18	故諸如來，常讚報恩，呵責一切不知恩者。	001	故 諸 如 來  常 讚 報 恩  呵 責 一 切 不 知 恩 者  
ZH_T10_0300_001:0907b04_11	云何菩薩堅固成就一切善根？	001	云 何 菩 薩 堅 固 成 就 一 切 善 根  
ZH_T10_0300_001:0907b06_1	謂有貧窮孤獨等類，於彼增長廣大悲愍，以攝事法而攝受之。	001	謂 有 貧 窮 孤 獨 等 類  於 彼 增長廣大 悲 愍  以 攝 事 法 而 攝 受 之  
ZH_T10_0300_001:0907b07_10	有福德者、有知恩者、有悲愍者，菩薩菩提現前，獲得此三種田。	001	有 福 德 者  有 知 恩 者  有 悲 愍 者  菩 薩 菩 提 現 前  獲 得 此 三 種 田  
ZH_T10_0300_001:0907b09_9	如來已說諸菩薩等所作事業，應當覺寤，於一一田，種諸善根，廣大殊勝，成就圓滿。	001	如 來 已 說 諸 菩 薩 等 所作事業  應 當 覺 寤  於 一 一 田  種 諸 善 根  廣 大 殊 勝  成 就 圓 滿  
ZH_T10_0300_001:0907b10_5	「復次德藏！	001	 復 次 德 藏  
ZH_T10_0300_001:0907b11_8	諸菩薩眾應當廣大殖諸種子，令其善芽漸漸增長。	001	諸 菩 薩 眾 應 當 廣 大 殖 諸 種 子  令 其 善 芽 漸 漸 增 長  
ZH_T10_0300_001:0907b14_3	此三摩地為菩提主，應先種殖種子於佛前或形像所，華鬘、燒香、塗香、末香、歌舞音樂，如是等種種供具而為供養。	001	此 三 摩 地 為 菩 提 主  應 先 種 殖 種 子 於 佛 前 或 形 像 所  華 鬘  燒 香  塗 香  末 香  歌 舞 音 樂  如 是 等 種 種 供 具 而 為 供 養  
ZH_T10_0300_001:0907b14_10	即應如是思惟：	001	即 應 如 是 思 惟  
ZH_T10_0300_001:0907b17_12	『如先所說，於一切處諸佛世尊毛端分量及極微中，無有不見諸佛威德、諸菩薩等大眾集會，我於彼所，以清淨心，平等憶念，而作供養。	001	 如先所說  於 一 切 處 諸佛世尊 毛 端 分 量 及 極 微 中  無 有 不 見 諸 佛 威 德  諸 菩 薩 等 大 眾 集 會  我 於 彼 所  以 清 淨 心  平 等 憶 念  而 作 供 養  
ZH_T10_0300_001:0907b20_2	謂一如來法性，即是一切如來法性，若我供養一如來，即一切如來皆已供養，於無量劫一一如來所，供養亦爾。	001	謂 一 如 來 法 性  即 是 一 切 如 來 法 性  若 我 供 養 一 如 來  即 一 切 如 來 皆 已 供 養  於 無 量 劫 一 一 如 來 所  供 養 亦 爾  
ZH_T10_0300_001:0907b21_1	乃至多劫入一剎那，佛神力故，深生信解。	001	乃 至 多 劫 入 一 剎 那  佛 神 力 故  深生信解  
ZH_T10_0300_001:0907b22_6	』而彼菩薩殖種子，得成廣大不思議佛之境界三摩地。	001	 而 彼 菩 薩 殖 種 子  得 成 廣 大 不 思 議 佛之境界 三 摩 地  
ZH_T10_0300_001:0907b25_8	善男子、善女人日日應作如此供養，於一切佛薄伽梵前，乃至一合掌，亦種子增長三摩地芽，滋茂廣大，應以尸羅智慧妙願而灌灑之。	001	善 男 子  善 女 人 日 日 應 作 如 此 供 養  於 一 切 佛 薄 伽 梵 前  乃 至 一 合 掌  亦 種 子 增 長 三 摩 地 芽  滋 茂 廣 大  應 以 尸 羅 智 慧 妙 願 而 灌 灑 之  
ZH_T10_0300_001:0907b27_19	又諸菩薩應如是布施，不得簡擇持戒、破戒、若愛、若憎、若貧、若富，然彼富者，雖無所須，能施之者，自獲利益。	001	又 諸 菩 薩 應 如 是 布 施  不 得 簡 擇 持 戒  破 戒  若 愛  若 憎  若 貧  若 富  然 彼 富 者  雖 無 所 須  能 施 之 者  自 獲 利 益  
ZH_T10_0300_001:0907b28_7	應當發起殊勝捨願：	001	應 當 發 起 殊 勝 捨 願  
ZH_T10_0300_001:0907b29_1	『我定當作佛，度脫一切眾生。	001	 我 定 當 作 佛  度 脫 一 切 眾 生  
ZH_T10_0300_001:0907c03_7	於一一剎那，一切處毛端分量中一切佛剎，我別別當成就，乃至一切佛剎極微等一切極微中爾所剎土，乃至一切佛剎極微，於彼彼中轉正法輪。	001	於 一 一 剎 那  一 切 處 毛 端 分 量 中 一 切 佛 剎  我 別 別 當 成 就  乃 至 一 切 佛 剎 極 微 等 一 切 極 微 中 爾 所 剎 土  乃 至 一 切 佛 剎 極 微  於 彼 彼 中 轉正法輪  
ZH_T10_0300_001:0907c05_10	如今世尊鞞盧遮那如來，於一剎那中能納一切劫，任運即於一一佛土，我當示現無量威儀。	001	如 今 世 尊 鞞 盧 遮 那 如 來  於 一 剎 那 中 能 納 一 切 劫  任 運 即 於 一 一 佛 土  我 當 示 現 無 量 威 儀  
ZH_T10_0300_001:0907c07_8	如佛剎極微等一切威儀中，如是有情解脫諸苦，如殑伽沙乃至盡虛空界及眾生界。	001	如 佛 剎 極 微 等 一 切 威 儀 中  如 是 有 情 解 脫 諸 苦  如 殑 伽 沙 乃 至 盡 虛 空 界 及 眾 生 界  
ZH_T10_0300_001:0907c08_19	』又諸菩薩應清淨持戒，於破戒有情，起悲救護，不應於彼而生厭捨。	001	 又 諸 菩 薩 應 清 淨 持 戒  於 破 戒 有 情  起 悲 救 護  不 應 於 彼 而 生 厭 捨  
ZH_T10_0300_001:0907c09_9	」時普賢菩薩告德藏言：	001	 時 普 賢 菩 薩 告 德 藏 言  
ZH_T10_0300_001:0907c09_13	「佛子！	001	 佛 子  
ZH_T10_0300_001:0907c10_4	如汝所問，云何修習般若？	001	如 汝 所 問  云 何 修 習 般 若  
ZH_T10_0300_001:0907c10_14	汝應諦聽，當為汝說。	001	汝 應 諦 聽  當 為 汝 說  
ZH_T10_0300_001:0907c12_16	若有樂求無上菩提，欲令證得此三摩地，應當遠離虛妄諸業惡語染意，發起淨心，大悲攝受。	001	若 有 樂 求 無上菩提  欲 令 證 得 此 三 摩 地  應當遠離 虛 妄 諸 業 惡 語 染 意  發 起 淨 心  大 悲 攝 受  
ZH_T10_0300_001:0907c16_3	應往精舍中，見甚希奇微妙佛像，安住不動，以金薄莊身，或純金作，諸相具足，支節充滿，於圓光中有無量佛，妙飾間列，結加趺坐，入三摩地。	001	應 往 精 舍 中  見 甚 希 奇 微 妙 佛 像  安 住 不 動  以 金 薄 莊 身  或 純 金 作  諸 相 具 足  支 節 充 滿  於 圓 光 中 有 無 量 佛  妙 飾 間 列  結加趺坐  入 三 摩 地  
ZH_T10_0300_001:0907c16_19	即於像前，恭敬禮拜，應如是思惟：	001	即 於 像 前  恭敬禮拜  應 如 是 思 惟  
ZH_T10_0300_001:0907c17_18	『我聞十方現在所有諸佛世尊，無邊無量，謂：	001	 我 聞 十 方 現 在 所 有 諸佛世尊  無 邊 無 量  謂  
ZH_T10_0300_001:0907c20_9	一切義成如來、無量壽如來、寶幢如來、阿閦鞞如來、鞞盧遮那如來、寶月如來、寶日如來等，於彼廣大，信樂尊重。	001	一切義成 如 來  無 量 壽 如 來  寶 幢 如 來  阿 閦 鞞 如 來  鞞 盧 遮 那 如 來  寶 月 如 來  寶 日 如 來 等  於 彼 廣 大  信 樂 尊 重  
ZH_T10_0300_001:0907c20_15	』復應起想：	001	 復 應 起 想  
ZH_T10_0300_001:0907c22_2	『是此如來，深生尊重，乃至自然現前得見，於一切處，當審觀察。	001	 是 此 如 來  深 生 尊 重  乃 至 自 然 現 前 得 見  於 一 切 處  當 審 觀 察  
ZH_T10_0300_001:0907c23_16	』如是思惟，往空閑處，心正憶念，隨近攝持，極一臂量，專注憶念，無令忘失；	001	 如 是 思 惟  往 空 閑 處  心 正 憶 念  隨 近 攝 持  極 一 臂 量  專 注 憶 念  無 令 忘 失  
ZH_T10_0300_001:0907c24_6	若有忘失，應更往觀。	001	若 有 忘 失  應 更 往 觀  
ZH_T10_0300_001:0907c25_19	如是觀時，起尊重心，作現佛想，不應於彼作形像想，如是自然面見諸佛。	001	如 是 觀 時  起尊重心  作 現 佛 想  不 應 於 彼 作 形 像 想  如 是 自 然 面 見 諸 佛  
ZH_T10_0300_001:0908a01_11	應於彼所，以塗香、末香、燒香、花鬘，右繞如是等種種供具而為供養，由一切心，如是攝持，佛薄伽梵自然現前，能見一切，能聞一切，一切心等，能了達故，數數決定，而取於相，復往空閑，心念不失。	001	應 於 彼 所  以 塗 香  末 香  燒 香  花 鬘  右 繞 如 是 等 種 種 供 具 而 為 供 養  由 一 切 心  如 是 攝 持  佛 薄 伽 梵 自 然 現 前  能 見 一 切  能 聞 一 切  一 切 心 等  能 了 達 故  數 數 決 定  而 取 於 相  復 往 空 閑  心 念 不 失  
ZH_T10_0300_001:0908a02_18	若有福德者，於三七日中，精勤修習，速疾現前，能見諸佛。	001	若 有 福 德 者  於 三 七 日 中  精勤修習  速 疾 現 前  能 見 諸 佛  
ZH_T10_0300_001:0908a03_16	有於先世所作罪業，如是之人，不能得見。	001	有 於 先 世 所 作 罪 業  如 是 之 人  不 能 得 見  
ZH_T10_0300_001:0908a04_16	若有希求，應起精進，勇猛修行，決定觀察。	001	若 有 希 求  應 起 精 進  勇 猛 修 行  決 定 觀 察  
ZH_T10_0300_001:0908a04_20	何以故？	001	何 以 故  
ZH_T10_0300_001:0908a06_3	由於一境，令心調伏，勉勵專精，菩提資糧，無不成辦。	001	由 於 一 境  令 心 調 伏  勉 勵 專 精  菩提資糧  無 不 成 辦  
ZH_T10_0300_001:0908a07_15	若多惛沈，懈怠放逸，自然如是，不能解脫，何況解脫一切眾生所有苦惱？	001	若 多 惛 沈  懈 怠 放 逸  自 然 如 是  不能解脫  何 況 解 脫 一 切 眾 生 所 有 苦 惱  
ZH_T10_0300_001:0908a08_6	此如大地，真為重擔。	001	此 如 大 地  真 為 重 擔  
ZH_T10_0300_001:0908a09_5	若如是者，於菩提直道，亦不能作精勤修習。	001	若 如 是 者  於 菩 提 直 道  亦 不 能 作 精勤修習  
ZH_T10_0300_001:0908a10_12	譬如有人，於大海中飲一掬水，即為已飲贍部洲中所有河水。	001	譬 如 有 人  於 大 海 中 飲 一 掬 水  即 為 已 飲 贍 部 洲 中 所 有 河 水  
ZH_T10_0300_001:0908a10_18	如是，如是！	001	如 是  如 是  
ZH_T10_0300_001:0908a12_6	若修習菩提海，一切三摩地諸忍、諸地、諸陀羅尼，皆已修習。	001	若 修 習 菩 提 海  一 切 三 摩 地 諸 忍  諸 地  諸 陀 羅 尼  皆 已 修 習  
ZH_T10_0300_001:0908a13_13	是故常應精勤勇猛，遠離放逸，如是思惟，自然現前能見諸佛。	001	是 故 常 應 精 勤 勇 猛  遠 離 放 逸  如 是 思 惟  自 然 現 前 能 見 諸 佛  
ZH_T10_0300_001:0908a14_5	「若已得見，即應如是思惟：	001	 若 已 得 見  即 應 如 是 思 惟  
ZH_T10_0300_001:0908a14_16	『此所見者，為是如來？	001	 此 所 見 者  為 是 如 來  
ZH_T10_0300_001:0908a14_21	為形像耶？	001	為 形 像 耶  
ZH_T10_0300_001:0908a16_9	』若覺寤此如來現前，即於佛所，長跪合掌，應當憶念，如先所說：	001	 若 覺 寤 此 如 來 現 前  即 於 佛 所  長 跪 合 掌  應 當 憶 念  如先所說  
ZH_T10_0300_001:0908a17_13	『諸佛威德，由大威德及大悲故，今於我所，現前來也。	001	 諸 佛 威 德  由 大 威 德 及 大 悲 故  今 於 我 所  現 前 來 也  
ZH_T10_0300_001:0908a18_2	』若能發問，即應請言：	001	 若 能 發 問  即 應 請 言  
ZH_T10_0300_001:0908a19_5	『唯願世尊，為我演說不思議佛之境界大三摩地法。	001	 唯 願 世 尊  為 我 演 說 不 思 議 佛之境界 大 三 摩 地 法  
ZH_T10_0300_001:0908a19_15	』而於其中勿生疑惑。	001	 而 於 其 中 勿 生 疑 惑  
ZH_T10_0300_001:0908a20_4	設有所說，作決定心；	001	設 有 所 說  作 決 定 心  
ZH_T10_0300_001:0908a20_18	若得聽聞，即於是處圓滿成就。	001	若 得 聽 聞  即 於 是 處 圓 滿 成 就  
ZH_T10_0300_001:0908a21_16	或先業障不能申請，即應如是種種觀察：	001	或 先 業 障 不 能 申 請  即 應 如 是 種 種 觀 察  
ZH_T10_0300_001:0908a22_19	『一切諸法，如露、如瞖、如幻、如陽焰、如鏡像；	001	 一切諸法  如 露  如 瞖  如 幻  如 陽 焰  如 鏡 像  
ZH_T10_0300_001:0908a23_18	如是諸佛，猶如虛空，平等自性，非幻、非夢。	001	如 是 諸 佛  猶如虛空  平 等 自 性  非 幻  非 夢  
ZH_T10_0300_001:0908a25_17	然一切法，如幻、如夢，應當了知，由智慧悲，佛世尊現，今應為我放大悲光，令我苦惱悉皆銷滅。	001	然 一 切 法  如 幻  如 夢  應 當 了 知  由 智 慧 悲  佛 世 尊 現  今 應 為 我 放 大 悲 光  令 我 苦 惱 悉 皆 銷 滅  
ZH_T10_0300_001:0908a26_12	』復應如是思惟，觀察微妙空性。	001	 復 應 如 是 思 惟  觀 察 微 妙 空 性  
ZH_T10_0300_001:0908a29_12	爾時，世尊從眉間白毫相放大光明，光名青焰，照觸其頂，所有苦惱皆悉銷滅，即於是處得法，名鞞盧遮那忍，種種三摩地皆能覺寤。	001	爾 時  世 尊 從 眉間白毫相 放大光明  光 名 青 焰  照 觸 其 頂  所 有 苦 惱 皆 悉 銷 滅  即 於 是 處 得 法  名 鞞 盧 遮 那 忍  種 種 三 摩 地 皆 能 覺 寤  
ZH_T10_0300_001:0908b02_3	於第七日夜，佛薄伽梵夢中現前，為授阿耨多羅三藐三菩提記。	001	於 第 七 日 夜  佛 薄 伽 梵 夢 中 現 前  為 授 阿耨多羅三藐三菩提 記  
ZH_T10_0300_001:0908b03_17	若如是知，此是形像，即應思惟一切如來及一切眾生，如見形像，無實可得。	001	若 如 是 知  此 是 形 像  即 應 思 惟 一 切 如 來 及 一 切 眾 生  如 見 形 像  無 實 可 得  
ZH_T10_0300_001:0908b04_2	如是，如是！	001	如 是  如 是  
ZH_T10_0300_001:0908b05_2	一切如來，如幻、如化、如夢、如陽焰，自然如是；	001	一 切 如 來  如 幻  如 化  如 夢  如 陽 焰  自 然 如 是  
ZH_T10_0300_001:0908b05_17	面見如來，如夢所見，皆非實有。	001	面 見 如 來  如夢所見  皆 非 實 有  
ZH_T10_0300_001:0908b06_1	如是，如是！	001	如 是  如 是  
ZH_T10_0300_001:0908b11_3	一切如來，非生即生、非滅即滅、異於諸行、法性甚深、非說能說、非去而去、非來而來、非識所識、非我想、非命者想、非有情想、非養育者想、非補特伽想、非食者想、非蘊非不蘊，有似蘊相，十八界、十二處畢竟總無，亦非異彼。	001	一 切 如 來  非 生 即 生  非 滅 即 滅  異 於 諸 行  法 性 甚 深  非 說 能 說  非 去 而 去  非 來 而 來  非 識 所 識  非 我 想  非 命 者 想  非 有 情 想  非 養 育 者 想  非 補 特 伽 想  非 食 者 想  非 蘊 非 不 蘊  有 似 蘊 相  十 八 界  十 二 處 畢 竟 總 無  亦 非 異 彼  
ZH_T10_0300_001:0908b12_7	以一切佛、一切諸法，平等平等，皆同一理，如陽焰等。	001	以 一 切 佛  一切諸法  平等平等  皆 同 一 理  如 陽 焰 等  
ZH_T10_0300_001:0908b13_6	一切眾生及諸如來一切佛土，皆不離想；	001	一 切 眾 生 及 諸 如 來 一 切 佛 土  皆 不 離 想  
ZH_T10_0300_001:0908b14_16	如是想現，識緣於色，自性如是，終無有生，如來識滅，是故異色。	001	如 是 想 現  識 緣 於 色  自 性 如 是  終 無 有 生  如 來 識 滅  是 故 異 色  
ZH_T10_0300_001:0908b16_15	觀察應知，若一切法，不離於想，即識如來，毛端分量亦無差別，猶如虛空，平等平等。	001	觀 察 應 知  若 一 切 法  不 離 於 想  即 識 如 來  毛 端 分 量 亦 無 差 別  猶如虛空  平等平等  
ZH_T10_0300_001:0908b17_14	若我分別，佛即現前，若無分別，都無所見。	001	若 我 分 別  佛 即 現 前  若 無 分 別  都 無 所 見  
ZH_T10_0300_001:0908b18_3	想能作佛，離想無有；	001	想 能 作 佛  離 想 無 有  
ZH_T10_0300_001:0908b18_17	如是三界一切諸法，皆不離心。	001	如 是 三 界 一切諸法  皆 不 離 心  
ZH_T10_0300_001:0908b22_1	若能了知一切諸佛及一切法性惟心量，得隨順忍，或證歡喜地，捨身他世，速疾生於妙喜世界，或生極樂淨佛土中，常見如來，親承供養。	001	若 能 了 知 一切諸佛 及 一切法性 惟 心 量  得 隨 順 忍  或 證 歡 喜 地  捨 身 他 世  速 疾 生 於 妙 喜 世 界  或 生 極 樂 淨 佛 土 中  常 見 如 來  親 承 供 養  
ZH_T10_0300_001:0908b24_1	」於是，德藏菩薩摩訶薩白普賢菩薩摩訶薩言：	001	 於 是  德 藏 菩薩摩訶薩 白 普 賢 菩薩摩訶薩 言  
ZH_T10_0300_001:0908b24_5	「佛子！	001	 佛 子  
ZH_T10_0300_001:0908b25_9	若有眾生聞此法門，受持、讀誦、書寫、廣說，得幾所福？	001	若 有 眾 生 聞 此 法 門  受 持  讀 誦  書 寫  廣 說  得 幾 所 福  
ZH_T10_0300_001:0908b25_20	」時普賢菩薩告德藏言：	001	 時 普 賢 菩 薩 告 德 藏 言  
ZH_T10_0300_001:0908b26_4	「善男子諦聽！	001	 善 男 子 諦 聽  
ZH_T10_0300_001:0908b27_16	此所生福量，譬如有人，攝取三界一切眾生，令解脫生死，得阿羅漢果。	001	此 所 生 福 量  譬 如 有 人  攝 取 三 界 一 切 眾 生  令 解 脫 生 死  得阿羅漢 果  
ZH_T10_0300_001:0908b29_17	復於彼所，起淨意樂，無熱惱心，經於百劫，以衣服、飲食、臥具、湯藥種種供具，而為供養。	001	復 於 彼 所  起 淨 意 樂  無 熱 惱 心  經 於 百 劫  以 衣 服  飲 食  臥 具  湯 藥 種 種 供 具  而 為 供 養  
ZH_T10_0300_001:0908c01_16	彼涅槃已，起七寶塔，恭敬供養，其福甚多。	001	彼 涅 槃 已  起 七 寶 塔  恭敬供養  其 福 甚 多  
ZH_T10_0300_001:0908c04_12	若有眾生聞此法門，生信尊重，亦不毀謗，復經百劫淨修梵行，百劫修忍，百劫精勤，百劫修靜慮，所生福聚，無有限量。	001	若 有 眾 生 聞 此 法 門  生 信 尊 重  亦 不 毀 謗  復 經 百 劫 淨 修 梵 行  百 劫 修 忍  百 劫 精 勤  百 劫 修 靜 慮  所 生 福 聚  無 有 限 量  
ZH_T10_0300_001:0908c06_1	若復有人聞此法門，生信尊重，能正受持，速得成佛，福過於彼。	001	若 復 有 人 聞 此 法 門  生 信 尊 重  能 正 受 持  速 得 成 佛  福 過 於 彼  
ZH_T10_0300_001:0908c08_6	」爾時，十方一切佛土中佛薄伽梵，皆現其身，讚普賢菩薩言：	001	 爾 時  十 方 一 切 佛 土 中 佛 薄 伽 梵  皆 現 其 身  讚 普 賢 菩 薩 言  
ZH_T10_0300_001:0908c08_13	「善哉，善哉！	001	 善 哉  善 哉  
ZH_T10_0300_001:0908c08_16	佛子！	001	佛 子  
ZH_T10_0300_001:0908c08_22	如是，如是！	001	如 是  如 是  
ZH_T10_0300_001:0908c09_3	如汝所說。	001	如 汝 所 說  
ZH_T10_0300_001:0908c11_12	」於是釋迦牟尼如來，從其面門放無量色光，照曜三界，雨眾妙花，如是音樂不鼓自鳴，出微妙音，令心悅豫。	001	 於 是 釋 迦 牟 尼 如 來  從 其 面 門 放 無 量 色 光  照 曜 三 界  雨 眾 妙 花  如 是 音 樂 不 鼓 自 鳴  出 微 妙 音  令 心 悅 豫  
ZH_T10_0300_001:0908c12_15	是時大地，微細搖動，從光明中，演出無量妙伽陀曰：	001	是 時 大 地  微 細 搖 動  從 光 明 中  演 出 無 量 妙 伽 陀 曰  
ZH_T10_0300_001:0908c13_0	「若聞此法心清淨，　　獲諸地定陀羅尼，	001	 若 聞 此 法 心 清 淨    獲 諸 地 定 陀 羅 尼  
ZH_T10_0300_001:0908c14_17	及忍自在妙神通，　　速證無上菩提果。	001	及 忍 自 在 妙 神 通    速 證 無上菩提 果  
ZH_T10_0300_001:0908c15_0	當來能轉於法輪，　　還如過去大仙人，	001	當 來 能 轉於法輪    還 如 過 去 大 仙 人  
ZH_T10_0300_001:0908c16_17	一剎那中納多劫，　　於一極微現眾剎。	001	一 剎 那 中 納 多 劫    於 一 極 微 現 眾 剎  
ZH_T10_0300_001:0908c17_0	無量眾生滿三界，　　其中放逸受諸苦，	001	無 量 眾 生 滿 三 界    其 中 放 逸 受 諸 苦  
ZH_T10_0300_001:0908c18_17	惡見繫縛失正道，　　念念度脫無空過。	001	惡 見 繫 縛 失 正 道    念 念 度 脫 無 空 過  
ZH_T10_0300_001:0908c21_2	」普賢菩薩說此法門時，千俱胝天人所有苦惱，皆得解脫，於阿耨多羅三藐三菩提，得不退轉。	001	 普 賢 菩 薩 說 此 法 門 時  千 俱 胝 天 人 所 有 苦 惱  皆 得 解 脫  於 阿耨多羅三藐三菩提  得不退轉  
ZH_T10_0300_001:0908c22_4	普賢菩薩摩訶薩於此法門，已善通達，現前證得。	001	普 賢 菩薩摩訶薩 於 此 法 門  已 善 通 達  現 前 證 得  
ZH_T10_0300_001:0908c24_13	說此經已，時德藏菩薩摩訶薩及諸菩薩、天、人、健達婆、阿素羅等，一切世間，聞佛所說，皆大歡喜，信受奉行。	001	說 此 經 已  時 德 藏 菩薩摩訶薩 及 諸 菩 薩  天  人  健 達 婆  阿 素 羅 等  一切世間  聞 佛 所 說  皆大歡喜  信受奉行  
ZH_T10_0300_001:0908c25_100	大方廣佛華嚴經不思議佛境界分	001	大 方 廣 佛 華 嚴 經 不 思 議 佛 境 界 分 
