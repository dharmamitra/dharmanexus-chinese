[
  {
    "segmentnr":"ZH_T04_0212_026:0747c02_0",
    "original":"出曜經卷第二十六",
    "folio":26,
    "stemmed":"出 曜 經 卷 第 二 十 六 "
  },
  {
    "segmentnr":"ZH_T04_0212_026:0747c04_0",
    "original":"姚秦涼州沙門竺佛念譯",
    "folio":26,
    "stemmed":"姚 秦 涼 州 沙 門 竺 佛 念 譯 "
  },
  {
    "segmentnr":"ZH_T04_0212_026:0747c05_0",
    "original":"30 䨥要品雙要品第三十",
    "folio":26,
    "stemmed":"3 0   䨥 要 品 雙 要 品 第 三 十 "
  },
  {
    "segmentnr":"ZH_T04_0212_026:0747c06_0",
    "original":"夜光照於冥，　　至日未出間，",
    "folio":26,
    "stemmed":"夜 光 照 於 冥    至 日 未 出 間  "
  },
  {
    "segmentnr":"ZH_T04_0212_026:0747c07_13",
    "original":"日光布大明，　　夜光便黤𪑓。",
    "folio":26,
    "stemmed":"日 光 布 大 明    夜 光 便 黤 𪑓  "
  },
  {
    "segmentnr":"ZH_T04_0212_026:0747c13_14",
    "original":"觀此義已如來引喻，欲使後生明達其事，猶若夜光之虫處在幽冥，布其光明遠有所照，謂為己明無有及者，值日天子放百千光明昇于東方，爾時無復有夜光虫明，顏色黤𪑓像如純墨，是故說曰，夜光照於冥，至日未出間，日光布大明，夜光便黤𪑓也。",
    "folio":26,
    "stemmed":"觀 此 義 已 如 來 引 喻  欲 使 後 生 明 達 其 事  猶 若 夜 光 之 虫 處 在 幽 冥  布 其 光 明 遠 有 所 照  謂 為 己 明 無 有 及 者  值 日 天 子 放 百 千 光 明 昇 于 東 方  爾 時 無 復 有 夜 光 虫 明  顏 色 黤 𪑓 像 如 純 墨  是 故 說 曰  夜 光 照 於 冥  至 日 未 出 間  日 光 布 大 明  夜 光 便 黤 𪑓 也  "
  },
  {
    "segmentnr":"ZH_T04_0212_026:0747c14_0",
    "original":"察者布光明，　　如來未出頃，",
    "folio":26,
    "stemmed":"察 者 布 光 明    如 來 未 出 頃  "
  },
  {
    "segmentnr":"ZH_T04_0212_026:0747c15_13",
    "original":"佛出放大明，　　無察無聲聞。",
    "folio":26,
    "stemmed":"佛 出 放 大 明    無 察 無 聲 聞  "
  },
  {
    "segmentnr":"ZH_T04_0212_026:0747c18_7",
    "original":"外道梵志所行不同，或有察而知者，或有入定而知者，或有聞教而寤者，此三種人在世跨行各自謂尊。",
    "folio":26,
    "stemmed":"外 道 梵 志 所 行 不 同  或 有 察 而 知 者  或 有 入 定 而 知 者  或 有 聞 教 而 寤 者  此 三 種 人 在 世 跨 行 各 自 謂 尊  "
  },
  {
    "segmentnr":"ZH_T04_0212_026:0747c18_12",
    "original":"所以然者？",
    "folio":26,
    "stemmed":"所 以 然 者  "
  },
  {
    "segmentnr":"ZH_T04_0212_026:0747c19_2",
    "original":"蓋由如來未現於世。",
    "folio":26,
    "stemmed":"蓋 由 如 來 未 現 於 世  "
  },
  {
    "segmentnr":"ZH_T04_0212_026:0747c21_1",
    "original":"設如來降神於世，放大光明流教布化，爾時外道梵志自然消歇，其道不行無復威神。",
    "folio":26,
    "stemmed":"設 如 來 降 神 於 世  放大光明 流 教 布 化  爾 時 外 道 梵 志 自 然 消 歇  其 道 不 行 無 復 威 神  "
  },
  {
    "segmentnr":"ZH_T04_0212_026:0747c22_11",
    "original":"是故說曰，察者布光明，如來未出頃，佛出放大明，無察無聲聞也。",
    "folio":26,
    "stemmed":"是 故 說 曰  察 者 布 光 明  如 來 未 出 頃  佛 出 放 大 明  無 察 無 聲 聞 也  "
  },
  {
    "segmentnr":"ZH_T04_0212_026:0747c23_0",
    "original":"不牢起牢想，　　牢起不牢想，",
    "folio":26,
    "stemmed":"不 牢 起 牢 想    牢 起 不 牢 想  "
  },
  {
    "segmentnr":"ZH_T04_0212_026:0747c24_13",
    "original":"彼不至於牢，　　由起邪見故。",
    "folio":26,
    "stemmed":"彼 不 至 於 牢    由 起 邪 見 故  "
  },
  {
    "segmentnr":"ZH_T04_0212_026:0747c27_6",
    "original":"不牢起牢想者，此眾生類戀慕生死，若自生念人處世間，樂著五欲以自娛樂者乃為牢固，是故說曰：",
    "folio":26,
    "stemmed":"不 牢 起 牢 想 者  此 眾 生 類 戀 慕 生 死  若 自 生 念 人 處 世 間  樂 著 五 欲 以 自 娛 樂 者 乃 為 牢 固  是 故 說 曰  "
  },
  {
    "segmentnr":"ZH_T04_0212_026:0747c27_13",
    "original":"不牢起牢想也。",
    "folio":26,
    "stemmed":"不 牢 起 牢 想 也  "
  },
  {
    "segmentnr":"ZH_T04_0212_026:0748a02_10",
    "original":"牢起不牢想者，邪見之人執意來久，共相指授乃興此論，竊聞佛家稱說泥洹，無生無滅無起滅想，亦復無有歌歎喜舞宗親五族，行來進止園觀浴池，都無此者有何牢固？",
    "folio":26,
    "stemmed":"牢 起 不 牢 想 者  邪 見 之 人 執 意 來 久  共 相 指 授 乃 興 此 論  竊 聞 佛 家 稱 說 泥 洹  無生無滅 無 起 滅 想  亦 復 無 有 歌 歎 喜 舞 宗 親 五 族  行 來 進 止 園 觀 浴 池  都 無 此 者 有 何 牢 固  "
  },
  {
    "segmentnr":"ZH_T04_0212_026:0748a02_15",
    "original":"佛言不爾。",
    "folio":26,
    "stemmed":"佛 言 不 爾  "
  },
  {
    "segmentnr":"ZH_T04_0212_026:0748a04_4",
    "original":"斯等顛倒邪心不滅，牢而固者莫過泥洹，反更毀呰以為不牢。",
    "folio":26,
    "stemmed":"斯 等 顛 倒 邪 心 不 滅  牢 而 固 者 莫 過 泥 洹  反 更 毀 呰 以 為 不 牢  "
  },
  {
    "segmentnr":"ZH_T04_0212_026:0748a04_16",
    "original":"是故說曰，牢起不牢想也。",
    "folio":26,
    "stemmed":"是 故 說 曰  牢 起 不 牢 想 也  "
  },
  {
    "segmentnr":"ZH_T04_0212_026:0748a07_20",
    "original":"彼不至於牢，由起邪見故者，滅盡泥洹無有眾患，澄然無為凝神不動，亦不變易，愚者不解以為非真，是故說曰，彼不至於牢，由起邪見故也。",
    "folio":26,
    "stemmed":"彼 不 至 於 牢  由 起 邪 見 故 者  滅 盡 泥 洹 無 有 眾 患  澄 然 無 為 凝 神 不 動  亦 不 變 易  愚 者 不 解 以 為 非 真  是 故 說 曰  彼 不 至 於 牢  由 起 邪 見 故 也  "
  },
  {
    "segmentnr":"ZH_T04_0212_026:0748a08_0",
    "original":"牢而知牢者，　　不牢知不牢，",
    "folio":26,
    "stemmed":"牢 而 知 牢 者    不 牢 知 不 牢  "
  },
  {
    "segmentnr":"ZH_T04_0212_026:0748a09_13",
    "original":"彼人求於牢，　　正治以為本。",
    "folio":26,
    "stemmed":"彼 人 求 於 牢    正 治 以 為 本  "
  },
  {
    "segmentnr":"ZH_T04_0212_026:0748a11_4",
    "original":"若有眾生解滅盡泥洹無生無滅，亦不欺詐誑惑於世。",
    "folio":26,
    "stemmed":"若 有 眾 生 解 滅 盡 泥 洹 無生無滅  亦 不 欺 詐 誑 惑 於 世  "
  },
  {
    "segmentnr":"ZH_T04_0212_026:0748a14_14",
    "original":"諸佛世尊永息之室，其有眾生入此室者，寵位至不以增歡，毀辱逼不以加慼，與倒見異其辭、邪部殊其趣，冥然太虛永息不起，智者之所慕，非愚之所習。",
    "folio":26,
    "stemmed":"諸佛世尊 永 息 之 室  其 有 眾 生 入 此 室 者  寵 位 至 不 以 增 歡  毀 辱 逼 不 以 加 慼  與 倒 見 異 其 辭  邪 部 殊 其 趣  冥 然 太 虛 永 息 不 起  智 者 之 所 慕  非 愚 之 所 習  "
  },
  {
    "segmentnr":"ZH_T04_0212_026:0748a18_21",
    "original":"欲至彼室者，要涉八正之徑路，求度十二之洪崖，以渡生死之嶮岸，安神無為之澹然，顧眄悠悠之楚酷，苦哉愚惑之滋甚，是故說曰，牢而知牢者，不牢知不牢，彼人求於牢，正治以為本也。",
    "folio":26,
    "stemmed":"欲 至 彼 室 者  要 涉 八 正 之 徑 路  求 度 十 二 之 洪 崖  以 渡 生 死 之 嶮 岸  安 神 無 為 之 澹 然  顧 眄 悠 悠 之 楚 酷  苦 哉 愚 惑 之 滋 甚  是 故 說 曰  牢 而 知 牢 者  不 牢 知 不 牢  彼 人 求 於 牢  正 治 以 為 本 也  "
  },
  {
    "segmentnr":"ZH_T04_0212_026:0748a19_0",
    "original":"愚意以為牢，　　反被九結縛，",
    "folio":26,
    "stemmed":"愚 意 以 為 牢    反 被 九 結 縛  "
  },
  {
    "segmentnr":"ZH_T04_0212_026:0748a20_13",
    "original":"如鳥投羅網，　　斯由愛深固。",
    "folio":26,
    "stemmed":"如 鳥 投 羅 網    斯 由 愛 深 固  "
  },
  {
    "segmentnr":"ZH_T04_0212_026:0748a24_3",
    "original":"愚意以為牢者，夫人在世意愚難革，或言陰聚為牢，或言結本為牢，於中興想不別真偽，雖復出家學道反習邪行，是故說曰，愚意以為牢也。",
    "folio":26,
    "stemmed":"愚 意 以 為 牢 者  夫 人 在 世 意 愚 難 革  或 言 陰 聚 為 牢  或 言 結 本 為 牢  於 中 興 想 不 別 真 偽  雖 復 出家學道 反 習 邪 行  是 故 說 曰  愚 意 以 為 牢 也  "
  },
  {
    "segmentnr":"ZH_T04_0212_026:0748a27_20",
    "original":"反被九結縛者，人之修道要當捨家，遇惡知識指授邪徑，捨故結縛反被九結，如蛾投火不顧後慮，斯由愛深固，是故說曰，反被九結縛，如鳥投羅網，斯由愛深固也。",
    "folio":26,
    "stemmed":"反 被 九 結 縛 者  人 之 修 道 要 當 捨 家  遇 惡 知 識 指 授 邪 徑  捨 故 結 縛 反 被 九 結  如 蛾 投 火 不 顧 後 慮  斯 由 愛 深 固  是 故 說 曰  反 被 九 結 縛  如 鳥 投 羅 網  斯 由 愛 深 固 也  "
  },
  {
    "segmentnr":"ZH_T04_0212_026:0748a28_0",
    "original":"諸有懷狐疑，　　今世及後世，",
    "folio":26,
    "stemmed":"諸 有 懷 狐 疑    今 世 及 後 世  "
  },
  {
    "segmentnr":"ZH_T04_0212_026:0748a29_13",
    "original":"禪定盡能滅，　　無惱脩梵行。",
    "folio":26,
    "stemmed":"禪 定 盡 能 滅    無 惱 脩 梵 行  "
  },
  {
    "segmentnr":"ZH_T04_0212_026:0748b03_13",
    "original":"諸有懷狐疑者，彼脩行人，思惟惡露不淨之想，除去狐疑憎嫉之心，聞則得信不重思惟，是故說曰，諸有懷狐疑也。",
    "folio":26,
    "stemmed":"諸 有 懷 狐 疑 者  彼 脩 行 人  思 惟 惡 露 不 淨 之 想  除 去 狐 疑 憎 嫉 之 心  聞 則 得 信 不 重 思 惟  是 故 說 曰  諸 有 懷 狐 疑 也  "
  },
  {
    "segmentnr":"ZH_T04_0212_026:0748b05_14",
    "original":"今世及後世者，今者現身後者後身，今者現世後者後世，於中不興猶豫生狐疑者，乃應定意。",
    "folio":26,
    "stemmed":"今 世 及 後 世 者  今 者 現 身 後 者 後 身  今 者 現 世 後 者 後 世  於 中 不 興 猶 豫 生 狐 疑 者  乃 應 定 意  "
  },
  {
    "segmentnr":"ZH_T04_0212_026:0748b06_8",
    "original":"是故說曰，今世及後世也。",
    "folio":26,
    "stemmed":"是 故 說 曰  今 世 及 後 世 也  "
  },
  {
    "segmentnr":"ZH_T04_0212_026:0748b08_6",
    "original":"禪定盡能滅者，入定之人心意堅固，盡能消滅不興想著，是故說曰，禪定盡能滅也。",
    "folio":26,
    "stemmed":"禪 定 盡 能 滅 者  入 定 之 人 心 意 堅 固  盡 能 消 滅 不 興 想 著  是 故 說 曰  禪 定 盡 能 滅 也  "
  },
  {
    "segmentnr":"ZH_T04_0212_026:0748b10_12",
    "original":"無惱脩梵行者，不為結使所煩惱，執意清淨常如一心，所脩德本超越人上，是故說曰，無惱脩梵行。",
    "folio":26,
    "stemmed":"無 惱 脩 梵 行 者  不 為 結 使 所 煩 惱  執 意 清 淨 常 如 一 心  所 脩 德 本 超 越 人 上  是 故 說 曰  無 惱 脩 梵 行  "
  },
  {
    "segmentnr":"ZH_T04_0212_026:0748b11_0",
    "original":"無塵離於塵，　　能持此服者，",
    "folio":26,
    "stemmed":"無 塵 離 於 塵    能 持 此 服 者  "
  },
  {
    "segmentnr":"ZH_T04_0212_026:0748b12_13",
    "original":"無御無所至，　　此不應法服。",
    "folio":26,
    "stemmed":"無 御 無 所 至    此 不 應 法 服  "
  },
  {
    "segmentnr":"ZH_T04_0212_026:0748b15_6",
    "original":"人之脩道常懷染污，婬怒癡垢不去于心，雖披袈裟不去三毒，此則不至於道，是故說曰，無塵離於塵也。",
    "folio":26,
    "stemmed":"人 之 脩 道 常 懷 染 污  婬 怒 癡 垢 不 去 于 心  雖 披 袈 裟 不 去 三 毒  此 則 不 至 於 道  是 故 說 曰  無 塵 離 於 塵 也  "
  },
  {
    "segmentnr":"ZH_T04_0212_026:0748b18_5",
    "original":"能持此服者，唯有賢聖之人防塞眾惡，能服此真法之服，無有此者則不應服，是故說曰，能持此服者，無御無所至，此不應法服。",
    "folio":26,
    "stemmed":"能 持 此 服 者  唯 有 賢 聖 之 人 防 塞 眾 惡  能 服 此 真 法 之 服  無 有 此 者 則 不 應 服  是 故 說 曰  能 持 此 服 者  無 御 無 所 至  此 不 應 法 服  "
  },
  {
    "segmentnr":"ZH_T04_0212_026:0748b19_0",
    "original":"若能除垢穢，　　修戒等慧定，",
    "folio":26,
    "stemmed":"若 能 除 垢 穢    修 戒 等 慧 定  "
  },
  {
    "segmentnr":"ZH_T04_0212_026:0748b20_13",
    "original":"彼應思惟業，　　此應服袈裟。",
    "folio":26,
    "stemmed":"彼 應 思 惟 業    此 應 服 袈 裟  "
  },
  {
    "segmentnr":"ZH_T04_0212_026:0748b24_20",
    "original":"若能除垢穢，脩戒等慧定者，人之脩學除穢為本，三毒結使永盡無餘，雖得羅漢不入定意，無記對至乃知謬誤，脩戒除垢穢不失其道心，是故說曰，若能除垢穢，修戒等慧定也。",
    "folio":26,
    "stemmed":"若 能 除 垢 穢  脩 戒 等 慧 定 者  人 之 脩 學 除 穢 為 本  三 毒 結 使 永 盡 無 餘  雖 得 羅 漢 不 入 定 意  無 記 對 至 乃 知 謬 誤  脩 戒 除 垢 穢 不 失 其 道 心  是 故 說 曰  若 能 除 垢 穢  修 戒 等 慧 定 也  "
  },
  {
    "segmentnr":"ZH_T04_0212_026:0748b28_13",
    "original":"彼應思惟業，此應服袈裟者，入定之人必有所益，心有所念無事不果，諸天世人魔及魔天釋梵四天王，靡不宗奉而承事者，是故說曰，彼應思惟業，此應服袈裟。",
    "folio":26,
    "stemmed":"彼 應 思 惟 業  此 應 服 袈 裟 者  入 定 之 人 必 有 所 益  心 有 所 念 無 事 不 果  諸 天 世 人 魔 及 魔 天 釋 梵 四 天 王  靡 不 宗 奉 而 承 事 者  是 故 說 曰  彼 應 思 惟 業  此 應 服 袈 裟  "
  },
  {
    "segmentnr":"ZH_T04_0212_026:0748b29_0",
    "original":"不以柔和言，　　名稱有所至，",
    "folio":26,
    "stemmed":"不 以 柔 和 言    名 稱 有 所 至  "
  },
  {
    "segmentnr":"ZH_T04_0212_026:0748c01_13",
    "original":"人有善顏色，　　乃懷巧偽心。",
    "folio":26,
    "stemmed":"人 有 善 顏 色    乃 懷 巧 偽 心  "
  },
  {
    "segmentnr":"ZH_T04_0212_026:0748c04_9",
    "original":"不以柔和言，名稱有所至者，世多有人與人言談，內懷姦宄外如現愚，是故說曰，不以柔和言，名稱有所至也。",
    "folio":26,
    "stemmed":"不 以 柔 和 言  名 稱 有 所 至 者  世 多 有 人 與 人 言 談  內 懷 姦 宄 外 如 現 愚  是 故 說 曰  不 以 柔 和 言  名 稱 有 所 至 也  "
  },
  {
    "segmentnr":"ZH_T04_0212_026:0748c06_12",
    "original":"人有善顏色，乃懷巧偽心者，往昔波斯匿王園觀遊戲，見二梵志苦形學道，仰事日月祭祀水火。",
    "folio":26,
    "stemmed":"人 有 善 顏 色  乃 懷 巧 偽 心 者  往 昔 波 斯 匿 王 園 觀 遊 戲  見 二 梵 志 苦 形 學 道  仰 事 日 月 祭 祀 水 火  "
  },
  {
    "segmentnr":"ZH_T04_0212_026:0748c07_11",
    "original":"王見此人學道志苦，尋往佛所白世尊言：",
    "folio":26,
    "stemmed":"王 見 此 人 學 道 志 苦  尋 往 佛 所 白 世 尊 言  "
  },
  {
    "segmentnr":"ZH_T04_0212_026:0748c08_14",
    "original":"「向行遊觀見二梵志，苦形學道至為難及亦無儔匹。",
    "folio":26,
    "stemmed":" 向 行 遊 觀 見 二 梵 志  苦 形 學 道 至 為 難 及 亦 無 儔 匹  "
  },
  {
    "segmentnr":"ZH_T04_0212_026:0748c08_20",
    "original":"」佛告王曰：",
    "folio":26,
    "stemmed":" 佛 告 王 曰  "
  },
  {
    "segmentnr":"ZH_T04_0212_026:0748c10_16",
    "original":"「人之脩德持戒完具欲得知者，要當同止觀察威儀尋省來語，然後乃知有戒無戒。",
    "folio":26,
    "stemmed":" 人 之 脩 德 持 戒 完 具 欲 得 知 者  要 當 同 止 觀 察 威 儀 尋 省 來 語  然 後 乃 知 有 戒 無 戒  "
  },
  {
    "segmentnr":"ZH_T04_0212_026:0748c12_10",
    "original":"」王聞斯語內懷慚愧，即從坐起頭面禮足辭退而去，還至宮殿告語傍臣：",
    "folio":26,
    "stemmed":" 王 聞 斯 語 內 懷 慚 愧  即 從 坐 起 頭面禮足 辭 退 而 去  還 至 宮 殿 告 語 傍 臣  "
  },
  {
    "segmentnr":"ZH_T04_0212_026:0748c13_18",
    "original":"「汝速詣彼喚二梵志在我後園，吾觀察之，審有苦行求於道德？",
    "folio":26,
    "stemmed":" 汝 速 詣 彼 喚 二 梵 志 在 我 後 園  吾 觀 察 之  審 有 苦 行 求 於 道 德  "
  },
  {
    "segmentnr":"ZH_T04_0212_026:0748c14_9",
    "original":"為虛稱詐逸行不合已？",
    "folio":26,
    "stemmed":"為 虛 稱 詐 逸 行 不 合 已  "
  },
  {
    "segmentnr":"ZH_T04_0212_026:0748c17_6",
    "original":"」臣受其教即喚在園，王自樓上遙觀其行，知彼巧偽詐稱為道，重懷慚愧思心自悔，信心隆盛貪樂佛道，即令國界人民之類：",
    "folio":26,
    "stemmed":" 臣 受 其 教 即 喚 在 園  王 自 樓 上 遙 觀 其 行  知 彼 巧 偽 詐 稱 為 道  重 懷 慚 愧 思 心 自 悔  信 心 隆 盛 貪 樂 佛 道  即 令 國 界 人 民 之 類  "
  },
  {
    "segmentnr":"ZH_T04_0212_026:0748c18_6",
    "original":"「其有供事外學異道者，皆受誅戮不得從容。",
    "folio":26,
    "stemmed":" 其 有 供 事 外 學 異 道 者  皆 受 誅 戮 不 得 從 容  "
  },
  {
    "segmentnr":"ZH_T04_0212_026:0748c20_6",
    "original":"」王至佛所頭面禮足，悔本不及，自今以往，四事供養恭敬三寶，盡其形壽不違此誓。",
    "folio":26,
    "stemmed":" 王 至 佛 所 頭面禮足  悔 本 不 及  自 今 以 往  四 事 供養恭敬 三 寶  盡 其 形 壽 不 違 此 誓  "
  },
  {
    "segmentnr":"ZH_T04_0212_026:0748c21_4",
    "original":"是故說曰，人有善顏色，乃懷巧偽心也。",
    "folio":26,
    "stemmed":"是 故 說 曰  人 有 善 顏 色  乃 懷 巧 偽 心 也  "
  },
  {
    "segmentnr":"ZH_T04_0212_026:0748c22_0",
    "original":"有能斷是者，　　永拔其根本，",
    "folio":26,
    "stemmed":"有 能 斷 是 者    永 拔 其 根 本  "
  },
  {
    "segmentnr":"ZH_T04_0212_026:0748c23_13",
    "original":"智者除諸穢，　　乃名為善色。",
    "folio":26,
    "stemmed":"智 者 除 諸 穢    乃 名 為 善 色  "
  },
  {
    "segmentnr":"ZH_T04_0212_026:0748c26_18",
    "original":"有能斷是者，永拔其根本者，世人多懷姦宄之心，雖披法服內行不真，能斷此者乃應道門，是故說曰，有能斷此者，永拔其根本。",
    "folio":26,
    "stemmed":"有 能 斷 是 者  永 拔 其 根 本 者  世 人 多 懷 姦 宄 之 心  雖 披 法 服 內 行 不 真  能 斷 此 者 乃 應 道 門  是 故 說 曰  有 能 斷 此 者  永 拔 其 根 本  "
  },
  {
    "segmentnr":"ZH_T04_0212_026:0748c29_16",
    "original":"智者除諸穢，乃名為善色者，智人習法要應為道，非法不行學者所貴，顏色怡耀眾人敬仰，是故說曰，智者除其穢，乃名為善色也。",
    "folio":26,
    "stemmed":"智 者 除 諸 穢  乃 名 為 善 色 者  智 人 習 法 要 應 為 道  非 法 不 行 學 者 所 貴  顏 色 怡 耀 眾 人 敬 仰  是 故 說 曰  智 者 除 其 穢  乃 名 為 善 色 也  "
  },
  {
    "segmentnr":"ZH_T04_0212_026:0749a01_0",
    "original":"不以色從容，　　蹔覩知人意，",
    "folio":26,
    "stemmed":"不 以 色 從 容    蹔 覩 知 人 意  "
  },
  {
    "segmentnr":"ZH_T04_0212_026:0749a02_0",
    "original":"世多違行人，　　遊蕩在世界，",
    "folio":26,
    "stemmed":"世 多 違 行 人    遊 蕩 在 世 界  "
  },
  {
    "segmentnr":"ZH_T04_0212_026:0749a03_0",
    "original":"如彼虛偽鍮，　　其中純有銅，",
    "folio":26,
    "stemmed":"如 彼 虛 偽 鍮    其 中 純 有 銅  "
  },
  {
    "segmentnr":"ZH_T04_0212_026:0749a04_13",
    "original":"獨遊無畏忌，　　內穢外不淨。",
    "folio":26,
    "stemmed":"獨 遊 無 畏 忌    內 穢 外 不 淨  "
  },
  {
    "segmentnr":"ZH_T04_0212_026:0749a11_3",
    "original":"不以色從容，蹔覩知人意者，世多有人顏色從容，與人言談辭義辯美，然內心虛偽心口相違，雖名為人性行不均，外如賢士內懷毒行，雖暫相見賢愚不別，猶夜覩火遙見光明，若當往捉便燒其手，此亦如是，雖有顏色內懷熾焰，是故說曰，不以色從容，蹔覩知人意也。",
    "folio":26,
    "stemmed":"不 以 色 從 容  蹔 覩 知 人 意 者  世 多 有 人 顏 色 從 容  與 人 言 談 辭 義 辯 美  然 內 心 虛 偽 心 口 相 違  雖 名 為 人 性 行 不 均  外 如 賢 士 內 懷 毒 行  雖 暫 相 見 賢 愚 不 別  猶 夜 覩 火 遙 見 光 明  若 當 往 捉 便 燒 其 手  此 亦 如 是  雖 有 顏 色 內 懷 熾 焰  是 故 說 曰  不 以 色 從 容  蹔 覩 知 人 意 也  "
  },
  {
    "segmentnr":"ZH_T04_0212_026:0749a15_20",
    "original":"世多違行人，遊蕩在世界者，當來愚人巧詐滋繁，漸漸遂至謗賢毀聖，姦宄萬端幻惑世人，與人言談顏色不正，出言成章辯聰無礙，堪在大眾為無軌事，眾人覩者莫不拭目，是故說曰，世多違行人，遊蕩在世界也。",
    "folio":26,
    "stemmed":"世 多 違 行 人  遊 蕩 在 世 界 者  當 來 愚 人 巧 詐 滋 繁  漸 漸 遂 至 謗 賢 毀 聖  姦 宄 萬 端 幻 惑 世 人  與 人 言 談 顏 色 不 正  出 言 成 章 辯 聰 無 礙  堪 在 大 眾 為 無 軌 事  眾 人 覩 者 莫 不 拭 目  是 故 說 曰  世 多 違 行 人  遊 蕩 在 世 界 也  "
  },
  {
    "segmentnr":"ZH_T04_0212_026:0749a18_19",
    "original":"如彼虛偽鍮，其中純有銅者，巧詐之人多諸方略，以烟熏銅色勝真金，誑惑世人貪取財貨，是以如來引此為喻，如彼偽鍮獲世重利；",
    "folio":26,
    "stemmed":"如 彼 虛 偽 鍮  其 中 純 有 銅 者  巧 詐 之 人 多 諸 方 略  以 烟 熏 銅 色 勝 真 金  誑 惑 世 人 貪 取 財 貨  是 以 如 來 引 此 為 喻  如 彼 偽 鍮 獲 世 重 利  "
  },
  {
    "segmentnr":"ZH_T04_0212_026:0749a23_5",
    "original":"姦宄之人亦復如是，甘言美辭誘進檀越，獲致供養四事不乏，衣被飲食床褥臥具病瘦醫藥，雖獲其供養，後當償之，報受洋銅，經歷苦惱罪積未畢，是故說曰，如彼虛偽鍮，其中純有銅也。",
    "folio":26,
    "stemmed":"姦 宄 之 人 亦復如是  甘 言 美 辭 誘 進 檀 越  獲 致 供 養 四 事 不 乏  衣 被 飲 食 床 褥 臥 具 病 瘦 醫 藥  雖 獲 其 供 養  後 當 償 之  報 受 洋 銅  經 歷 苦 惱 罪 積 未 畢  是 故 說 曰  如 彼 虛 偽 鍮  其 中 純 有 銅 也  "
  },
  {
    "segmentnr":"ZH_T04_0212_026:0749a26_4",
    "original":"獨遊無畏忌，內穢外不淨者，如彼姦宄之人，多將翼從人間遊處，眾人見者莫不興敬，如賊暴虐多壞村落，然後乃知非是真人也。",
    "folio":26,
    "stemmed":"獨 遊 無 畏 忌  內 穢 外 不 淨 者  如 彼 姦 宄 之 人  多 將 翼 從 人 間 遊 處  眾 人 見 者 莫 不 興 敬  如 賊 暴 虐 多 壞 村 落  然 後 乃 知 非 是 真 人 也  "
  },
  {
    "segmentnr":"ZH_T04_0212_026:0749a27_2",
    "original":"是故說曰，獨遊無畏忌，內穢外不淨也。",
    "folio":26,
    "stemmed":"是 故 說 曰  獨 遊 無 畏 忌  內 穢 外 不 淨 也  "
  },
  {
    "segmentnr":"ZH_T04_0212_026:0749a28_0",
    "original":"貪餮不自節，　　三轉隨時行，",
    "folio":26,
    "stemmed":"貪 餮 不 自 節    三 轉 隨 時 行  "
  },
  {
    "segmentnr":"ZH_T04_0212_026:0749a29_13",
    "original":"如圈被養猪，　　數數受胞胎。",
    "folio":26,
    "stemmed":"如 圈 被 養 猪    數 數 受 胞 胎  "
  },
  {
    "segmentnr":"ZH_T04_0212_026:0749b04_12",
    "original":"貪餮不自節，三轉隨時行者，如彼愚惑之人，為人標首受人供養，自養其形身體肥盛不能轉側，檀越施主隨時禮覲，愚人佯坐入定思惟，由是自致得大供養。",
    "folio":26,
    "stemmed":"貪 餮 不 自 節  三 轉 隨 時 行 者  如 彼 愚 惑 之 人  為 人 標 首 受 人 供 養  自 養 其 形 身 體 肥 盛 不 能 轉 側  檀 越 施 主 隨 時 禮 覲  愚 人 佯 坐 入 定 思 惟  由 是 自 致 得 大 供 養  "
  },
  {
    "segmentnr":"ZH_T04_0212_026:0749b06_10",
    "original":"是以世尊假以為譬，如被養猪臥食不動，不知久久當受屠割，捨身受身無有休已。",
    "folio":26,
    "stemmed":"是 以 世 尊 假 以 為 譬  如 被 養 猪 臥 食 不 動  不 知 久 久 當 受 屠 割  捨 身 受 身 無 有 休 已  "
  },
  {
    "segmentnr":"ZH_T04_0212_026:0749b07_21",
    "original":"是故說曰，貪餮不自節，三轉隨時行，如圈被養猪，數數受胞胎也。",
    "folio":26,
    "stemmed":"是 故 說 曰  貪 餮 不 自 節  三 轉 隨 時 行  如 圈 被 養 猪  數 數 受 胞 胎 也  "
  },
  {
    "segmentnr":"ZH_T04_0212_026:0749b08_0",
    "original":"人能專其意，　　於食知止足，",
    "folio":26,
    "stemmed":"人 能 專 其 意    於 食 知 止 足  "
  },
  {
    "segmentnr":"ZH_T04_0212_026:0749b09_13",
    "original":"趣欲支其形，　　養壽守其道。",
    "folio":26,
    "stemmed":"趣 欲 支 其 形    養 壽 守 其 道  "
  },
  {
    "segmentnr":"ZH_T04_0212_026:0749b13_12",
    "original":"昔佛與波斯匿王而說此偈，波斯匿王宿殖德本福響自應，於後園中，自然生苷蔗之樹，流出甘漿晝夜不絕，於彼園中自然生一株粳米，垂穗數百取之無盡。",
    "folio":26,
    "stemmed":"昔 佛 與 波 斯 匿 王 而 說 此 偈  波 斯 匿 王 宿 殖 德 本 福 響 自 應  於 後 園 中  自 然 生 苷 蔗 之 樹  流 出 甘 漿 晝 夜 不 絕  於 彼 園 中 自 然 生 一 株 粳 米  垂 穗 數 百 取 之 無 盡  "
  },
  {
    "segmentnr":"ZH_T04_0212_026:0749b14_15",
    "original":"王受其福食之無厭，身體肥重喘息苦極不能轉側。",
    "folio":26,
    "stemmed":"王 受 其 福 食 之 無 厭  身 體 肥 重 喘 息 苦 極 不 能 轉 側  "
  },
  {
    "segmentnr":"ZH_T04_0212_026:0749b15_10",
    "original":"時往佛所，低身揖讓在一面坐。",
    "folio":26,
    "stemmed":"時 往 佛 所  低 身 揖 讓 在 一 面 坐  "
  },
  {
    "segmentnr":"ZH_T04_0212_026:0749b15_19",
    "original":"爾時世尊便說此偈：",
    "folio":26,
    "stemmed":"爾 時 世 尊 便 說 此 偈  "
  },
  {
    "segmentnr":"ZH_T04_0212_026:0749b16_0",
    "original":"「人能專其意，　　於食知止足，",
    "folio":26,
    "stemmed":" 人 能 專 其 意    於 食 知 止 足  "
  },
  {
    "segmentnr":"ZH_T04_0212_026:0749b17_13",
    "original":"趣欲支其形，　　養壽守其道。",
    "folio":26,
    "stemmed":"趣 欲 支 其 形    養 壽 守 其 道  "
  },
  {
    "segmentnr":"ZH_T04_0212_026:0749b19_12",
    "original":"」王聞斯語歡喜踊躍不能自勝，即從坐起辭佛還宮，即勅厨宰作食之人：",
    "folio":26,
    "stemmed":" 王 聞 斯 語 歡喜踊躍 不 能 自 勝  即 從 坐 起 辭 佛 還 宮  即 勅 厨 宰 作 食 之 人  "
  },
  {
    "segmentnr":"ZH_T04_0212_026:0749b20_11",
    "original":"「設汝擎食在吾前者，先說斯偈爾乃得食。",
    "folio":26,
    "stemmed":" 設 汝 擎 食 在 吾 前 者  先 說 斯 偈 爾 乃 得 食  "
  },
  {
    "segmentnr":"ZH_T04_0212_026:0749b21_19",
    "original":"」自是以始常以為法，王轉減食身體輕便，進止行來無所患苦。",
    "folio":26,
    "stemmed":" 自 是 以 始 常 以 為 法  王 轉 減 食 身 體 輕 便  進 止 行 來 無 所 患 苦  "
  },
  {
    "segmentnr":"ZH_T04_0212_026:0749b22_0",
    "original":"觀淨而自脩，　　諸根不具足，",
    "folio":26,
    "stemmed":"觀 淨 而 自 脩    諸根不具 足  "
  },
  {
    "segmentnr":"ZH_T04_0212_026:0749b23_0",
    "original":"於食無厭足，　　斯等凡品行，",
    "folio":26,
    "stemmed":"於 食 無 厭 足    斯 等 凡 品 行  "
  },
  {
    "segmentnr":"ZH_T04_0212_026:0749b24_13",
    "original":"轉增於欲意，　　如屋壞穿漏。",
    "folio":26,
    "stemmed":"轉 增 於 欲 意    如 屋 壞 穿 漏  "
  },
  {
    "segmentnr":"ZH_T04_0212_026:0749b29_11",
    "original":"觀淨而自脩，諸根不具足者，初履行人意不堅固，內自思念髮毛爪齒，愛著清淨興著欲想，增益瞋恚愚癡滋長，不攝諸情根門不定，放逸自恣遂失道明，由火赫熾復益酥油，深明此理，豈是滅火之兆乎？",
    "folio":26,
    "stemmed":"觀 淨 而 自 脩  諸根不具 足 者  初 履 行 人 意 不 堅 固  內 自 思 念 髮毛爪齒  愛 著 清 淨 興 著 欲 想  增 益 瞋 恚 愚 癡 滋 長  不 攝 諸 情 根 門 不 定  放 逸 自 恣 遂 失 道 明  由 火 赫 熾 復 益 酥 油  深 明 此 理  豈 是 滅 火 之 兆 乎  "
  },
  {
    "segmentnr":"ZH_T04_0212_026:0749c02_12",
    "original":"夫欲息婬怒癡火永不生者，當興惡露不淨之想，是故說曰，觀淨而自脩，諸根不具足也。",
    "folio":26,
    "stemmed":"夫 欲 息 婬 怒 癡 火 永 不 生 者  當 興 惡 露 不 淨 之 想  是 故 說 曰  觀 淨 而 自 脩  諸根不具 足 也  "
  },
  {
    "segmentnr":"ZH_T04_0212_026:0749c05_12",
    "original":"於食無厭足，斯等凡品行者，彼修行人乞求無厭，得而藏囊慳心不捨，若後命終受凡品行，是故說曰，於食無厭足，斯等凡品行也。",
    "folio":26,
    "stemmed":"於 食 無 厭 足  斯 等 凡 品 行 者  彼 修 行 人 乞 求 無 厭  得 而 藏 囊 慳 心 不 捨  若 後 命 終 受 凡 品 行  是 故 說 曰  於 食 無 厭 足  斯 等 凡 品 行 也  "
  },
  {
    "segmentnr":"ZH_T04_0212_026:0749c10_9",
    "original":"轉增於欲意，如屋壞穿漏者，行人執愚不脩善根，欲意熾盛不自改更，當復經歷生死之難，猶若蓋屋覆治不牢，天雨則漏澆灒衣服淨者使污，人情如是，意不堅固漏婬怒癡，是故說曰，轉增於欲意，如屋壞穿漏。",
    "folio":26,
    "stemmed":"轉 增 於 欲 意  如 屋 壞 穿 漏 者  行 人 執 愚 不 脩 善 根  欲 意 熾 盛 不 自 改 更  當 復 經 歷 生 死 之 難  猶 若 蓋 屋 覆 治 不 牢  天 雨 則 漏 澆 灒 衣 服 淨 者 使 污  人 情 如 是  意 不 堅 固 漏 婬 怒 癡  是 故 說 曰  轉 增 於 欲 意  如 屋 壞 穿 漏  "
  },
  {
    "segmentnr":"ZH_T04_0212_026:0749c11_0",
    "original":"當觀不淨行，　　諸根無缺漏，",
    "folio":26,
    "stemmed":"當 觀 不 淨 行    諸 根 無 缺 漏  "
  },
  {
    "segmentnr":"ZH_T04_0212_026:0749c12_0",
    "original":"於食知止足，　　有信執精進，",
    "folio":26,
    "stemmed":"於 食 知 止 足    有 信 執 精 進  "
  },
  {
    "segmentnr":"ZH_T04_0212_026:0749c13_13",
    "original":"不恣於欲意，　　如風吹泰山。",
    "folio":26,
    "stemmed":"不 恣 於 欲 意    如 風 吹 泰 山  "
  },
  {
    "segmentnr":"ZH_T04_0212_026:0749c18_6",
    "original":"當觀不淨行，諸根不缺漏者，行人御意不暇食息，觀察此身漏出不淨一一分別，料簡身中三十六物穢污不淨，從頭至足無一可貪，收攝諸根不使漏失，是故說曰，當觀不淨行，諸根無缺漏也。",
    "folio":26,
    "stemmed":"當 觀 不 淨 行  諸 根 不 缺 漏 者  行 人 御 意 不 暇 食 息  觀 察 此 身 漏 出 不 淨 一 一 分 別  料 簡 身 中 三 十 六 物 穢 污 不 淨  從 頭 至 足 無 一 可 貪  收 攝 諸 根 不 使 漏 失  是 故 說 曰  當 觀 不 淨 行  諸 根 無 缺 漏 也  "
  },
  {
    "segmentnr":"ZH_T04_0212_026:0749c19_17",
    "original":"於食知止足，有信執精進者，行人執意得無漏信，多食瞪𥌋不容入定；",
    "folio":26,
    "stemmed":"於 食 知 止 足  有 信 執 精 進 者  行 人 執 意 得 無 漏 信  多 食 瞪 𥌋 不 容 入 定  "
  },
  {
    "segmentnr":"ZH_T04_0212_026:0749c20_17",
    "original":"信心勇熾堪行精進，超群獨邁尋受其證。",
    "folio":26,
    "stemmed":"信 心 勇 熾 堪 行 精 進  超 群 獨 邁 尋 受 其 證  "
  },
  {
    "segmentnr":"ZH_T04_0212_026:0749c21_16",
    "original":"是故說曰，於食知止足，有信執精進也。",
    "folio":26,
    "stemmed":"是 故 說 曰  於 食 知 止 足  有 信 執 精 進 也  "
  },
  {
    "segmentnr":"ZH_T04_0212_026:0749c24_15",
    "original":"不恣於欲意，如風吹泰山者，行人用意眾想不亂，欲為禍根主生災患，見身神慌不受慧明，死則對至燒身之痛，料別此理悉為苦患；",
    "folio":26,
    "stemmed":"不 恣 於 欲 意  如 風 吹 泰 山 者  行 人 用 意 眾 想 不 亂  欲 為 禍 根 主 生 災 患  見 身 神 慌 不 受 慧 明  死 則 對 至 燒 身 之 痛  料 別 此 理 悉 為 苦 患  "
  },
  {
    "segmentnr":"ZH_T04_0212_026:0749c28_15",
    "original":"制意不興色聲香味細滑之法，外御六塵內攝六情，內外清淨不漏欲意，猶若泰山安峙堅固，不為飄風之所吹動，心如金剛不可沮壞，是故說曰，不恣於欲意，如風吹泰山也。",
    "folio":26,
    "stemmed":"制 意 不 興 色 聲 香 味 細 滑 之 法  外 御 六 塵 內 攝 六 情  內 外 清 淨 不 漏 欲 意  猶 若 泰 山 安 峙 堅 固  不 為 飄 風 之 所 吹 動  心如金剛 不 可 沮 壞  是 故 說 曰  不 恣 於 欲 意  如 風 吹 泰 山 也  "
  },
  {
    "segmentnr":"ZH_T04_0212_026:0749c29_0",
    "original":"空閑甚可樂，　　然人不樂彼，",
    "folio":26,
    "stemmed":"空 閑 甚 可 樂    然 人 不 樂 彼  "
  },
  {
    "segmentnr":"ZH_T04_0212_026:0750a01_13",
    "original":"無欲常居之，　　非欲之所處。",
    "folio":26,
    "stemmed":"無 欲 常 居 之    非 欲 之 所 處  "
  },
  {
    "segmentnr":"ZH_T04_0212_026:0750a05_6",
    "original":"空閑甚可樂者，所以聖人論此語者，欲使行人速獲其法，閑靜之中意得專一，思惟挍計不移時節，意念嚮應如人呼聲，是故說曰，空閑甚可樂也。",
    "folio":26,
    "stemmed":"空 閑 甚 可 樂 者  所 以 聖 人 論 此 語 者  欲 使 行 人 速 獲 其 法  閑 靜 之 中 意 得 專 一  思 惟 挍 計 不 移 時 節  意 念 嚮 應 如 人 呼 聲  是 故 說 曰  空 閑 甚 可 樂 也  "
  },
  {
    "segmentnr":"ZH_T04_0212_026:0750a08_4",
    "original":"然人不樂彼者，如此之徒皆是凡夫，意著愛欲不能捨離，意著女色以為實用，一旦亡沒乃知非真，是故說曰，然人不樂彼也。",
    "folio":26,
    "stemmed":"然 人 不 樂 彼 者  如 此 之 徒 皆 是 凡 夫  意 著 愛 欲 不 能 捨 離  意 著 女 色 以 為 實 用  一 旦 亡 沒 乃 知 非 真  是 故 說 曰  然 人 不 樂 彼 也  "
  },
  {
    "segmentnr":"ZH_T04_0212_026:0750a12_10",
    "original":"無欲常居之者，所以言聖人者，無婬怒癡諸結縛著豁然除盡，淨如天金亦無微翳，若在人村周遊教化，到時持鉢福度眾生，隨施多少呪願施主，檀越施主值聞聲者，則聞道教貫徹心懷；",
    "folio":26,
    "stemmed":"無 欲 常 居 之 者  所 以 言 聖 人 者  無 婬 怒 癡 諸 結 縛 著 豁 然 除 盡  淨 如 天 金 亦 無 微 翳  若 在 人 村 周 遊 教 化  到 時 持 鉢 福 度 眾 生  隨 施 多 少 呪 願 施 主  檀 越 施 主 值 聞 聲 者  則 聞 道 教 貫 徹 心 懷  "
  },
  {
    "segmentnr":"ZH_T04_0212_026:0750a14_9",
    "original":"設值辟支佛者，飛鉢空虛作十八變，形雖在眾心存曠野，是故說曰，無欲常居之也。",
    "folio":26,
    "stemmed":"設 值 辟 支 佛 者  飛 鉢 空 虛 作 十 八 變  形 雖 在 眾 心 存 曠 野  是 故 說 曰  無 欲 常 居 之 也  "
  },
  {
    "segmentnr":"ZH_T04_0212_026:0750a16_14",
    "original":"非欲之所處者，著欲之人心意有在，猶人墮罪閉在牢獄，官不決斷遂經年歲，望欲求出良難得矣。",
    "folio":26,
    "stemmed":"非 欲 之 所 處 者  著 欲 之 人 心 意 有 在  猶 人 墮 罪 閉 在 牢 獄  官 不 決 斷 遂 經 年 歲  望 欲 求 出 良 難 得 矣  "
  },
  {
    "segmentnr":"ZH_T04_0212_026:0750a18_13",
    "original":"婬泆之人亦復如是，癡心所裹閉在欲獄，不遭無漏聖叡之藥，欲得免濟甚復難剋也。",
    "folio":26,
    "stemmed":"婬 泆 之 人 亦復如是  癡 心 所 裹 閉 在 欲 獄  不 遭 無 漏 聖 叡 之 藥  欲 得 免 濟 甚 復 難 剋 也  "
  },
  {
    "segmentnr":"ZH_T04_0212_026:0750a19_5",
    "original":"是故說曰，非欲之所處也。",
    "folio":26,
    "stemmed":"是 故 說 曰  非 欲 之 所 處 也  "
  },
  {
    "segmentnr":"ZH_T04_0212_026:0750a20_0",
    "original":"在村閑靜，　　高岸平地，　　應真所過，",
    "folio":26,
    "stemmed":"在 村 閑 靜    高 岸 平 地    應 真 所 過  "
  },
  {
    "segmentnr":"ZH_T04_0212_026:0750a21_4",
    "original":"莫不蒙祐。",
    "folio":26,
    "stemmed":"莫 不 蒙 祐  "
  },
  {
    "segmentnr":"ZH_T04_0212_026:0750a24_6",
    "original":"真人所居必有善應，地主四王常來擁護，所居之方不被災患，福能抑惡眾害不生，由聖居中威神所致。",
    "folio":26,
    "stemmed":"真 人 所 居 必 有 善 應  地 主 四 王 常 來 擁 護  所 居 之 方 不 被 災 患  福 能 抑 惡 眾 害 不 生  由 聖 居 中 威 神 所 致  "
  },
  {
    "segmentnr":"ZH_T04_0212_026:0750a25_13",
    "original":"是故說曰，在村閑靜，高岸平地，應真所過，莫不蒙祐也。",
    "folio":26,
    "stemmed":"是 故 說 曰  在 村 閑 靜  高 岸 平 地  應 真 所 過  莫 不 蒙 祐 也  "
  },
  {
    "segmentnr":"ZH_T04_0212_026:0750a26_0",
    "original":"難移難可動，　　如彼重雪山，",
    "folio":26,
    "stemmed":"難 移 難 可 動    如 彼 重 雪 山  "
  },
  {
    "segmentnr":"ZH_T04_0212_026:0750a27_13",
    "original":"非賢則不現，　　猶夜射冥室。",
    "folio":26,
    "stemmed":"非 賢 則 不 現    猶 夜 射 冥 室  "
  },
  {
    "segmentnr":"ZH_T04_0212_026:0750b02_6",
    "original":"賢聖之人心不可移動，意欲所規必剋不難，猶若眾山競出好藥，隨意取之分別毒害，是故智者說眾德具足，是故說曰，難移難可動，如彼重雪山也。",
    "folio":26,
    "stemmed":"賢 聖 之 人 心 不 可 移 動  意 欲 所 規 必 剋 不 難  猶 若 眾 山 競 出 好 藥  隨 意 取 之 分 別 毒 害  是 故 智 者 說 眾 德 具 足  是 故 說 曰  難 移 難 可 動  如 彼 重 雪 山 也  "
  },
  {
    "segmentnr":"ZH_T04_0212_026:0750b05_16",
    "original":"非賢則不現，猶夜射冥室者，不以善知識，不親近善知識，聞惡不出其本，聞善不歎其德，猶若冥室之中闇射其矢，是故說曰，非賢則不現，猶夜射冥室也。",
    "folio":26,
    "stemmed":"非 賢 則 不 現  猶 夜 射 冥 室 者  不 以 善 知 識  不 親近善知識  聞 惡 不 出 其 本  聞 善 不 歎 其 德  猶 若 冥 室 之 中 闇 射 其 矢  是 故 說 曰  非 賢 則 不 現  猶 夜 射 冥 室 也  "
  },
  {
    "segmentnr":"ZH_T04_0212_026:0750b06_0",
    "original":"賢者有千數，　　智叡在叢林，",
    "folio":26,
    "stemmed":"賢 者 有 千 數    智 叡 在 叢 林  "
  },
  {
    "segmentnr":"ZH_T04_0212_026:0750b07_13",
    "original":"義理極深邃，　　智者所分別。",
    "folio":26,
    "stemmed":"義 理 極 深 邃    智 者 所 分 別  "
  },
  {
    "segmentnr":"ZH_T04_0212_026:0750b11_4",
    "original":"賢者有千數，智叡在叢林者，所謂賢者有所分別，聞一句義暢演無數辯才之法，思惟分別皆由觀練，是故說曰，賢者有千數，叡智在叢林也。",
    "folio":26,
    "stemmed":"賢 者 有 千 數  智 叡 在 叢 林 者  所 謂 賢 者 有 所 分 別  聞 一 句 義 暢 演 無 數 辯 才 之 法  思 惟 分 別 皆 由 觀 練  是 故 說 曰  賢 者 有 千 數  叡 智 在 叢 林 也  "
  },
  {
    "segmentnr":"ZH_T04_0212_026:0750b14_11",
    "original":"義理極深邃，智者所分別者，分別諸法不失次第，義理深邃究暢其法，知所從生知所從滅，分別義理一一不失，是故說曰，義理極深邃，智者所分別。",
    "folio":26,
    "stemmed":"義 理 極 深 邃  智 者 所 分 別 者  分別諸法 不 失 次 第  義 理 深 邃 究 暢 其 法  知 所 從 生 知 所 從 滅  分 別 義 理 一 一 不 失  是 故 說 曰  義 理 極 深 邃  智 者 所 分 別  "
  },
  {
    "segmentnr":"ZH_T04_0212_026:0750b15_0",
    "original":"多有眾生類，　　非射而不值，",
    "folio":26,
    "stemmed":"多 有 眾 生 類    非 射 而 不 值  "
  },
  {
    "segmentnr":"ZH_T04_0212_026:0750b16_13",
    "original":"今觀此義理，　　無戒人所恥。",
    "folio":26,
    "stemmed":"今 觀 此 義 理    無 戒 人 所 恥  "
  },
  {
    "segmentnr":"ZH_T04_0212_026:0750b19_4",
    "original":"多有眾生類，非射而不值者，所謂值者，所修非法之人是也，是故說曰，多有眾生類，非射而不值也。",
    "folio":26,
    "stemmed":"多 有 眾 生 類  非 射 而 不 值 者  所 謂 值 者  所 修 非 法 之 人 是 也  是 故 說 曰  多 有 眾 生 類  非 射 而 不 值 也  "
  },
  {
    "segmentnr":"ZH_T04_0212_026:0750b22_1",
    "original":"今觀此義理，無戒人所恥者，利根捷疾，觀是常非常有淨無淨，戒德具者歎說其淨，犯戒之人聞彼教訓，謂為誹謗不說真誠；",
    "folio":26,
    "stemmed":"今 觀 此 義 理  無 戒 人 所 恥 者  利 根 捷 疾  觀 是 常 非 常 有 淨 無 淨  戒 德 具 者 歎 說 其 淨  犯 戒 之 人 聞 彼 教 訓  謂 為 誹 謗 不 說 真 誠  "
  },
  {
    "segmentnr":"ZH_T04_0212_026:0750b23_15",
    "original":"自不稱名姓號之本，亦不自卑歎譽彼者，猶若善射之人，分別善者而効其矢。",
    "folio":26,
    "stemmed":"自 不 稱 名 姓 號 之 本  亦 不 自 卑 歎 譽 彼 者  猶 若 善 射 之 人  分 別 善 者 而 効 其 矢  "
  },
  {
    "segmentnr":"ZH_T04_0212_026:0750b24_1",
    "original":"所以然者？",
    "folio":26,
    "stemmed":"所 以 然 者  "
  },
  {
    "segmentnr":"ZH_T04_0212_026:0750b24_18",
    "original":"欲使惡者改修其行，修善者敦崇正法。",
    "folio":26,
    "stemmed":"欲 使 惡 者 改 修 其 行  修 善 者 敦 崇 正 法  "
  },
  {
    "segmentnr":"ZH_T04_0212_026:0750b25_16",
    "original":"是故說曰，今觀此義理，無戒人所恥也。",
    "folio":26,
    "stemmed":"是 故 說 曰  今 觀 此 義 理  無 戒 人 所 恥 也  "
  },
  {
    "segmentnr":"ZH_T04_0212_026:0750b26_0",
    "original":"觀有知恐怖，　　變易知有無，",
    "folio":26,
    "stemmed":"觀 有 知 恐 怖    變 易 知 有 無  "
  },
  {
    "segmentnr":"ZH_T04_0212_026:0750b27_13",
    "original":"是故不樂有，　　當念遠離有。",
    "folio":26,
    "stemmed":"是 故 不 樂 有    當 念 遠 離 有  "
  },
  {
    "segmentnr":"ZH_T04_0212_026:0750c01_6",
    "original":"觀有知恐怖，變易知有無者，有者恐怖不可恃怙，如實而不去離，是故說曰，觀有知恐怖，變易知有無也。",
    "folio":26,
    "stemmed":"觀 有 知 恐 怖  變 易 知 有 無 者  有 者 恐 怖 不 可 恃 怙  如 實 而 不 去 離  是 故 說 曰  觀 有 知 恐 怖  變 易 知 有 無 也  "
  },
  {
    "segmentnr":"ZH_T04_0212_026:0750c03_16",
    "original":"是故不樂有，當念遠離有者，夫人不樂眾苦之本，亦不思惟本業所造，是故說曰，是故不樂有，當念遠離有也。",
    "folio":26,
    "stemmed":"是 故 不 樂 有  當 念 遠 離 有 者  夫 人 不 樂 眾 苦 之 本  亦 不 思 惟 本 業 所 造  是 故 說 曰  是 故 不 樂 有  當 念 遠 離 有 也  "
  },
  {
    "segmentnr":"ZH_T04_0212_026:0750c04_0",
    "original":"無信無反復，　　穿牆而盜竊，",
    "folio":26,
    "stemmed":"無 信 無 反 復    穿 牆 而 盜 竊  "
  },
  {
    "segmentnr":"ZH_T04_0212_026:0750c05_13",
    "original":"斷彼希望意，　　是名為勇士。",
    "folio":26,
    "stemmed":"斷 彼 希 望 意    是 名 為 勇 士  "
  },
  {
    "segmentnr":"ZH_T04_0212_026:0750c07_1",
    "original":"無信無反復者，如有諸佛弟子，無有篤信之意。",
    "folio":26,
    "stemmed":"無 信 無 反 復 者  如 有 諸 佛 弟 子  無 有 篤 信 之 意  "
  },
  {
    "segmentnr":"ZH_T04_0212_026:0750c07_5",
    "original":"何以故？",
    "folio":26,
    "stemmed":"何 以 故  "
  },
  {
    "segmentnr":"ZH_T04_0212_026:0750c09_19",
    "original":"彼人不信佛不信法不信比丘僧，亦復不信苦習盡道，盡者為滅盡泥洹是，彼人不信亦不恭奉，是故說曰，無信無反復也。",
    "folio":26,
    "stemmed":"彼 人 不 信 佛 不 信 法 不 信 比 丘 僧  亦 復 不 信 苦 習 盡 道  盡 者 為 滅 盡 泥 洹 是  彼 人 不 信 亦 不 恭 奉  是 故 說 曰  無 信 無 反 復 也  "
  },
  {
    "segmentnr":"ZH_T04_0212_026:0750c12_2",
    "original":"穿牆而盜竊者，彼執行人，穿壞有漏三界之牆，於中貿易望其福慶，是故說曰，穿牆而盜竊也。",
    "folio":26,
    "stemmed":"穿 牆 而 盜 竊 者  彼 執 行 人  穿 壞 有 漏 三 界 之 牆  於 中 貿 易 望 其 福 慶  是 故 說 曰  穿 牆 而 盜 竊 也  "
  },
  {
    "segmentnr":"ZH_T04_0212_026:0750c14_14",
    "original":"斷彼悕望意，是名為勇士者，斷其利養之想無有悕望，人中之士無有過者，是故說曰，斷彼悕望意，是名為勇士也。",
    "folio":26,
    "stemmed":"斷 彼 悕 望 意  是 名 為 勇 士 者  斷 其 利 養 之 想 無 有 悕 望  人 中 之 士 無 有 過 者  是 故 說 曰  斷 彼 悕 望 意  是 名 為 勇 士 也  "
  },
  {
    "segmentnr":"ZH_T04_0212_026:0750c15_0",
    "original":"除其父母緣，　　王家及二種，",
    "folio":26,
    "stemmed":"除 其 父 母 緣    王 家 及 二 種  "
  },
  {
    "segmentnr":"ZH_T04_0212_026:0750c16_13",
    "original":"遍滅其境土，　　無垢為梵志。",
    "folio":26,
    "stemmed":"遍 滅 其 境 土    無 垢 為 梵 志  "
  },
  {
    "segmentnr":"ZH_T04_0212_026:0750c19_1",
    "original":"除其父母緣者，如來所以說是者，現其愛心永盡無餘更不復生，是故說曰，除其父母緣也。",
    "folio":26,
    "stemmed":"除 其 父 母 緣 者  如 來 所 以 說 是 者  現 其 愛 心 永 盡 無 餘 更 不 復 生  是 故 說 曰  除 其 父 母 緣 也  "
  },
  {
    "segmentnr":"ZH_T04_0212_026:0750c20_2",
    "original":"王家及二種者，所以論王現其憍慢，二種者：",
    "folio":26,
    "stemmed":"王 家 及 二 種 者  所 以 論 王 現 其 憍 慢  二 種 者  "
  },
  {
    "segmentnr":"ZH_T04_0212_026:0750c21_13",
    "original":"一者戒律，二者邪見，除此憍慢更不復興，是故說曰，王家及二種也。",
    "folio":26,
    "stemmed":"一 者 戒 律  二 者 邪 見  除 此 憍 慢 更 不 復 興  是 故 說 曰  王 家 及 二 種 也  "
  },
  {
    "segmentnr":"ZH_T04_0212_026:0750c24_8",
    "original":"遍滅其境土，無垢為梵志者，如來所以說此者，欲現己慢永盡無餘脩其淨行，是故說曰，遍滅其境土，無垢為梵志也。",
    "folio":26,
    "stemmed":"遍 滅 其 境 土  無 垢 為 梵 志 者  如 來 所 以 說 此 者  欲 現 己 慢 永 盡 無 餘 脩 其 淨 行  是 故 說 曰  遍 滅 其 境 土  無 垢 為 梵 志 也  "
  },
  {
    "segmentnr":"ZH_T04_0212_026:0750c25_0",
    "original":"若人無所依，　　知彼所貴食，",
    "folio":26,
    "stemmed":"若 人 無 所 依    知 彼 所 貴 食  "
  },
  {
    "segmentnr":"ZH_T04_0212_026:0750c26_13",
    "original":"空及無相願，　　思惟以為行。",
    "folio":26,
    "stemmed":"空 及 無 相 願    思 惟 以 為 行  "
  },
  {
    "segmentnr":"ZH_T04_0212_026:0750c28_13",
    "original":"若人無所依者，脩行之人無眾結使，亦不藏貯，是故說曰，若人無所依也。",
    "folio":26,
    "stemmed":"若 人 無 所 依 者  脩 行 之 人 無 眾 結 使  亦 不 藏 貯  是 故 說 曰  若 人 無 所 依 也  "
  },
  {
    "segmentnr":"ZH_T04_0212_026:0751a04_4",
    "original":"知彼所貴食者，世人依食以存其命，知其摶食所出本末，更樂食者興意想著如彼生牛之皮，意想食者如彼火聚，識想食者猶如劍戟，如彼摶食之人觀食本末，或自手執或在鉢中，思惟翻覆食所從生？",
    "folio":26,
    "stemmed":"知 彼 所 貴 食 者  世 人 依 食 以 存 其 命  知 其 摶 食 所 出 本 末  更 樂 食 者 興 意 想 著 如 彼 生 牛 之 皮  意 想 食 者 如 彼 火 聚  識 想 食 者 猶 如 劍 戟  如 彼 摶 食 之 人 觀 食 本 末  或 自 手 執 或 在 鉢 中  思 惟 翻 覆 食 所 從 生  "
  },
  {
    "segmentnr":"ZH_T04_0212_026:0751a04_9",
    "original":"為從何滅？",
    "folio":26,
    "stemmed":"為 從 何 滅  "
  },
  {
    "segmentnr":"ZH_T04_0212_026:0751a05_10",
    "original":"觀諸惡露不可貪樂，是故說曰，知彼所貴食也。",
    "folio":26,
    "stemmed":"觀 諸 惡 露 不 可 貪 樂  是 故 說 曰  知 彼 所 貴 食 也  "
  },
  {
    "segmentnr":"ZH_T04_0212_026:0751a08_2",
    "original":"空及無相願，思惟以為行者，如彼眾生入三解脫門，思惟念道不去心首，是故說曰，空及無相願，思惟以為行也。",
    "folio":26,
    "stemmed":"空 及 無 相 願  思 惟 以 為 行 者  如 彼 眾 生 入 三解脫門  思 惟 念 道 不 去 心 首  是 故 說 曰  空 及 無 相 願  思 惟 以 為 行 也  "
  },
  {
    "segmentnr":"ZH_T04_0212_026:0751a09_0",
    "original":"鳥飛虛空，　　而無足跡，　　如彼行人，",
    "folio":26,
    "stemmed":"鳥 飛 虛 空    而 無 足 跡    如 彼 行 人  "
  },
  {
    "segmentnr":"ZH_T04_0212_026:0751a10_4",
    "original":"說言無趣。",
    "folio":26,
    "stemmed":"說 言 無 趣  "
  },
  {
    "segmentnr":"ZH_T04_0212_026:0751a13_14",
    "original":"鳥飛虛空，而無足跡者，虛空飛鳥悉名鳳凰，虛空之中不見足跡，周旋往來都無處所，是故說曰，鳥飛虛空，而無足跡也。",
    "folio":26,
    "stemmed":"鳥 飛 虛 空  而 無 足 跡 者  虛 空 飛 鳥 悉 名 鳳 凰  虛 空 之 中 不 見 足 跡  周 旋 往 來 都 無 處 所  是 故 說 曰  鳥 飛 虛 空  而 無 足 跡 也  "
  },
  {
    "segmentnr":"ZH_T04_0212_026:0751a16_2",
    "original":"如彼行人，說言無趣者，彼修行人觀此義理，都不知東西南北所趣之方，是故說曰，如彼行人，說言無趣也。",
    "folio":26,
    "stemmed":"如 彼 行 人  說 言 無 趣 者  彼 修 行 人 觀 此 義 理  都 不 知 東 西 南 北 所 趣 之 方  是 故 說 曰  如 彼 行 人  說 言 無 趣 也  "
  },
  {
    "segmentnr":"ZH_T04_0212_026:0751a17_0",
    "original":"諸能斷有本，　　不依於未然，",
    "folio":26,
    "stemmed":"諸 能 斷 有 本    不 依 於 未 然  "
  },
  {
    "segmentnr":"ZH_T04_0212_026:0751a18_13",
    "original":"空及無相行，　　思惟以為行。",
    "folio":26,
    "stemmed":"空 及 無 相 行    思 惟 以 為 行  "
  },
  {
    "segmentnr":"ZH_T04_0212_026:0751a21_3",
    "original":"諸有行人斷有根本，所論有者，欲有色有無色有，永盡無餘更不復興，是故說曰，諸能斷有本也。",
    "folio":26,
    "stemmed":"諸 有 行 人 斷 有 根 本  所 論 有 者  欲 有 色 有 無 色 有  永 盡 無 餘 更 不 復 興  是 故 說 曰  諸 能 斷 有 本 也  "
  },
  {
    "segmentnr":"ZH_T04_0212_026:0751a22_14",
    "original":"不依於未然者，不知未變之事興衰之變，是故說曰，不依於未然也。",
    "folio":26,
    "stemmed":"不 依 於 未 然 者  不 知 未 變 之 事 興 衰 之 變  是 故 說 曰  不 依 於 未 然 也  "
  },
  {
    "segmentnr":"ZH_T04_0212_026:0751a25_4",
    "original":"空及無相行，思惟以為行者，著三解脫滅盡之門，以自娛樂不能捨離，是故說曰，空及無相行，思惟以為行也。",
    "folio":26,
    "stemmed":"空 及 無 相 行  思 惟 以 為 行 者  著 三 解 脫 滅 盡 之 門  以 自 娛 樂 不 能 捨 離  是 故 說 曰  空 及 無 相 行  思 惟 以 為 行 也  "
  },
  {
    "segmentnr":"ZH_T04_0212_026:0751a26_0",
    "original":"希有眾生，　　不順其徑，　　有度不度，",
    "folio":26,
    "stemmed":"希 有 眾 生    不 順 其 徑    有 度 不 度  "
  },
  {
    "segmentnr":"ZH_T04_0212_026:0751a27_4",
    "original":"為死甚難。",
    "folio":26,
    "stemmed":"為 死 甚 難  "
  },
  {
    "segmentnr":"ZH_T04_0212_026:0751b01_12",
    "original":"希有眾生，不順其徑者，希有眾生生於中國者，復有眾生遇賢聖者亦復少耳，是故說曰，希有眾生，不順其徑也。",
    "folio":26,
    "stemmed":"希 有 眾 生  不 順 其 徑 者  希 有 眾 生 生 於 中 國 者  復 有 眾 生 遇 賢 聖 者 亦 復 少 耳  是 故 說 曰  希 有 眾 生  不 順 其 徑 也  "
  },
  {
    "segmentnr":"ZH_T04_0212_026:0751b04_3",
    "original":"有度不度者，多有眾生求度世者亦復少耳，不知生死根栽有無是非，斯由鄙濁不達性行，是故說曰，有度不度也。",
    "folio":26,
    "stemmed":"有 度 不 度 者  多 有 眾 生 求 度 世 者 亦 復 少 耳  不 知 生 死 根 栽 有 無 是 非  斯 由 鄙 濁 不 達 性 行  是 故 說 曰  有 度 不 度 也  "
  },
  {
    "segmentnr":"ZH_T04_0212_026:0751b06_9",
    "original":"為死甚難者，人之貪生但見目前，不知趣死眾苦之患，亦不思惟度世之業，是故說曰，為死甚難也。",
    "folio":26,
    "stemmed":"為 死 甚 難 者  人 之 貪 生 但 見 目 前  不 知 趣 死 眾 苦 之 患  亦 不 思 惟 度 世 之 業  是 故 說 曰  為 死 甚 難 也  "
  },
  {
    "segmentnr":"ZH_T04_0212_026:0751b07_0",
    "original":"諸有平等說，　　法法共相觀，",
    "folio":26,
    "stemmed":"諸 有 平 等 說    法 法 共 相 觀  "
  },
  {
    "segmentnr":"ZH_T04_0212_026:0751b08_13",
    "original":"盡斷諸結使，　　無復有熱惱。",
    "folio":26,
    "stemmed":"盡 斷 諸 結 使    無 復 有 熱 惱  "
  },
  {
    "segmentnr":"ZH_T04_0212_026:0751b11_9",
    "original":"諸有平等說，法法共相觀者，夫人處世觀察是非，法法成就無有高下，是故說曰，諸有平等說，法法共相觀也。",
    "folio":26,
    "stemmed":"諸 有 平 等 說  法 法 共 相 觀 者  夫 人 處 世 觀 察 是 非  法 法 成 就 無有高下  是 故 說 曰  諸 有 平 等 說  法 法 共 相 觀 也  "
  },
  {
    "segmentnr":"ZH_T04_0212_026:0751b14_4",
    "original":"盡斷諸結使，無復有熱惱者，如彼行人思惟挍計，斷諸結使去諸想著，無復熱惱之患，是故說曰，盡斷諸結使，無復有熱惱。",
    "folio":26,
    "stemmed":"盡 斷 諸 結 使  無 復 有 熱 惱 者  如 彼 行 人 思 惟 挍 計  斷 諸 結 使 去 諸 想 著  無 復 熱 惱 之 患  是 故 說 曰  盡 斷 諸 結 使  無 復 有 熱 惱  "
  },
  {
    "segmentnr":"ZH_T04_0212_026:0751b15_0",
    "original":"行路無復憂，　　終日得解脫，",
    "folio":26,
    "stemmed":"行 路 無 復 憂    終 日 得 解 脫  "
  },
  {
    "segmentnr":"ZH_T04_0212_026:0751b16_13",
    "original":"一切結使盡，　　無復有眾惱。",
    "folio":26,
    "stemmed":"一 切 結 使 盡    無 復 有 眾 惱  "
  },
  {
    "segmentnr":"ZH_T04_0212_026:0751b19_9",
    "original":"行路無復憂，終日得解脫者，履行之人脩德自然，畢眾苦惱不興塵垢，是故說曰，行路無復憂，終日得解脫也。",
    "folio":26,
    "stemmed":"行 路 無 復 憂  終 日 得 解 脫 者  履 行 之 人 脩 德 自 然  畢 眾 苦 惱 不 興 塵 垢  是 故 說 曰  行 路 無 復 憂  終 日 得 解 脫 也  "
  },
  {
    "segmentnr":"ZH_T04_0212_026:0751b21_17",
    "original":"一切結使盡，無復有眾惱者，如彼行人執意牢固，結使永盡無餘，是故說曰，一切結使盡，無復有眾惱也。",
    "folio":26,
    "stemmed":"一 切 結 使 盡  無 復 有 眾 惱 者  如 彼 行 人 執 意 牢 固  結 使 永 盡 無 餘  是 故 說 曰  一 切 結 使 盡  無 復 有 眾 惱 也  "
  },
  {
    "segmentnr":"ZH_T04_0212_026:0751b22_0",
    "original":"無造無有造，　　造者受煩熱，",
    "folio":26,
    "stemmed":"無 造 無 有 造    造 者 受 煩 熱  "
  },
  {
    "segmentnr":"ZH_T04_0212_026:0751b23_13",
    "original":"非造非無造，　　前憂後亦然。",
    "folio":26,
    "stemmed":"非 造 非 無 造    前 憂 後 亦 然  "
  },
  {
    "segmentnr":"ZH_T04_0212_026:0751b27_5",
    "original":"無造無有造，造者受煩熱者，人前為罪深知非法，向人布現求改懺悔不自隱藏，若更生受形不受苦惱，是故說曰，無造無有造，造者受煩熱也。",
    "folio":26,
    "stemmed":"無 造 無 有 造  造 者 受 煩 熱 者  人 前 為 罪 深 知 非 法  向 人 布 現 求 改 懺 悔 不 自 隱 藏  若 更 生 受 形 不 受 苦 惱  是 故 說 曰  無 造 無 有 造  造 者 受 煩 熱 也  "
  },
  {
    "segmentnr":"ZH_T04_0212_026:0751c01_5",
    "original":"非造非無造，前憂後亦然者，人前為過尋時改悔，壽終之日神不錯亂，善神衛護不至惡道，是故說曰，非造非無造，前憂後亦然也。",
    "folio":26,
    "stemmed":"非 造 非 無 造  前 憂 後 亦 然 者  人 前 為 過 尋 時 改 悔  壽 終 之 日 神 不 錯 亂  善 神 衛 護 不 至 惡 道  是 故 說 曰  非 造 非 無 造  前 憂 後 亦 然 也  "
  },
  {
    "segmentnr":"ZH_T04_0212_026:0751c02_0",
    "original":"造者為善妙，　　以作不懷憂，",
    "folio":26,
    "stemmed":"造 者 為 善 妙    以 作 不 懷 憂  "
  },
  {
    "segmentnr":"ZH_T04_0212_026:0751c03_13",
    "original":"造而樂而造，　　生天受歡樂。",
    "folio":26,
    "stemmed":"造 而 樂 而 造    生 天 受 歡 樂  "
  },
  {
    "segmentnr":"ZH_T04_0212_026:0751c07_11",
    "original":"造者為善妙，以作不懷憂者，人脩善行眾德具足，眾人所敬莫不宗奉，壽終之後生善處天上，是故說曰，造者為善妙，以作不懷憂，造而樂而造，生天受歡樂也。",
    "folio":26,
    "stemmed":"造 者 為 善 妙  以 作 不 懷 憂 者  人 脩 善 行 眾 德 具 足  眾 人 所 敬 莫 不 宗 奉  壽終之後 生 善 處 天 上  是 故 說 曰  造 者 為 善 妙  以 作 不 懷 憂  造 而 樂 而 造  生 天 受 歡 樂 也  "
  },
  {
    "segmentnr":"ZH_T04_0212_026:0751c08_0",
    "original":"亦復不知論，　　賢聖不差別，",
    "folio":26,
    "stemmed":"亦 復 不 知 論    賢 聖 不 差 別  "
  },
  {
    "segmentnr":"ZH_T04_0212_026:0751c09_13",
    "original":"若復知論議，　　所說無垢跡。",
    "folio":26,
    "stemmed":"若 復 知 論 議    所 說 無 垢 跡  "
  },
  {
    "segmentnr":"ZH_T04_0212_026:0751c13_1",
    "original":"亦復不知論，賢聖不差別者，如彼行人不解議論不別句義，若在大眾不知威儀禮節，賢愚不別，是故說曰，亦復不知論，賢聖不差別也。",
    "folio":26,
    "stemmed":"亦 復 不 知 論  賢 聖 不 差 別 者  如 彼 行 人 不 解 議 論 不 別 句 義  若 在 大 眾 不 知 威 儀 禮 節  賢 愚 不 別  是 故 說 曰  亦 復 不 知 論  賢 聖 不 差 別 也  "
  },
  {
    "segmentnr":"ZH_T04_0212_026:0751c16_15",
    "original":"若復知論議，所說無垢跡者，無垢之論去諸想著，內懷歡喜稱慶無量，所聞法味充飽一切，不趣惡道餓鬼畜生地獄之惱，是故說曰，若復知論議，所說無垢跡也。",
    "folio":26,
    "stemmed":"若 復 知 論 議  所 說 無 垢 跡 者  無 垢 之 論 去 諸 想 著  內 懷 歡 喜 稱 慶 無 量  所 聞 法 味 充 飽 一 切  不 趣 惡 道 餓 鬼 畜 生 地 獄 之 惱  是 故 說 曰  若 復 知 論 議  所 說 無 垢 跡 也  "
  },
  {
    "segmentnr":"ZH_T04_0212_026:0751c17_0",
    "original":"說應法議說，　　當竪仙人幢，",
    "folio":26,
    "stemmed":"說 應 法 議 說    當 竪 仙 人 幢  "
  },
  {
    "segmentnr":"ZH_T04_0212_026:0751c18_13",
    "original":"法幢為仙人，　　仙人為法幢。",
    "folio":26,
    "stemmed":"法 幢 為 仙 人    仙 人 為 法 幢  "
  },
  {
    "segmentnr":"ZH_T04_0212_026:0751c20_5",
    "original":"說應法議說，昌熾法味與人演布，文句具足展轉相教。",
    "folio":26,
    "stemmed":"說 應 法 議 說  昌 熾 法 味 與 人 演 布  文 句 具 足 展 轉 相 教  "
  },
  {
    "segmentnr":"ZH_T04_0212_026:0751c21_19",
    "original":"仙人者，諸佛世尊也，說名身句身，一一分別無有錯謬，欲使正法久存於世。",
    "folio":26,
    "stemmed":"仙 人 者  諸佛世尊 也  說 名 身 句 身  一 一 分 別 無 有 錯 謬  欲 使 正 法 久 存 於 世  "
  },
  {
    "segmentnr":"ZH_T04_0212_026:0751c23_9",
    "original":"是故說曰，說應法議說，當竪仙人幢，法幢為仙人，仙人為法幢也。",
    "folio":26,
    "stemmed":"是 故 說 曰  說 應 法 議 說  當 竪 仙 人 幢  法 幢 為 仙 人  仙 人 為 法 幢 也  "
  },
  {
    "segmentnr":"ZH_T04_0212_026:0751c24_0",
    "original":"或有寂然罵，　　或有在眾罵，",
    "folio":26,
    "stemmed":"或 有 寂 然 罵    或 有 在 眾 罵  "
  },
  {
    "segmentnr":"ZH_T04_0212_026:0751c25_13",
    "original":"或有未聲罵，　　世無有不罵。",
    "folio":26,
    "stemmed":"或 有 未 聲 罵    世 無 有 不 罵  "
  },
  {
    "segmentnr":"ZH_T04_0212_026:0751c28_10",
    "original":"或有寂然罵者，心內熾然呪咀不息，欲使彼人遭水火盜賊，內心思惟不彰露在外，是故說曰，或有寂然罵也。",
    "folio":26,
    "stemmed":"或 有 寂 然 罵 者  心 內 熾 然 呪 咀 不 息  欲 使 彼 人 遭 水 火 盜 賊  內 心 思 惟 不 彰 露 在 外  是 故 說 曰  或 有 寂 然 罵 也  "
  },
  {
    "segmentnr":"ZH_T04_0212_026:0751c29_17",
    "original":"或有在眾罵，高聲大喚不避尊卑，是故說曰，或有在眾罵也。",
    "folio":26,
    "stemmed":"或 有 在 眾 罵  高 聲 大 喚 不 避 尊 卑  是 故 說 曰  或 有 在 眾 罵 也  "
  },
  {
    "segmentnr":"ZH_T04_0212_026:0752a02_14",
    "original":"或有未聲罵，權在眾中，亦不高聲對面相罵，是故說曰，或有未聲罵，世無有不罵。",
    "folio":26,
    "stemmed":"或 有 未 聲 罵  權 在 眾 中  亦 不 高 聲 對 面 相 罵  是 故 說 曰  或 有 未 聲 罵  世 無 有 不 罵  "
  },
  {
    "segmentnr":"ZH_T04_0212_026:0752a03_0",
    "original":"一毀一譽，　　但利其名，　　非有非無，",
    "folio":26,
    "stemmed":"一 毀 一 譽    但 利 其 名    非有非無  "
  },
  {
    "segmentnr":"ZH_T04_0212_026:0752a04_4",
    "original":"亦不可知。",
    "folio":26,
    "stemmed":"亦 不 可 知  "
  },
  {
    "segmentnr":"ZH_T04_0212_026:0752a09_10",
    "original":"一毀一譽但利其名，諸善功德育養其身，設得供養不以為歡，若彼毀辱不以為慼，過去已滅善心不絕，當來未至未有生兆，現在不住當復漂轉，是故說曰，一毀一譽，但利其名，非有非無，亦不可知也。",
    "folio":26,
    "stemmed":"一 毀 一 譽 但 利 其 名  諸 善 功 德 育 養 其 身  設 得 供 養 不 以 為 歡  若 彼 毀 辱 不 以 為 慼  過 去 已 滅 善 心 不 絕  當 來 未 至 未 有 生 兆  現 在 不 住 當 復 漂 轉  是 故 說 曰  一 毀 一 譽  但 利 其 名  非有非無  亦 不 可 知 也  "
  },
  {
    "segmentnr":"ZH_T04_0212_026:0752a10_0",
    "original":"叡人所譽，　　若好若醜，　　智人無缺，",
    "folio":26,
    "stemmed":"叡 人 所 譽    若 好 若 醜    智 人 無 缺  "
  },
  {
    "segmentnr":"ZH_T04_0212_026:0752a11_18",
    "original":"叡定解脫，　　如紫磨金，　　內外淨徹。",
    "folio":26,
    "stemmed":"叡 定 解 脫    如 紫 磨 金    內 外 淨 徹  "
  },
  {
    "segmentnr":"ZH_T04_0212_026:0752a16_4",
    "original":"叡人所譽，若好若醜，覺見廣見敷演一義而不可及，皆蒙得度濟神離苦，猶如如來行則履虛離地四寸，地上印文炳然自現，其中虫䗍有形之類蒙光得度，七日安隱永無眾苦無能傷害；",
    "folio":26,
    "stemmed":"叡 人 所 譽  若 好 若 醜  覺 見 廣 見 敷 演 一 義 而 不 可 及  皆 蒙 得 度 濟 神 離 苦  猶 如 如 來 行 則 履 虛 離 地 四 寸  地 上 印 文 炳 然 自 現  其 中 虫 䗍 有 形 之 類 蒙 光 得 度  七 日 安 隱 永 無 眾 苦 無 能 傷 害  "
  },
  {
    "segmentnr":"ZH_T04_0212_026:0752a18_15",
    "original":"猶如紫磨純金，內外清淨無有瑕滓，是故說曰，叡人所譽，若好若醜，智人無缺，叡定解脫，如紫磨金，內外清徹也。",
    "folio":26,
    "stemmed":"猶 如 紫 磨 純 金  內 外 清 淨 無 有 瑕 滓  是 故 說 曰  叡 人 所 譽  若 好 若 醜  智 人 無 缺  叡 定 解 脫  如 紫 磨 金  內 外 清 徹 也  "
  },
  {
    "segmentnr":"ZH_T04_0212_026:0752a19_0",
    "original":"猶若安明山，　　不為風所動，",
    "folio":26,
    "stemmed":"猶 若 安 明 山    不 為 風 所 動  "
  },
  {
    "segmentnr":"ZH_T04_0212_026:0752a20_13",
    "original":"叡人亦如是，　　不為毀譽動。",
    "folio":26,
    "stemmed":"叡 人 亦 如 是    不 為 毀 譽 動  "
  },
  {
    "segmentnr":"ZH_T04_0212_026:0752a22_13",
    "original":"如彼安明山峙立安固，終不為風所動，如來處世去世八法，不為毀譽所動。",
    "folio":26,
    "stemmed":"如 彼 安 明 山 峙 立 安 固  終 不 為 風 所 動  如 來 處 世 去 世 八 法  不 為 毀 譽 所 動  "
  },
  {
    "segmentnr":"ZH_T04_0212_026:0752a27_17",
    "original":"有一梵志多聞廣見無事不苞，聞佛出世不為毀譽所動，持心如地不記好醜，往至佛所，以百種罵毀呰如來，後復以百種語讚譽如來，如來心意鏗然不動，是故說曰，猶若安明山，不為風所動，叡人亦如是，不為毀譽動也。",
    "folio":26,
    "stemmed":"有 一 梵 志 多 聞 廣 見 無 事 不 苞  聞 佛 出 世 不 為 毀 譽 所 動  持 心 如 地 不 記 好 醜  往 至 佛 所  以 百 種 罵 毀 呰 如 來  後 復 以 百 種 語 讚 譽 如 來  如 來 心 意 鏗 然 不 動  是 故 說 曰  猶 若 安 明 山  不 為 風 所 動  叡 人 亦 如 是  不 為 毀 譽 動 也  "
  },
  {
    "segmentnr":"ZH_T04_0212_026:0752a28_0",
    "original":"如樹無有根，　　無枝況有葉，",
    "folio":26,
    "stemmed":"如 樹 無 有 根    無 枝 況 有 葉  "
  },
  {
    "segmentnr":"ZH_T04_0212_026:0752a29_13",
    "original":"健者以解縛，　　誰能毀其德？",
    "folio":26,
    "stemmed":"健 者 以 解 縛    誰 能 毀 其 德  "
  },
  {
    "segmentnr":"ZH_T04_0212_026:0752b03_9",
    "original":"如樹無有根，無枝況有葉者，無明根本眾患之源，愛生枝葉以興邪見，是故說曰，如樹無有根，無枝況有葉也。",
    "folio":26,
    "stemmed":"如 樹 無 有 根  無 枝 況 有 葉 者  無 明 根 本 眾 患 之 源  愛 生 枝 葉 以 興 邪 見  是 故 說 曰  如 樹 無 有 根  無 枝 況 有 葉 也  "
  },
  {
    "segmentnr":"ZH_T04_0212_026:0752b06_12",
    "original":"健者以解縛，誰能毀其德者，所謂健者謂佛世尊，脫諸縛著更不受胞胎之形，亦復不從今世至後世，是故說曰，健者以解縛，誰能毀其德也。",
    "folio":26,
    "stemmed":"健 者 以 解 縛  誰 能 毀 其 德 者  所 謂 健 者 謂 佛 世 尊  脫 諸 縛 著 更 不 受 胞 胎 之 形  亦 復 不 從 今 世 至 後 世  是 故 說 曰  健 者 以 解 縛  誰 能 毀 其 德 也  "
  },
  {
    "segmentnr":"ZH_T04_0212_026:0752b07_0",
    "original":"無垢無有住，　　身塹種苦子，",
    "folio":26,
    "stemmed":"無 垢 無 有 住    身 塹 種 苦 子  "
  },
  {
    "segmentnr":"ZH_T04_0212_026:0752b08_13",
    "original":"最勝無有愛，　　天世人不知。",
    "folio":26,
    "stemmed":"最 勝 無 有 愛    天 世 人 不 知  "
  },
  {
    "segmentnr":"ZH_T04_0212_026:0752b11_15",
    "original":"無垢無有住者，去諸結使永盡無餘，有結則有住，無結則無住，亦無身塹亦無苦子，是故說曰，無垢無有住，身塹種苦子也。",
    "folio":26,
    "stemmed":"無 垢 無 有 住 者  去 諸 結 使 永 盡 無 餘  有 結 則 有 住  無 結 則 無 住  亦 無 身 塹 亦 無 苦 子  是 故 說 曰  無 垢 無 有 住  身 塹 種 苦 子 也  "
  },
  {
    "segmentnr":"ZH_T04_0212_026:0752b14_2",
    "original":"最勝無有愛，天世人不知，如來坐禪寂然入定，三昧正受滅形自隱，諸天聖人欲得知如來者，此事不然。",
    "folio":26,
    "stemmed":"最 勝 無 有 愛  天 世 人 不 知  如 來 坐 禪 寂 然 入 定  三 昧 正 受 滅 形 自 隱  諸 天 聖 人 欲 得 知 如 來 者  此 事 不 然  "
  },
  {
    "segmentnr":"ZH_T04_0212_026:0752b14_20",
    "original":"是故說曰，最勝無有愛，天世人不知也。",
    "folio":26,
    "stemmed":"是 故 說 曰  最 勝 無 有 愛  天 世 人 不 知 也  "
  },
  {
    "segmentnr":"ZH_T04_0212_026:0752b15_0",
    "original":"猶如網叢林，　　無愛況有餘，",
    "folio":26,
    "stemmed":"猶 如 網 叢 林    無 愛 況 有 餘  "
  },
  {
    "segmentnr":"ZH_T04_0212_026:0752b16_13",
    "original":"佛有無量行，　　無跡誰跡將？",
    "folio":26,
    "stemmed":"佛 有 無 量 行    無 跡 誰 跡 將  "
  },
  {
    "segmentnr":"ZH_T04_0212_026:0752b17_11",
    "original":"猶如網叢林者，佛告比丘：",
    "folio":26,
    "stemmed":"猶 如 網 叢 林 者  佛 告 比 丘  "
  },
  {
    "segmentnr":"ZH_T04_0212_026:0752b18_10",
    "original":"「今當與汝說愛根本枝葉滋蔓，善思念之。",
    "folio":26,
    "stemmed":" 今 當 與 汝 說 愛 根 本 枝 葉 滋 蔓  善思念之  "
  },
  {
    "segmentnr":"ZH_T04_0212_026:0752b19_6",
    "original":"廣說如契經，流轉生死分著五道。",
    "folio":26,
    "stemmed":"廣 說 如 契 經  流轉生死 分 著 五 道  "
  },
  {
    "segmentnr":"ZH_T04_0212_026:0752b19_18",
    "original":"」是故說曰，猶若網叢林。",
    "folio":26,
    "stemmed":" 是 故 說 曰  猶 若 網 叢 林  "
  },
  {
    "segmentnr":"ZH_T04_0212_026:0752b22_1",
    "original":"無愛況有餘者，如來成道永無有愛，永斷五道不處三界不受四生，是故說曰，無愛況有餘也。",
    "folio":26,
    "stemmed":"無 愛 況 有 餘 者  如 來 成 道 永 無 有 愛  永 斷 五 道 不 處 三 界 不 受 四 生  是 故 說 曰  無 愛 況 有 餘 也  "
  },
  {
    "segmentnr":"ZH_T04_0212_026:0752b26_13",
    "original":"佛有無量行，無跡誰跡將者，所謂佛者，教寤一切諸法，無事不知無事不達，脩四意止、四意斷、四神足、根力覺道，廣布演說無有窮極，高而無上無能量度，深邃無下深不可測，有結則有跡無結則無跡；",
    "folio":26,
    "stemmed":"佛 有 無 量 行  無 跡 誰 跡 將 者  所 謂 佛 者  教 寤 一切諸法  無 事 不 知 無 事 不 達  脩 四 意 止  四 意 斷  四 神 足  根 力 覺 道  廣 布 演 說 無 有 窮 極  高 而 無 上 無 能 量 度  深 邃 無 下 深 不 可 測  有 結 則 有 跡 無 結 則 無 跡  "
  },
  {
    "segmentnr":"ZH_T04_0212_026:0752b29_9",
    "original":"夫人有足，便得遊行東西南北，四維上下，結有跡者，將入三界遊馳五道不離生死，結無跡者，則不至三界八難之處。",
    "folio":26,
    "stemmed":"夫 人 有 足  便 得 遊 行 東 西 南 北  四 維 上 下  結 有 跡 者  將 入 三 界 遊 馳 五 道 不 離 生 死  結 無 跡 者  則 不 至 三 界 八 難 之 處  "
  },
  {
    "segmentnr":"ZH_T04_0212_026:0752c01_8",
    "original":"是故說曰，佛有無量行，無跡誰跡將也。",
    "folio":26,
    "stemmed":"是 故 說 曰  佛 有 無 量 行  無 跡 誰 跡 將 也  "
  },
  {
    "segmentnr":"ZH_T04_0212_026:0752c02_0",
    "original":"若有不欲生，　　以生不受有，",
    "folio":26,
    "stemmed":"若 有 不 欲 生    以 生 不 受 有  "
  },
  {
    "segmentnr":"ZH_T04_0212_026:0752c03_13",
    "original":"佛有無量行，　　無跡誰跡將？",
    "folio":26,
    "stemmed":"佛 有 無 量 行    無 跡 誰 跡 將  "
  },
  {
    "segmentnr":"ZH_T04_0212_026:0752c08_2",
    "original":"若有不欲生，以生不受有者，捨身受形經歷生死億千萬身，生死無量不可稱計，今得成道，畢故身更不受形受諸苦惱，是故說曰，若有不欲生，以生不受有，佛有無量行，無跡誰跡將也。",
    "folio":26,
    "stemmed":"若 有 不 欲 生  以 生 不 受 有 者  捨 身 受 形 經 歷 生 死 億 千 萬 身  生 死 無 量 不可稱計  今 得 成 道  畢 故 身 更 不 受 形 受諸苦惱  是 故 說 曰  若 有 不 欲 生  以 生 不 受 有  佛 有 無 量 行  無 跡 誰 跡 將 也  "
  },
  {
    "segmentnr":"ZH_T04_0212_026:0752c09_0",
    "original":"若欲滅其想，　　內外無諸因，",
    "folio":26,
    "stemmed":"若 欲 滅 其 想    內 外 無 諸 因  "
  },
  {
    "segmentnr":"ZH_T04_0212_026:0752c10_13",
    "original":"亦無過色想，　　四應不受生。",
    "folio":26,
    "stemmed":"亦 無 過 色 想    四 應 不 受 生  "
  },
  {
    "segmentnr":"ZH_T04_0212_026:0752c14_11",
    "original":"若欲滅其想，內外無諸因者，所謂想者，欲想色想無色想，行人永滅亦不使生，亦復不造三界結使，內外清淨不造塵垢，是故說曰，若欲滅其想，內外無諸因也。",
    "folio":26,
    "stemmed":"若 欲 滅 其 想  內 外 無 諸 因 者  所 謂 想 者  欲 想 色 想 無 色 想  行 人 永 滅 亦 不 使 生  亦 復 不 造 三 界 結 使  內 外 清 淨 不 造 塵 垢  是 故 說 曰  若 欲 滅 其 想  內 外 無 諸 因 也  "
  },
  {
    "segmentnr":"ZH_T04_0212_026:0752c17_4",
    "original":"亦無過色想，四應不受生者，如彼行人觀過去色過去造色，未來色未來造色，現在色現在造色，一一分別四無有色；",
    "folio":26,
    "stemmed":"亦 無 過 色 想  四 應 不 受 生 者  如 彼 行 人 觀 過 去 色 過 去 造 色  未 來 色 未 來 造 色  現 在 色 現 在 造 色  一 一 分 別 四 無 有 色  "
  },
  {
    "segmentnr":"ZH_T04_0212_026:0752c22_15",
    "original":"如彼轉輪聖王統四天下，身有大人之相眾好具足，行人觀彼如己無異，不以色好而興好想，不以色醜而興惡想，不見我是彼非彼、是我非我，亦復不見是非是是非非，都無好醜之想，永斷四應不與從事，是故說曰，亦無過色想，四應不受生也。",
    "folio":26,
    "stemmed":"如 彼 轉輪聖王 統 四 天 下  身 有 大 人 之 相 眾 好 具 足  行 人 觀 彼 如 己 無 異  不 以 色 好 而 興 好 想  不 以 色 醜 而 興 惡 想  不 見 我 是 彼 非 彼  是 我 非 我  亦 復 不 見 是 非 是 是 非 非  都 無 好 醜 之 想  永 斷 四 應 不 與 從 事  是 故 說 曰  亦 無 過 色 想  四 應 不 受 生 也  "
  },
  {
    "segmentnr":"ZH_T04_0212_026:0752c23_0",
    "original":"捨前捨後，　　捨間越有，　　一切盡捨，",
    "folio":26,
    "stemmed":"捨 前 捨 後    捨 間 越 有    一 切 盡 捨  "
  },
  {
    "segmentnr":"ZH_T04_0212_026:0752c24_4",
    "original":"不受生老。",
    "folio":26,
    "stemmed":"不 受 生 老  "
  },
  {
    "segmentnr":"ZH_T04_0212_026:0752c26_5",
    "original":"捨前捨後，捨間越有，所謂前者，捨過去陰持入結使縛著；",
    "folio":26,
    "stemmed":"捨 前 捨 後  捨 間 越 有  所 謂 前 者  捨 過 去 陰 持 入 結 使 縛 著  "
  },
  {
    "segmentnr":"ZH_T04_0212_026:0752c27_2",
    "original":"捨後者，捨未來陰持入結使縛著；",
    "folio":26,
    "stemmed":"捨 後 者  捨 未 來 陰 持 入 結 使 縛 著  "
  },
  {
    "segmentnr":"ZH_T04_0212_026:0752c28_1",
    "original":"捨間越有者，捨現在陰持入結使縛著；",
    "folio":26,
    "stemmed":"捨 間 越 有 者  捨 現 在 陰 持 入 結 使 縛 著  "
  },
  {
    "segmentnr":"ZH_T04_0212_026:0753a01_4",
    "original":"捨一切者，於現身中得虛無道，王三千典十方，由意自從所作已辦，更不復受胎如實知之。",
    "folio":26,
    "stemmed":"捨 一 切 者  於 現 身 中 得 虛 無 道  王 三 千 典 十 方  由 意 自 從 所 作 已 辦  更 不 復 受 胎 如 實 知 之  "
  },
  {
    "segmentnr":"ZH_T04_0212_026:0753a02_9",
    "original":"是故說曰，捨前捨後，捨間越有，一切盡捨，不受生老也。",
    "folio":26,
    "stemmed":"是 故 說 曰  捨 前 捨 後  捨 間 越 有  一 切 盡 捨  不 受 生 老 也  "
  },
  {
    "segmentnr":"ZH_T04_0212_026:0753a03_100",
    "original":"出曜經卷第二十六",
    "folio":26,
    "stemmed":"出 曜 經 卷 第 二 十 六 "
  }
]