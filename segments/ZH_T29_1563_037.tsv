segmentnr	original	folio	stemmed
ZH_T29_1563_037:0958b02_0	3阿毘達磨藏顯宗論卷第三十七	037	3 阿毘達磨藏 顯 宗 論 卷 第 三 十 七 
ZH_T29_1563_037:0958b04_0	尊者眾賢造	037	尊 者 眾 賢 造 
ZH_T29_1563_037:0958b05_0	三藏法師玄奘奉　詔譯	037	三藏法師 玄 奘 奉  詔 譯 
ZH_T29_1563_037:0958b07_15	辯智品第八之三已說如來不共功德，共功德今當辯。	037	辯 智 品 第 八 之 三 已 說 如 來 不共功德  共 功 德 今 當 辯  
ZH_T29_1563_037:0958b07_18	頌曰：	037	頌 曰  
ZH_T29_1563_037:0958b08_0	復有餘佛法，　　共餘聖異生，	037	復 有 餘 佛 法    共 餘 聖 異 生  
ZH_T29_1563_037:0958b09_13	謂無諍願智，　　無礙解等德。	037	謂 無 諍 願 智    無 礙 解 等 德  
ZH_T29_1563_037:0958b10_2	論曰：	037	論 曰  
ZH_T29_1563_037:0958b12_13	世尊復有無量功德，與餘聖者及異生共，謂無諍、願智、無礙解、通、靜慮、無色等至、等持、無量解脫、勝處、遍處等。	037	世 尊 復 有 無量功德  與 餘 聖 者 及 異 生 共  謂 無 諍  願 智  無 礙 解  通  靜 慮  無 色 等 至  等 持  無 量 解 脫  勝 處  遍 處 等  
ZH_T29_1563_037:0958b13_15	隨其所應，謂前三門唯共餘聖，通、靜慮等亦共異生。	037	隨其所應  謂 前 三 門 唯 共 餘 聖  通  靜 慮 等 亦 共 異 生  
ZH_T29_1563_037:0958b15_11	雖佛身中一切功德行相清淨殊勝自在與聲聞等功德有殊，然依類同說名為共。	037	雖 佛 身 中 一切功德 行 相 清 淨 殊 勝 自 在 與 聲 聞 等 功 德 有 殊  然 依 類 同 說 名 為 共  
ZH_T29_1563_037:0958b16_6	且共餘聖三功德中，無諍云何？	037	且 共 餘 聖 三 功 德 中  無 諍 云 何  
ZH_T29_1563_037:0958b16_9	頌曰：	037	頌 曰  
ZH_T29_1563_037:0958b17_0	無諍世俗智，　　後靜慮不動，	037	無 諍 世 俗 智    後 靜 慮 不 動  
ZH_T29_1563_037:0958b18_13	三洲緣未生，　　欲界有事惑。	037	三 洲 緣 未 生    欲 界 有 事 惑  
ZH_T29_1563_037:0958b19_2	論曰：	037	論 曰  
ZH_T29_1563_037:0958b20_15	有阿羅漢憶昔多生，受雜類身發自他惑，由斯相續受非愛果，便作是念：	037	有 阿 羅 漢 憶 昔 多 生  受 雜 類 身 發 自 他 惑  由 斯 相 續 受 非 愛 果  便 作 是 念  
ZH_T29_1563_037:0958b21_18	有煩惱身緣之起惑尚招苦果，況離煩惱具勝德身。	037	有 煩 惱 身 緣 之 起 惑 尚 招 苦 果  況 離 煩 惱 具 勝 德 身  
ZH_T29_1563_037:0958b23_7	思已發生如是相智，由此方便令他有情不緣己身生貪瞋等。	037	思 已 發 生 如 是 相 智  由 此 方 便 令 他 有 情 不 緣 己 身 生 貪 瞋 等  
ZH_T29_1563_037:0958b24_15	此智但以俗智為性，緣他未來修斷惑故，非無漏智此行相轉。	037	此 智 但 以 俗 智 為 性  緣 他 未 來 修 斷 惑 故  非 無 漏 智 此 行 相 轉  
ZH_T29_1563_037:0958b25_14	若無諍體是智所攝，如何說習無諍等持？	037	若 無 諍 體 是 智 所 攝  如 何 說 習 無 諍 等 持  
ZH_T29_1563_037:0958b26_13	此不相違，一相應品有多功德，隨說一故。	037	此 不 相 違  一 相 應 品 有 多 功 德  隨 說 一 故  
ZH_T29_1563_037:0958b27_12	如一山中有種種物，隨舉一種以標山名。	037	如 一 山 中 有 種 種 物  隨 舉 一 種 以 標 山 名  
ZH_T29_1563_037:0958b29_2	理應無諍是智所攝，護他相續當來惑生，巧便為先事方成故。	037	理 應 無 諍 是 智 所 攝  護 他 相 續 當 來 惑 生  巧 便 為 先 事 方 成 故  
ZH_T29_1563_037:0958c02_1	然一切諍總有三種，蘊、言、煩惱有差別故，蘊諍謂死，言諍謂鬪，煩惱諍謂百八煩惱。	037	然 一 切 諍 總 有 三 種  蘊  言  煩 惱 有 差 別 故  蘊 諍 謂 死  言 諍 謂 鬪  煩 惱 諍 謂 百 八 煩 惱  
ZH_T29_1563_037:0958c03_1	由此俗智力能止息煩惱諍，故得無諍名。	037	由 此 俗 智 力 能 止 息 煩 惱 諍  故 得 無 諍 名  
ZH_T29_1563_037:0958c03_15	此智但依第四靜慮，違苦因故。	037	此 智 但 依 第四靜慮  違 苦 因 故  
ZH_T29_1563_037:0958c05_17	第四靜慮樂通行中最為勝故，不動應果能起非餘，餘尚不能自防起惑，況能止息他身煩惱。	037	第四靜慮 樂 通 行 中 最 為 勝 故  不 動 應 果 能 起 非 餘  餘 尚 不 能 自 防 起 惑  況 能 止 息 他 身 煩 惱  
ZH_T29_1563_037:0958c06_17	此唯依止三洲人身，非北及餘，性猛利故。	037	此 唯 依 止 三 洲 人 身  非 北 及 餘  性 猛 利 故  
ZH_T29_1563_037:0958c07_16	緣欲未起有事惑生，勿令他惑緣我生故。	037	緣 欲 未 起 有 事 惑 生  勿 令 他 惑 緣 我 生 故  
ZH_T29_1563_037:0958c08_15	諸無事惑不可遮防，內起隨應總緣境故。	037	諸 無 事 惑 不 可 遮 防  內 起 隨 應 總 緣 境 故  
ZH_T29_1563_037:0958c09_1	已辯無諍。	037	已 辯 無 諍  
ZH_T29_1563_037:0958c09_6	願智云何？	037	願 智 云 何  
ZH_T29_1563_037:0958c09_9	頌曰：	037	頌 曰  
ZH_T29_1563_037:0958c10_13	願智能遍緣，　　餘如無諍說。	037	願 智 能 遍 緣    餘 如 無 諍 說  
ZH_T29_1563_037:0958c11_2	論曰：	037	論 曰  
ZH_T29_1563_037:0958c12_2	以願為先引妙智起，如願而了，故名願智。	037	以 願 為 先 引 妙 智 起  如 願 而 了  故 名 願 智  
ZH_T29_1563_037:0958c13_11	此智自性地種姓身與無諍同，但所緣別，以一切法為所緣故。	037	此 智 自 性 地 種 姓 身 與 無 諍 同  但 所 緣 別  以 一 切 法 為 所 緣 故  
ZH_T29_1563_037:0958c14_1	如何願智能知未來？	037	如 何 願 智 能 知 未 來  
ZH_T29_1563_037:0958c14_10	審觀過現而比知故。	037	審 觀 過 現 而 比 知 故  
ZH_T29_1563_037:0958c15_8	如觀稼穡有盛有微，比知其田有良有薄。	037	如 觀 稼 穡 有 盛 有 微  比 知 其 田 有 良 有 薄  
ZH_T29_1563_037:0958c15_18	若爾，何故立願智名？	037	若 爾  何 故 立 願 智 名  
ZH_T29_1563_037:0958c16_7	有學異生亦能知故。	037	有 學 異 生 亦 能 知 故  
ZH_T29_1563_037:0958c16_17	不爾，所知定不定故。	037	不 爾  所 知 定 不 定 故  
ZH_T29_1563_037:0958c18_15	而聞傳說諸大聲聞記未來事有不定者，非起願智有此謬知，餘俗智觀所記別故。	037	而 聞 傳 說 諸 大 聲 聞 記 未 來 事 有 不 定 者  非 起 願 智 有 此 謬 知  餘 俗 智 觀 所 記 別 故  
ZH_T29_1563_037:0958c20_5	或彼所記無不定失，但觀於始不觀終故，如先降雨未至地間。	037	或 彼 所 記 無 不 定 失  但 觀 於 始 不 觀 終 故  如 先 降 雨 未 至 地 間  
ZH_T29_1563_037:0958c21_14	為羅怙羅之所承棄，先所懷孕其實是男，彼於後時轉形成女。	037	為 羅 怙 羅 之 所 承 棄  先 所 懷 孕 其 實 是 男  彼 於 後 時 轉 形 成 女  
ZH_T29_1563_037:0958c23_5	王舍城鬼初戰得勝，後為廣嚴諸鬼摧伏，人欲相伐鬼先戰故。	037	王 舍 城 鬼 初 戰 得 勝  後 為 廣 嚴 諸 鬼 摧 伏  人 欲 相 伐 鬼 先 戰 故  
ZH_T29_1563_037:0958c25_5	或實願智方見未來，然加行時先起比智，觀過現世准度未來，引願智生方能真見。	037	或 實 願 智 方 見 未 來  然 加 行 時 先 起 比 智  觀 過 現 世 准 度 未 來  引 願 智 生 方 能 真 見  
ZH_T29_1563_037:0958c26_13	即由此故能知無色，謂先觀彼因行等流，有比智生引真願智。	037	即 由 此 故 能 知 無 色  謂 先 觀 彼 因 行 等 流  有 比 智 生 引 真 願 智  
ZH_T29_1563_037:0958c28_3	或觀欲色死生時心，比度而知所生從處，引生願智方能實知。	037	或 觀 欲 色 死 生 時 心  比 度 而 知 所 生 從 處  引 生 願 智 方 能 實 知  
ZH_T29_1563_037:0958c29_11	或比智知亦無有失，以證比智所緣必同，若比不知如何能證？	037	或 比 智 知 亦 無 有 失  以 證 比 智 所 緣 必 同  若 比 不 知 如 何 能 證  
ZH_T29_1563_037:0959a01_10	是則願智應不可言力能遍緣三界三世。	037	是 則 願 智 應 不 可 言 力 能 遍 緣 三 界 三 世  
ZH_T29_1563_037:0959a04_17	不時解脫諸阿羅漢，欲於彼境正了知時，先作要期願我知彼，後入邊際第四靜慮以為加行，從此無間如先願力引正智起，於所期境皆如實知。	037	不時解脫 諸 阿 羅 漢  欲 於 彼 境 正 了 知 時  先 作 要 期 願 我 知 彼  後 入 邊 際 第四靜慮 以 為 加 行  從此無間 如 先 願 力 引 正 智 起  於 所 期 境 皆 如 實 知  
ZH_T29_1563_037:0959a05_8	邊際定言，如後當釋。	037	邊 際 定 言  如 後 當 釋  
ZH_T29_1563_037:0959a06_7	此願智力能知過去，與宿住智差別云何？	037	此 願 智 力 能 知 過 去  與 宿 住 智 差 別 云 何  
ZH_T29_1563_037:0959a07_6	願智通知自相共相，諸宿住智知共非餘。	037	願 智 通 知 自相共相  諸 宿 住 智 知 共 非 餘  
ZH_T29_1563_037:0959a08_6	知共相中亦有差別，願智明了，宿住不然。	037	知 共 相 中 亦 有 差 別  願 智 明 了  宿 住 不 然  
ZH_T29_1563_037:0959a09_4	於現所緣對他心智，辯差別相如理應思。	037	於 現 所 緣 對 他 心 智  辯 差 別 相 如 理 應 思  
ZH_T29_1563_037:0959a09_9	已辯願智。	037	已 辯 願 智  
ZH_T29_1563_037:0959a09_15	無礙解云何？	037	無 礙 解 云 何  
ZH_T29_1563_037:0959a09_18	頌曰：	037	頌 曰  
ZH_T29_1563_037:0959a10_0	無礙解有四，　　謂法義詞辯，	037	無 礙 解 有 四    謂 法 義 詞 辯  
ZH_T29_1563_037:0959a11_13	名義言說道，　　無退智為性。	037	名 義 言 說 道    無 退 智 為 性  
ZH_T29_1563_037:0959a12_0	法詞唯俗智，　　五二地為依，	037	法 詞 唯 俗 智    五 二 地 為 依  
ZH_T29_1563_037:0959a13_0	義十六辯九，　　皆依一切地，	037	義 十 六 辯 九    皆 依 一 切 地  
ZH_T29_1563_037:0959a14_13	但得必具四，　　餘如無諍說。	037	但 得 必 具 四    餘 如 無 諍 說  
ZH_T29_1563_037:0959a15_2	論曰：	037	論 曰  
ZH_T29_1563_037:0959a16_15	諸無礙解總說有四，一法無礙解、二義無礙解、三詞無礙解、四辯無礙解。	037	諸 無 礙 解 總 說 有 四  一 法無礙解  二 義無礙解  三 詞 無 礙 解  四 辯無礙解  
ZH_T29_1563_037:0959a18_4	此四總說如其次第，以緣名、義、言及說道，不可退轉智為自性。	037	此 四 總 說 如 其 次 第  以 緣 名  義  言 及 說 道  不 可 退 轉 智 為 自 性  
ZH_T29_1563_037:0959a19_3	謂無退智緣能詮法名、句、文身立為第一。	037	謂 無 退 智 緣 能 詮 法 名  句  文 身 立 為 第 一  
ZH_T29_1563_037:0959a20_2	趣所詮義說之為名，即是表召法自性義。	037	趣 所 詮 義 說 之 為 名  即 是 表 召 法 自 性 義  
ZH_T29_1563_037:0959a21_1	辯所詮義說之為句，即是辯了法差別義。	037	辯 所 詮 義 說 之 為 句  即 是 辯 了 法 差 別 義  
ZH_T29_1563_037:0959a22_9	不待義聲獨能為覺，生所依託說之為文，即是迦遮、吒多波等。	037	不 待 義 聲 獨 能 為 覺  生 所 依 託 說 之 為 文  即 是 迦 遮  吒 多 波 等  
ZH_T29_1563_037:0959a23_16	理應有覺不待義聲，此覺不應無所緣境，此所緣境說之為文。	037	理 應 有 覺 不 待 義 聲  此 覺 不 應 無 所 緣 境  此 所 緣 境 說 之 為 文  
ZH_T29_1563_037:0959a24_15	文謂不能親目於義，但與名句為詮義依。	037	文 謂 不 能 親 目 於 義  但 與 名 句 為 詮 義 依  
ZH_T29_1563_037:0959a25_14	此三能持諸所詮義及軌生解，故名為法。	037	此 三 能 持 諸 所 詮 義 及 軌 生 解  故 名 為 法  
ZH_T29_1563_037:0959a26_13	即三自性說之為身，自性體身名差別故。	037	即 三 自 性 說 之 為 身  自 性 體 身 名 差 別 故  
ZH_T29_1563_037:0959a28_2	三與聲義極相隣雜，為境生覺別相難知，故說身言顯有別體。	037	三 與 聲 義 極 相 隣 雜  為 境 生 覺 別 相 難 知  故 說 身 言 顯 有 別 體  
ZH_T29_1563_037:0959a29_2	若無退智緣一切法，所有勝義立為第二義。	037	若 無 退 智 緣 一 切 法  所 有 勝 義 立 為 第 二 義  
ZH_T29_1563_037:0959b01_8	即諸法自相共相，雖名身等亦是義攝，而非勝義有多想故。	037	即 諸 法 自相共相  雖 名 身 等 亦 是 義 攝  而 非 勝 義 有 多 想 故  
ZH_T29_1563_037:0959b04_5	謂有如義、有不如義，有有義、有無義，有依假轉、有依實轉，了此無間或於後時諸所度量，名為勝義，為欲顯示義無礙解。	037	謂 有 如 義  有 不 如 義  有 有 義  有 無 義  有 依 假 轉  有 依 實 轉  了 此 無 間 或 於 後 時 諸 所 度 量  名 為 勝 義  為 欲 顯 示 義無礙解  
ZH_T29_1563_037:0959b05_4	所緣之境非語及名，故此所緣說為勝義。	037	所 緣 之 境 非 語 及 名  故 此 所 緣 說 為 勝 義  
ZH_T29_1563_037:0959b06_12	謂此但取依語起名，名所顯義非取汎爾，心之所行說名為義。	037	謂 此 但 取 依 語 起 名  名 所 顯 義 非 取 汎 爾  心之所行 說 名 為 義  
ZH_T29_1563_037:0959b07_11	若無退智緣諸方域俗聖言詞，立為第三。	037	若 無 退 智 緣 諸 方 域 俗 聖 言 詞  立 為 第 三  
ZH_T29_1563_037:0959b08_11	即能了知世語典語，於諸方域種種差別。	037	即 能 了 知 世 語 典 語  於 諸 方 域 種種差別  
ZH_T29_1563_037:0959b09_19	若無退智緣應正理無滯礙說，及緣自在定慧二道，立為第四。	037	若 無 退 智 緣 應 正 理 無 滯 礙 說  及 緣 自 在 定 慧 二 道  立 為 第 四  
ZH_T29_1563_037:0959b10_17	即於文義能正宣揚無滯言詞，說名為辯。	037	即 於 文 義 能 正 宣 揚 無 滯 言 詞  說 名 為 辯  
ZH_T29_1563_037:0959b12_8	及諸所有已得功德，不由加行任運現前自在功能，亦名為辯。	037	及 諸 所 有 已 得 功 德  不 由 加 行 任 運 現 前 自 在 功 能  亦 名 為 辯  
ZH_T29_1563_037:0959b12_18	此能起辯，立以辯名。	037	此 能 起 辯  立 以 辯 名  
ZH_T29_1563_037:0959b13_10	了辯及因智，名辯無礙解。	037	了 辯 及 因 智  名 辯無礙解  
ZH_T29_1563_037:0959b14_17	即前所說能正宣揚，善應物機不違勝義，所有言說名應正理。	037	即 前 所 說 能 正 宣 揚  善 應 物 機 不 違 勝 義  所 有 言 說 名 應 正 理  
ZH_T29_1563_037:0959b16_7	即前所說無滯言詞，不待處時及有情等，辯析自在名無滯礙。	037	即 前 所 說 無 滯 言 詞  不 待 處 時 及 有 情 等  辯 析 自 在 名 無 滯 礙  
ZH_T29_1563_037:0959b17_11	即上所言已得功德，不由加行任運現前，名為自在。	037	即 上 所 言 已 得 功 德  不 由 加 行 任 運 現 前  名 為 自 在  
ZH_T29_1563_037:0959b18_13	定慧二道又能所詮相符會智，名初二無礙解。	037	定 慧 二 道 又 能 所 詮 相 符 會 智  名 初 二 無 礙 解  
ZH_T29_1563_037:0959b20_18	謂達此名屬如是義，及達此義有如是名，名能所詮相符會智，達時作等加行言詞，名第三無礙解。	037	謂 達 此 名 屬 如 是 義  及 達 此 義 有 如 是 名  名 能 所 詮 相 符 會 智  達 時 作 等 加 行 言 詞  名 第 三 無 礙 解  
ZH_T29_1563_037:0959b21_17	達所樂言說及自在道因，名第四無礙解。	037	達 所 樂 言 說 及 自 在 道 因  名 第 四無礙解  
ZH_T29_1563_037:0959b23_16	又色等六所知謂義，即此善等有為無為，色非色等差別謂法，即詮此二言說謂詞。	037	又 色 等 六 所 知 謂 義  即 此 善 等 有 為 無 為  色 非 色 等 差 別 謂 法  即 詮 此 二 言 說 謂 詞  
ZH_T29_1563_037:0959b25_3	三智即前三無礙解，即緣三種無罣礙智，名第四無礙解。	037	三 智 即 前 三 無 礙 解  即 緣 三 種 無 罣 礙 智  名 第 四無礙解  
ZH_T29_1563_037:0959b25_19	又達世俗勝義二諦，名初二無礙解。	037	又 達 世 俗 勝 義 二 諦  名 初 二 無 礙 解  
ZH_T29_1563_037:0959b26_8	此即行者自利圓德。	037	此 即 行 者 自 利 圓 德  
ZH_T29_1563_037:0959b27_5	能善宣說如是二諦，名第三無礙解。	037	能 善 宣 說 如 是 二 諦  名 第 三 無 礙 解  
ZH_T29_1563_037:0959b28_2	於此善巧問答難通，名第四無礙解。	037	於 此 善 巧 問 答 難 通  名 第 四無礙解  
ZH_T29_1563_037:0959b28_11	此即行者利他圓德。	037	此 即 行 者 利 他 圓 德  
ZH_T29_1563_037:0959b29_10	有說愚癡猶豫散亂，是於宣辯有滯礙因。	037	有 說 愚 癡 猶 豫 散 亂  是 於 宣 辯 有 滯 礙 因  
ZH_T29_1563_037:0959c02_2	由解脫此三得現法樂住，及由此故利他行成，此智名為辯無礙解。	037	由 解 脫 此 三 得 現法樂住  及 由 此 故 利 他 行 成  此 智 名 為 辯無礙解  
ZH_T29_1563_037:0959c03_11	若得如是定能宣說，符會正理無滯言詞，及得現前自在功德。	037	若 得 如 是 定 能 宣 說  符 會 正 理 無 滯 言 詞  及 得 現 前 自 在 功 德  
ZH_T29_1563_037:0959c05_1	又於名等勝義言詞，無滯說中各得善巧，如次建立四無礙解。	037	又 於 名 等 勝 義 言 詞  無 滯 說 中 各 得 善 巧  如 次 建 立 四無礙解  
ZH_T29_1563_037:0959c06_8	前三善巧說名為因，由境不同故有差別，第四名果能說無滯。	037	前 三 善 巧 說 名 為 因  由 境 不 同 故 有 差 別  第 四 名 果 能 說 無 滯  
ZH_T29_1563_037:0959c08_6	又由四分利他事成，謂巧於文了達於義，妙閑聲韻定慧自在，故無礙解建立有四。	037	又 由 四 分 利 他 事 成  謂 巧 於 文 了 達 於 義  妙 閑 聲 韻 定 慧 自 在  故 無 礙 解 建 立 有 四  
ZH_T29_1563_037:0959c09_5	此即總說無礙解體，兼顯四種所緣差別。	037	此 即 總 說 無 礙 解 體  兼 顯 四種所緣 差 別  
ZH_T29_1563_037:0959c10_4	契經略舉此數及名，諸對法中廣顯其相。	037	契 經 略 舉 此 數 及 名  諸 對 法 中 廣 顯 其 相  
ZH_T29_1563_037:0959c11_4	又經列此先義後法，諸對法中先法後義。	037	又 經 列 此 先 義 後 法  諸 對 法 中 先 法 後 義  
ZH_T29_1563_037:0959c12_12	此為顯示二智生時，或義因名、或名因義，故經與論作差別說。	037	此 為 顯 示 二 智 生 時  或 義 因 名  或 名 因 義  故 經 與 論 作 差 別 說  
ZH_T29_1563_037:0959c14_19	謂聽法者先分別名，既正知名次尋其義，正知義已欲為他說，次必應求無滯說智，依此次第故名在先。	037	謂 聽 法 者 先 分 別 名  既 正 知 名 次 尋 其 義  正 知 義 已 欲 為 他 說  次 必 應 求 無 滯 說 智  依 此 次 第 故 名 在 先  
ZH_T29_1563_037:0959c15_18	然此四中義智最勝，餘是助伴，故義在先。	037	然 此 四 中 義 智 最 勝  餘 是 助 伴  故 義 在 先  
ZH_T29_1563_037:0959c18_6	謂於義中若正了達，次應方便尋究其名，既已知名欲為他說，次應於說求巧便智，是故此四次第如是。	037	謂 於 義 中 若 正 了 達  次 應 方 便 尋 究 其 名  既 已 知 名 欲 為 他 說  次 應 於 說 求 巧 便 智  是 故 此 四 次 第 如 是  
ZH_T29_1563_037:0959c19_5	辯無礙解若緣說時，何異第三詞無礙解？	037	辯無礙解 若 緣 說 時  何 異 第 三 詞 無 礙 解  
ZH_T29_1563_037:0959c20_14	第三了達訓釋言詞，如有變礙故名色等，此達應理無滯礙說。	037	第 三 了 達 訓 釋 言 詞  如 有 變 礙 故 名 色 等  此 達 應 理 無 滯 礙 說  
ZH_T29_1563_037:0959c21_14	有說詞詮諸法自性，辯能顯示諸法差別。	037	有 說 詞 詮 諸法自性  辯 能 顯 示 諸 法 差 別  
ZH_T29_1563_037:0959c23_4	有說於法直說名詞，展轉無滯分折名辯，緣此二種三四有別。	037	有 說 於 法 直 說 名 詞  展 轉 無 滯 分 折 名 辯  緣 此 二 種 三 四 有 別  
ZH_T29_1563_037:0959c24_12	四中法詞俗智為性，非無漏智，緣名身等及世言詞事境界故。	037	四 中 法 詞 俗 智 為 性  非 無 漏 智  緣 名 身 等 及 世 言 詞 事 境 界 故  
ZH_T29_1563_037:0959c26_11	法無礙解通依五地，謂依欲界、四本靜慮，上地中無名身等故，彼不別緣下名等故。	037	法無礙解 通 依 五 地  謂 依 欲 界  四 本 靜 慮  上 地 中 無 名 身 等 故  彼 不 別 緣 下 名 等 故  
ZH_T29_1563_037:0959c28_8	詞無礙解唯依二地，謂依欲界、初本靜慮，上諸地中無尋伺故，彼地必無自語言故。	037	詞 無 礙 解 唯 依 二 地  謂 依 欲 界  初 本 靜 慮  上 諸 地 中 無 尋 伺 故  彼 地 必 無 自 語 言 故  
ZH_T29_1563_037:0959c28_13	此因非理。	037	此 因 非 理  
ZH_T29_1563_037:0959c28_18	所以者何？	037	所以者何  
ZH_T29_1563_037:0959c29_17	非發語智名無礙解，勿無礙解定中無故。	037	非 發 語 智 名 無 礙 解  勿 無 礙 解 定 中 無 故  
ZH_T29_1563_037:0960a01_17	由此不應作如是說，無尋伺故上地中無。	037	由 此 不 應 作如是說  無 尋 伺 故 上 地 中 無  
ZH_T29_1563_037:0960a02_8	無斯過失，因義異故。	037	無 斯 過 失  因 義 異 故  
ZH_T29_1563_037:0960a02_13	何謂因義？	037	何 謂 因 義  
ZH_T29_1563_037:0960a03_15	謂此意言，尋伺二法能發語故，相不寂靜自性麁動。	037	謂 此 意 言  尋 伺 二 法 能 發 語 故  相 不 寂 靜 自 性 麁 動  
ZH_T29_1563_037:0960a04_6	上無此故，寂靜微細。	037	上 無 此 故  寂 靜 微 細  
ZH_T29_1563_037:0960a05_14	詞無礙解緣外言詞，亦不寂靜麁動類攝，是故此解上地中無。	037	詞 無 礙 解 緣 外 言 詞  亦 不 寂 靜 麁 動 類 攝  是 故 此 解 上 地 中 無  
ZH_T29_1563_037:0960a06_13	初靜慮中亦有尋伺，故於定內亦有此解。	037	初 靜 慮 中 亦 有 尋 伺  故 於 定 內 亦 有 此 解  
ZH_T29_1563_037:0960a07_3	由此極成但依二地。	037	由 此 極 成 但 依 二 地  
ZH_T29_1563_037:0960a09_15	義無礙解十六智性，謂若諸法皆名為義則十智性，若唯涅槃名為義者則六智性，謂俗、法類、滅、盡、無生。	037	義無礙解 十 六 智 性  謂 若 諸 法 皆 名 為 義 則 十 智 性  若 唯 涅 槃 名 為 義 者 則 六 智 性  謂 俗  法 類  滅  盡  無 生  
ZH_T29_1563_037:0960a10_11	辯無礙解九智為性，謂唯除滅，緣說道故。	037	辯無礙解 九 智 為 性  謂 唯 除 滅  緣 說 道 故  
ZH_T29_1563_037:0960a11_8	此二通依一切地起，謂依欲界乃至有頂。	037	此 二 通 依 一 切 地 起  謂 依 欲 界 乃至有頂  
ZH_T29_1563_037:0960a12_16	辯無礙解於說道中許隨緣一皆得起故，通依諸地亦無有失。	037	辯無礙解 於 說 道 中 許 隨 緣 一 皆 得 起 故  通 依 諸 地 亦 無 有 失  
ZH_T29_1563_037:0960a13_16	然於其中但緣說者，唯依二地與第三同。	037	然 於 其 中 但 緣 說 者  唯 依 二 地 與 第 三 同  
ZH_T29_1563_037:0960a14_17	有說盡無生非無礙解攝，以無礙解是見性故。	037	有 說 盡 無 生 非 無 礙 解 攝  以 無 礙 解 是 見 性 故  
ZH_T29_1563_037:0960a15_17	彼說第二或四或八，第四唯七，准上應知。	037	彼 說 第 二 或 四 或 八  第 四 唯 七  准 上 應 知  
ZH_T29_1563_037:0960a17_14	此四應知，如四聖種，隨得一種必具得四，非不具四可名為得，隨欲現起或具不具。	037	此 四 應 知  如 四 聖 種  隨 得 一 種 必 具 得 四  非 不 具 四 可 名 為 得  隨 欲 現 起 或 具 不 具  
ZH_T29_1563_037:0960a17_19	有餘師言：	037	有 餘 師 言  
ZH_T29_1563_037:0960a18_13	有不具得，無理得一必令得四。	037	有 不 具 得  無 理 得 一 必 令 得 四  
ZH_T29_1563_037:0960a21_2	有說此四無礙解生，如次串習算計佛語，聲明、因明為前加行，若於四處未得善巧，必不能生無礙解故。	037	有 說 此 四無礙解 生  如 次 串 習 算 計 佛 語  聲 明  因 明 為 前 加 行  若 於 四 處 未 得 善 巧  必 不 能 生 無 礙 解 故  
ZH_T29_1563_037:0960a22_19	理實一切無礙解生，唯學佛語能為加行，要待前生久習名等，四種善巧今乃能修。	037	理 實 一 切 無 礙 解 生  唯 學 佛 語 能 為 加 行  要 待 前 生 久 習 名 等  四 種 善 巧 今 乃 能 修  
ZH_T29_1563_037:0960a24_4	無礙解名釋有多義，謂於彼彼境領悟無礙，名無礙解。	037	無 礙 解 名 釋 有 多 義  謂 於 彼 彼 境 領 悟 無 礙  名 無 礙 解  
ZH_T29_1563_037:0960a25_1	或於彼彼境決斷無礙，名無礙解。	037	或 於 彼 彼 境 決 斷 無 礙  名 無 礙 解  
ZH_T29_1563_037:0960a25_16	或於彼彼境正說無礙，名無礙解。	037	或 於 彼 彼 境 正 說 無 礙  名 無 礙 解  
ZH_T29_1563_037:0960a26_2	有餘師說：	037	有餘師說  
ZH_T29_1563_037:0960a26_16	於境現前無顛倒智，名無礙解。	037	於 境 現 前 無 顛 倒 智  名 無 礙 解  
ZH_T29_1563_037:0960a27_12	此四依地、自性、所緣，與無諍別。	037	此 四 依 地  自 性  所 緣  與 無 諍 別  
ZH_T29_1563_037:0960a29_8	前來已辯種性依身如無諍說，謂不動種性依三洲人身，如是所說無諍智等，頌曰：	037	前 來 已 辯 種 性 依 身 如 無 諍 說  謂 不 動 種 性 依 三 洲 人 身  如是所說 無 諍 智 等  頌 曰  
ZH_T29_1563_037:0960b01_0	六依邊際得，　　邊際六後定，	037	六 依 邊 際 得    邊 際 六 後 定  
ZH_T29_1563_037:0960b02_13	遍順至究竟，　　佛餘加行得。	037	遍 順 至 究 竟    佛 餘 加 行 得  
ZH_T29_1563_037:0960b03_2	論曰：	037	論 曰  
ZH_T29_1563_037:0960b04_10	無諍、願智、四無礙解，六種皆依邊際定得，邊際定力所引發故。	037	無 諍  願 智  四無礙解  六 種 皆 依邊際定 得  邊 際 定 力 所 引 發 故  
ZH_T29_1563_037:0960b06_16	邊際靜慮體有六種，前六除詞餘五少分，及除此外復更有餘加行所得上品靜慮名邊際定，故成六種。	037	邊 際 靜 慮 體 有 六 種  前 六 除 詞 餘 五 少 分  及 除 此 外 復 更 有 餘 加 行 所 得 上 品 靜 慮 名 邊 際 定  故 成 六 種  
ZH_T29_1563_037:0960b09_10	詞無礙解雖依彼得，而體非彼靜慮所攝，邊際名但依第四靜慮故，此一切地遍所隨順故、增至究竟故，得邊際名。	037	詞 無 礙 解 雖 依 彼 得  而 體 非 彼 靜 慮 所 攝  邊 際 名 但 依 第四靜慮 故  此 一 切 地 遍 所 隨 順 故  增 至 究 竟 故  得 邊 際 名  
ZH_T29_1563_037:0960b09_19	由此不應亦通餘地。	037	由 此 不 應 亦 通 餘 地  
ZH_T29_1563_037:0960b10_8	云何此名遍所隨順？	037	云 何 此 名 遍 所 隨 順  
ZH_T29_1563_037:0960b13_14	謂正修學此靜慮時，從初靜慮次第順入乃至有頂，復從有頂次第逆入至初靜慮，從初靜慮次第順入展轉乃至第四靜慮，名一切地遍所隨順。	037	謂 正 修 學 此 靜 慮 時  從 初 靜 慮 次 第 順 入 乃至有頂  復 從 有 頂 次 第 逆 入 至 初 靜 慮  從 初 靜 慮 次 第 順 入 展 轉 乃 至 第四靜慮  名 一 切 地 遍 所 隨 順  
ZH_T29_1563_037:0960b14_4	云何此名增至究竟？	037	云 何 此 名 增 至 究 竟  
ZH_T29_1563_037:0960b16_11	謂專修習第四靜慮，從下至中、從中至上，如是三品復各分三，上上品生名至究竟，如是靜慮得邊際名。	037	謂 專 修 習 第四靜慮  從 下 至 中  從 中 至 上  如 是 三 品 復 各 分 三  上 上 品 生 名 至 究 竟  如 是 靜 慮 得 邊 際 名  
ZH_T29_1563_037:0960b17_10	此中三乘非無差別，而各於自得究竟名。	037	此 中 三 乘 非 無 差 別  而 各 於 自 得 究 竟 名  
ZH_T29_1563_037:0960b18_9	此中邊名顯無越義，餘無越此，故名為邊。	037	此 中 邊 名 顯 無 越 義  餘 無 越 此  故 名 為 邊  
ZH_T29_1563_037:0960b19_8	際言為顯類義極義，如說四際及實際言。	037	際 言 為 顯 類 義 極 義  如 說 四 際 及 實 際 言  
ZH_T29_1563_037:0960b21_6	如是二言顯此靜慮是最勝類定中最極，殊勝功德多此引生，樂通行中此最勝故。	037	如 是 二 言 顯 此 靜 慮 是 最 勝 類 定 中 最 極  殊 勝 功 德 多 此 引 生  樂 通 行 中 此 最 勝 故  
ZH_T29_1563_037:0960b22_14	如是所說無諍智等，除佛餘聖唯加行得非離染得，非皆得故。	037	如是所說 無 諍 智 等  除 佛 餘 聖 唯 加 行 得 非 離 染 得  非 皆 得 故  
ZH_T29_1563_037:0960b23_4	唯佛於此亦離染得。	037	唯 佛 於 此 亦 離 染 得  
ZH_T29_1563_037:0960b25_10	諸佛功德，初盡智時由離染故一切頓得，後時隨欲能引現前不由加行，以佛世尊於一切法自在轉故。	037	諸 佛 功 德  初 盡 智 時 由 離 染 故 一 切 頓 得  後 時 隨 欲 能 引 現 前 不 由 加 行  以 佛 世 尊 於一切法 自 在 轉 故  
ZH_T29_1563_037:0960b26_2	已辯前三唯共餘聖德。	037	已 辯 前 三 唯 共 餘 聖 德  
ZH_T29_1563_037:0960b26_12	於亦共凡德且應辯通。	037	於 亦 共 凡 德 且 應 辯 通  
ZH_T29_1563_037:0960b26_15	頌曰：	037	頌 曰  
ZH_T29_1563_037:0960b27_0	通六謂神境，　　天眼耳他心、	037	通 六 謂 神 境    天 眼 耳 他 心  
ZH_T29_1563_037:0960b28_13	宿住漏盡通，　　解脫道慧攝。	037	宿 住 漏 盡 通    解 脫 道 慧 攝  
ZH_T29_1563_037:0960b29_0	四俗他心五，　　漏盡通如力，	037	四 俗 他 心 五    漏 盡 通 如 力  
ZH_T29_1563_037:0960c01_13	五依四靜慮，　　自下地為境。	037	五 依 四 靜 慮    自 下 地 為 境  
ZH_T29_1563_037:0960c02_0	聲聞麟喻佛，　　二三千無數，	037	聲 聞 麟 喻 佛    二 三 千 無 數  
ZH_T29_1563_037:0960c03_13	未曾由加行，　　曾修離染得。	037	未 曾 由 加 行    曾 修 離 染 得  
ZH_T29_1563_037:0960c04_0	三身一餘三，　　一法後法四，	037	三 身 一 餘 三    一 法 後 法 四  
ZH_T29_1563_037:0960c05_13	天眼耳無記，　　餘四通唯善。	037	天 眼 耳 無 記    餘 四 通 唯 善  
ZH_T29_1563_037:0960c06_2	論曰：	037	論 曰  
ZH_T29_1563_037:0960c08_12	通有六種，一神境智證通、二天眼智證通、三天耳智證通、四他心智證通、五宿住隨念智證通、六漏盡智證通。	037	通 有 六 種  一 神境智證通  二 天眼智證通  三 天耳智證通  四 他心智證通  五 宿住隨念智 證 通  六 漏盡智證通  
ZH_T29_1563_037:0960c10_1	雖六通中第六唯聖，然其前五異生亦得，依總相說亦共異生。	037	雖 六 通 中 第 六 唯 聖  然 其 前 五 異 生 亦 得  依 總 相 說 亦 共 異 生  
ZH_T29_1563_037:0960c11_1	如是六通解脫道攝，慧為自性，如沙門果。	037	如 是 六 通 解 脫 道 攝  慧 為 自 性  如 沙 門 果  
ZH_T29_1563_037:0960c11_19	解脫道言顯出障義，勝進道中亦容有故。	037	解 脫 道 言 顯 出 障 義  勝 進 道 中 亦 容 有 故  
ZH_T29_1563_037:0960c13_15	如是通慧無間道無，此位定遮他心智故，勿阿羅漢捨無間道即名亦捨漏盡通故。	037	如 是 通 慧 無 間 道 無  此 位 定 遮 他 心 智 故  勿 阿 羅 漢 捨 無 間 道 即 名 亦 捨 漏 盡 通 故  
ZH_T29_1563_037:0960c14_9	除他心漏盡，餘四俗智攝。	037	除 他 心 漏 盡  餘 四 俗 智 攝  
ZH_T29_1563_037:0960c15_9	他心通五智攝，謂法、類、道、世俗、他心。	037	他 心 通 五 智 攝  謂 法  類  道  世 俗  他 心  
ZH_T29_1563_037:0960c16_1	漏盡通如力說，謂或六或十智。	037	漏 盡 通 如 力 說  謂 或 六 或 十 智  
ZH_T29_1563_037:0960c16_19	由此已顯漏盡智通，依一切地緣一切境。	037	由 此 已 顯 漏 盡 智 通  依 一 切 地 緣 一 切 境  
ZH_T29_1563_037:0960c18_7	前之五通依四靜慮，不依無色近分中間，彼無五通所依定故。	037	前 之 五 通 依 四 靜 慮  不 依 無 色 近 分 中 間  彼 無 五 通 所 依 定 故  
ZH_T29_1563_037:0960c20_5	要攝支定是五通依，非漏盡通亦不依彼，諸地皆能緣漏盡故，不待觀色為加行故。	037	要 攝 支 定 是 五 通 依  非 漏 盡 通 亦 不 依 彼  諸 地 皆 能 緣 漏 盡 故  不 待 觀 色 為 加 行 故  
ZH_T29_1563_037:0960c21_6	前三通境無色不能緣，由此三通但別緣色故。	037	前 三 通 境 無 色 不 能 緣  由 此 三 通 但 別 緣 色 故  
ZH_T29_1563_037:0960c21_15	修他心通色為門故。	037	修 他 心 通 色 為 門 故  
ZH_T29_1563_037:0960c23_13	修宿住通漸次憶念分位差別方得成滿，於加行中必觀色故，依無色地無如是能。	037	修 宿 住 通 漸 次 憶 念 分位差別 方 得 成 滿  於 加 行 中 必 觀 色 故  依 無 色 地 無 如 是 能  
ZH_T29_1563_037:0960c24_12	若爾，中間及五近分亦容緣色，應有五通。	037	若 爾  中 間 及 五 近 分 亦 容 緣 色  應 有 五 通  
ZH_T29_1563_037:0960c26_11	不爾，由前所說因故，謂攝支定是五通依，若不攝支等持劣故，又彼止觀隨一減故。	037	不 爾  由前所說 因 故  謂 攝 支 定 是 五 通 依  若 不 攝 支 等 持 劣 故  又 彼 止 觀 隨 一 減 故  
ZH_T29_1563_037:0960c27_6	若爾，何緣有漏盡通樂苦遲速地？	037	若 爾  何 緣 有 漏 盡 通 樂 苦 遲 速 地  
ZH_T29_1563_037:0960c27_12	皆能盡漏故。	037	皆 能 盡 漏 故  
ZH_T29_1563_037:0960c28_12	五是別修殊勝功德，要殊勝地方能發起。	037	五 是 別 修 殊 勝 功 德  要 殊 勝 地 方 能 發 起  
ZH_T29_1563_037:0961a01_3	修神境等前三通時，思輕光聲以為加行，成已自在隨所欲為。	037	修 神 境 等 前 三 通 時  思 輕 光 聲 以 為 加 行  成 已 自 在 隨 所 欲 為  
ZH_T29_1563_037:0961a04_8	諸有欲修他心通者，先審觀己身心二相，前後變異展轉相隨，後復審觀他身心相，由此加行漸次得成，成已不觀自心諸色於他心等能如實知。	037	諸 有 欲 修 他 心 通 者  先 審 觀 己 身 心 二 相  前 後 變 異 展 轉 相 隨  後 復 審 觀 他 身 心 相  由 此 加 行 漸 次 得 成  成 已 不 觀 自 心 諸 色 於 他 心 等 能如實知  
ZH_T29_1563_037:0961a07_2	諸有欲修宿住通者，先自審察次前滅心，漸復逆觀此生分位，前前差別至結生心，乃至能憶知中有前一念名自宿住。	037	諸 有 欲 修 宿 住 通 者  先 自 審 察 次 前 滅 心  漸 復 逆 觀 此 生 分 位  前 前 差 別 至 結 生 心  乃 至 能 憶 知 中 有 前 一 念 名 自 宿 住  
ZH_T29_1563_037:0961a07_16	加行已成，為憶念他加行亦爾。	037	加 行 已 成  為 憶 念 他 加 行 亦 爾  
ZH_T29_1563_037:0961a08_18	此通初起唯次第知，慣習成時亦能超憶諸所憶事。	037	此 通 初 起 唯 次 第 知  慣 習 成 時 亦 能 超 憶 諸 所 憶 事  
ZH_T29_1563_037:0961a09_13	要曾領受憶淨居者，昔曾聞故。	037	要 曾 領 受 憶 淨 居 者  昔 曾 聞 故  
ZH_T29_1563_037:0961a11_2	從無色歿來生此者，依他相續初起此通，所餘亦依自相續起。	037	從 無 色 歿 來 生 此 者  依 他 相 續 初 起 此 通  所 餘 亦 依 自 相 續 起  
ZH_T29_1563_037:0961a11_11	如是五通境唯自下。	037	如 是 五 通 境 唯 自 下  
ZH_T29_1563_037:0961a12_1	且如神境隨依何地？	037	且 如 神 境 隨 依 何 地  
ZH_T29_1563_037:0961a12_20	於自下地行化自在，於上不然，勢力劣故。	037	於 自 下 地 行 化 自 在  於 上 不 然  勢 力 劣 故  
ZH_T29_1563_037:0961a13_18	餘四亦爾，隨其所應，是故無能取無色界。	037	餘 四 亦 爾  隨其所應  是 故 無 能 取 無 色 界  
ZH_T29_1563_037:0961a15_6	他心、宿住為二通境，即此五通於世界境作用廣陜諸聖不同。	037	他 心  宿 住 為 二 通 境  即 此 五 通 於 世 界 境 作 用 廣 陜 諸 聖 不 同  
ZH_T29_1563_037:0961a17_4	謂大聲聞、麟喻、大覺不極作意，如次能於一二三千諸世界境起行化等自在作用；	037	謂 大 聲 聞  麟 喻  大 覺 不 極 作 意  如 次 能 於 一 二 三 千 諸 世 界 境 起 行 化 等 自 在 作 用  
ZH_T29_1563_037:0961a18_3	若極作意，如次能於二千三千無數世界。	037	若 極 作 意  如 次 能 於 二 千 三 千 無 數 世 界  
ZH_T29_1563_037:0961a19_11	如是五通，若有殊勝勢用猛利從無始來曾未得者，由加行得。	037	如 是 五 通  若 有 殊 勝 勢 用 猛 利 從無始來 曾 未 得 者  由 加 行 得  
ZH_T29_1563_037:0961a20_10	若曾串習無勝勢用及彼種類，由離染得。	037	若 曾 串 習 無 勝 勢 用 及 彼 種 類  由 離 染 得  
ZH_T29_1563_037:0961a20_19	若起現前皆由加行。	037	若 起 現 前 皆 由 加 行  
ZH_T29_1563_037:0961a21_17	佛於一切皆離染得，隨欲現前不由加行。	037	佛 於 一 切 皆 離 染 得  隨 欲 現 前 不 由 加 行  
ZH_T29_1563_037:0961a23_6	三乘聖者後有異生通得、曾得、未曾得者，所餘異生唯得曾得。	037	三 乘 聖 者 後 有 異 生 通 得  曾 得  未 曾 得 者  所 餘 異 生 唯 得 曾 得  
ZH_T29_1563_037:0961a24_5	約四念住辯六通者，約境約體二義有殊。	037	約 四 念 住 辯 六 通 者  約 境 約 體 二 義 有 殊  
ZH_T29_1563_037:0961a25_4	有說二通即天眼耳，所餘四種以慧為性。	037	有 說 二 通 即 天 眼 耳  所 餘 四 種 以 慧 為 性  
ZH_T29_1563_037:0961a26_5	彼說眼耳通是身念住境，餘四皆是法念住境。	037	彼 說 眼 耳 通 是 身 念 住 境  餘 四 皆 是 法 念 住 境  
ZH_T29_1563_037:0961a27_13	然實六種皆慧為性，經說皆能了達境故，由此皆是法念住境。	037	然 實 六 種 皆 慧 為 性  經 說 皆 能 了 達 境 故  由 此 皆 是 法 念 住 境  
ZH_T29_1563_037:0961a28_13	若約體辯，則六通中前三唯身，但緣色故。	037	若 約 體 辯  則 六 通 中 前 三 唯 身  但 緣 色 故  
ZH_T29_1563_037:0961a29_13	謂神境通緣外四處，天眼緣色，天耳緣聲。	037	謂 神 境 通 緣 外 四 處  天 眼 緣 色  天 耳 緣 聲  
ZH_T29_1563_037:0961b02_11	若爾，何緣說死生智知有情類由現身中成身語意諸惡行等，非天眼通能知此事？	037	若 爾  何 緣 說 死 生 智 知 有 情 類 由 現 身 中 成 身 語 意 諸 惡 行 等  非 天 眼 通 能 知 此 事  
ZH_T29_1563_037:0961b04_10	有別勝智，是通眷屬依聖身起能如是知，是天眼通力所引，故與通合，立死生智名。	037	有 別 勝 智  是 通 眷 屬 依 聖 身 起 能 如 是 知  是 天 眼 通 力 所 引  故 與 通 合  立 死 生 智 名  
ZH_T29_1563_037:0961b05_9	他心智通三念住攝，謂受心法，緣心等故。	037	他心智通 三 念 住 攝  謂 受 心 法  緣 心 等 故  
ZH_T29_1563_037:0961b05_18	宿住智通法念住攝。	037	宿 住 智 通 法 念 住 攝  
ZH_T29_1563_037:0961b07_11	雖契經說念曾領受苦樂等事，是憶前生苦樂等受，所領眾具即是雜緣。	037	雖 契 經 說 念 曾 領受苦樂 等 事  是 憶 前 生 苦 樂 等 受  所 領 眾 具 即 是 雜 緣  
ZH_T29_1563_037:0961b08_5	法念住攝漏盡，如力或法或四。	037	法 念 住 攝 漏 盡  如 力 或 法 或 四  
ZH_T29_1563_037:0961b08_19	若約善等分別六通，有餘師言：	037	若 約 善 等 分 別 六 通  有 餘 師 言  
ZH_T29_1563_037:0961b09_4	六皆是善。	037	六 皆 是 善  
ZH_T29_1563_037:0961b10_3	而實眼耳唯無記性，餘之四通一向是善。	037	而 實 眼 耳 唯 無 記 性  餘 之 四 通 一 向 是 善  
ZH_T29_1563_037:0961b10_12	經主於此作是釋言：	037	經 主 於 此 作 是 釋 言  
ZH_T29_1563_037:0961b11_11	天眼耳通無記性攝，是眼耳識相應慧故。	037	天 眼 耳 通 無 記 性 攝  是 眼 耳 識 相 應 慧 故  
ZH_T29_1563_037:0961b12_15	此釋不然，六通皆是解脫道攝，眼耳二識是解脫道。	037	此 釋 不 然  六 通 皆 是 解 脫 道 攝  眼 耳 二 識 是 解 脫 道  
ZH_T29_1563_037:0961b15_16	理不成故應作是說，四靜慮中有定相應勝無記慧，能引自地勝大種果，此慧現前便引自地天眼天耳令現在前，為所依根發眼耳識。	037	理 不 成 故 應 作 是 說  四 靜 慮 中 有 定 相 應 勝 無 記 慧  能 引 自 地 勝 大 種 果  此 慧 現 前 便 引 自 地 天眼天耳 令現在前  為 所 依 根 發 眼 耳 識  
ZH_T29_1563_037:0961b16_18	故眼耳二識相應慧非通，但可說言是通所引。	037	故 眼 耳 二 識 相 應 慧 非 通  但 可 說 言 是 通 所 引  
ZH_T29_1563_037:0961b17_4	如契經說：	037	如 契 經 說  
ZH_T29_1563_037:0961b17_9	無學三明。	037	無 學 三 明  
ZH_T29_1563_037:0961b17_18	彼於六通以何為性？	037	彼 於 六 通 以 何 為 性  
ZH_T29_1563_037:0961b18_1	頌曰：	037	頌 曰  
ZH_T29_1563_037:0961b19_0	第五二六明，　　治三際愚故，	037	第 五 二 六 明    治 三 際 愚 故  
ZH_T29_1563_037:0961b20_13	後真二假說，　　學有闇非明。	037	後 真 二 假 說    學 有 闇 非 明  
ZH_T29_1563_037:0961b21_2	論曰：	037	論 曰  
ZH_T29_1563_037:0961b22_9	有三明者，一宿住智證明、二死生智證明、三漏盡智證明。	037	有 三 明 者  一 宿住智證明  二 死 生 智 證 明  三 漏盡智證明  
ZH_T29_1563_037:0961b23_9	如其次第以無學位攝，第五二六通為其自性。	037	如 其 次 第 以 無 學 位 攝  第 五 二 六 通 為 其 自 性  
ZH_T29_1563_037:0961b24_8	六中三種獨名明者，如次對治三際愚故。	037	六 中 三 種 獨 名 明 者  如 次 對 治 三 際 愚 故  
ZH_T29_1563_037:0961b26_6	謂宿住通治前際愚，死生智通治後際愚，漏盡智通治中際愚，是故此三獨摽明號。	037	謂 宿 住 通 治 前 際 愚  死 生 智 通 治 後 際 愚  漏 盡 智 通 治 中 際 愚  是 故 此 三 獨 摽 明 號  
ZH_T29_1563_037:0961b29_3	又宿住通憶念前際自他苦事，死生智通觀察後際他身苦事，由此厭背生死眾苦，起漏盡通觀涅槃樂，故唯三種偏立為明。	037	又 宿 住 通 憶 念 前 際 自 他 苦 事  死 生 智 通 觀 察 後 際 他 身 苦 事  由 此 厭 背 生 死 眾 苦  起 漏 盡 通 觀 涅 槃 樂  故 唯 三 種 偏 立 為 明  
ZH_T29_1563_037:0961c01_2	又此三通如次能捨常斷有見，故立為明。	037	又 此 三 通 如 次 能 捨 常 斷 有 見  故 立 為 明  
ZH_T29_1563_037:0961c02_1	又此能除有有情法三種愚故，偏立為明。	037	又 此 能 除 有 有 情 法 三 種 愚 故  偏 立 為 明  
ZH_T29_1563_037:0961c02_6	有餘師言：	037	有 餘 師 言  
ZH_T29_1563_037:0961c03_18	宿住能見過去諸蘊展轉相因次第傳來都無作者，由此能引空解脫門；	037	宿 住 能 見 過 去 諸 蘊 展 轉 相 因 次 第 傳 來 都 無 作 者  由 此 能 引 空解脫門  
ZH_T29_1563_037:0961c05_17	死生能觀有情生死下上旋轉猶如灌輪，故不希求三有果報，由此能引無願解脫門；	037	死 生 能 觀 有 情 生 死 下 上 旋 轉 猶 如 灌 輪  故 不 希 求 三 有 果 報  由 此 能 引 無願解脫門  
ZH_T29_1563_037:0961c07_7	厭離為門諦無相法，故起漏盡無相解脫門，是故三通獨摽明號。	037	厭 離 為 門 諦 無 相 法  故 起 漏 盡 無相解脫門  是 故 三 通 獨 摽 明 號  
ZH_T29_1563_037:0961c08_6	此三皆名無學明者，俱在無學身中起故。	037	此 三 皆 名 無 學 明 者  俱 在 無 學 身 中 起 故  
ZH_T29_1563_037:0961c09_14	於中最後容有是真通無漏故，餘二假說體唯非學非無學故。	037	於 中 最 後 容 有 是 真 通 無 漏 故  餘 二 假 說 體 唯 非 學 非 無 學 故  
ZH_T29_1563_037:0961c10_13	由此最後得無學名，自性相續皆無學故。	037	由 此 最 後 得 無 學 名  自 性 相 續 皆 無 學 故  
ZH_T29_1563_037:0961c11_12	前之二種得無學名，但由相續不由自性。	037	前 之 二 種 得 無 學 名  但 由 相 續 不 由 自 性  
ZH_T29_1563_037:0961c12_3	如《施設論》作如是言：	037	如  施 設 論  作如是言  
ZH_T29_1563_037:0961c13_10	有等持相應無覆無記慧，不由善故及無漏故，得立聖名。	037	有 等 持 相 應 無覆無記 慧  不 由 善 故 及 無 漏 故  得 立 聖 名  
ZH_T29_1563_037:0961c14_4	由聖身中此可得故，說名為聖。	037	由 聖 身 中 此 可 得 故  說 名 為 聖  
ZH_T29_1563_037:0961c14_14	此亦應爾，故名無學。	037	此 亦 應 爾  故 名 無 學  
ZH_T29_1563_037:0961c15_12	有學身中有愚闇故，雖有前二不立為明。	037	有 學 身 中 有 愚 闇 故  雖 有 前 二 不 立 為 明  
ZH_T29_1563_037:0961c16_12	雖有暫時伏滅愚闇後還被蔽，不可立明；	037	雖 有 暫 時 伏 滅 愚 闇 後 還 被 蔽  不 可 立 明  
ZH_T29_1563_037:0961c17_3	要闇永無方名明故。	037	要 闇 永 無 方 名 明 故  
ZH_T29_1563_037:0961c17_8	契經中說：	037	契 經 中 說  
ZH_T29_1563_037:0961c17_13	示導有三。	037	示 導 有 三  
ZH_T29_1563_037:0961c18_2	彼於六通以何為性？	037	彼 於 六 通 以 何 為 性  
ZH_T29_1563_037:0961c18_5	頌曰：	037	頌 曰  
ZH_T29_1563_037:0961c19_0	第一四六導，　　教誡導為尊，	037	第 一 四 六 導    教 誡 導 為 尊  
ZH_T29_1563_037:0961c20_13	定由通所成，　　引利樂果故。	037	定 由 通 所 成    引 利 樂 果 故  
ZH_T29_1563_037:0961c21_2	論曰：	037	論 曰  
ZH_T29_1563_037:0961c22_4	三示導者，一神變示導、二記心示導、三教誡示導。	037	三 示 導 者  一 神 變 示 導  二 記 心 示 導  三 教 誡 示 導  
ZH_T29_1563_037:0961c24_11	如其次第以六通中第一四六為其自性，唯此三種引所化生令初發心最為勝故，能示能導立示導名。	037	如 其 次 第 以 六 通 中 第 一 四 六 為 其 自 性  唯 此 三 種 引 所 化 生 令 初 發 心 最 為 勝 故  能 示 能 導 立 示 導 名  
ZH_T29_1563_037:0961c25_15	三示導中教誡最勝，定由通所成故、定引利樂果故。	037	三 示 導 中 教 誡 最 勝  定 由 通 所 成 故  定 引 利 樂 果 故  
ZH_T29_1563_037:0961c26_15	謂前二導呪等亦能，不但由通，故非決定。	037	謂 前 二 導 呪 等 亦 能  不 但 由 通  故 非 決 定  
ZH_T29_1563_037:0961c27_13	如有呪術名健馱梨，持此便能騰空自在。	037	如 有 呪 術 名 健 馱 梨  持 此 便 能 騰 空 自 在  
ZH_T29_1563_037:0961c28_12	或有藥草具勝功能，若服若持飛行自在。	037	或 有 藥 草 具 勝 功 能  若 服 若 持 飛 行 自 在  
ZH_T29_1563_037:0961c29_11	復有呪術名伊剎尼，持此便能知他心念。	037	復 有 呪 術 名 伊 剎 尼  持 此 便 能 知 他 心 念  
ZH_T29_1563_037:0962a01_11	或由觀相聽彼言音，亦能了知他心所念。	037	或 由 觀 相 聽 彼 言 音  亦 能 了 知 他 心 所 念  
ZH_T29_1563_037:0962a02_10	教誡示導除漏盡通餘不能為，故是決定。	037	教 誡 示 導 除 漏 盡 通 餘 不 能 為  故 是 決 定  
ZH_T29_1563_037:0962a03_8	或前二導外道亦能，第三不然故名決定。	037	或 前 二 導 外 道 亦 能  第 三 不 然 故 名 決 定  
ZH_T29_1563_037:0962a04_16	又前二導有但令他暫時迴心，不能引得畢竟利益及安樂果。	037	又 前 二 導 有 但 令 他 暫 時 迴 心  不 能 引 得 畢 竟 利 益 及 安 樂 果  
ZH_T29_1563_037:0962a06_5	教誡示導亦定令他引當利益及安樂果，以能如實方便說故。	037	教 誡 示 導 亦 定 令 他 引 當 利 益 及 安 樂 果  以 能 如 實 方 便 說 故  
ZH_T29_1563_037:0962a06_14	由此教誡最勝非餘。	037	由 此 教 誡 最 勝 非 餘  
ZH_T29_1563_037:0962a07_4	神境二言為目何義？	037	神 境 二 言 為 目 何 義  
ZH_T29_1563_037:0962a07_7	頌曰：	037	頌 曰  
ZH_T29_1563_037:0962a08_0	神體謂等持，　　境二謂行化，	037	神 體 謂 等 持    境 二 謂 行 化  
ZH_T29_1563_037:0962a09_13	行三意勢佛，　　運身勝解通。	037	行 三 意 勢 佛    運 身 勝 解 通  
ZH_T29_1563_037:0962a10_0	化二謂欲色，　　四二外處性，	037	化 二 謂 欲 色    四 二 外 處 性  
ZH_T29_1563_037:0962a11_13	此各有二種，　　謂似自他身。	037	此 各 有 二 種    謂 似 自 他 身  
ZH_T29_1563_037:0962a12_2	論曰：	037	論 曰  
ZH_T29_1563_037:0962a13_1	神名所目唯勝等持，由此能為神變事故。	037	神 名 所 目 唯 勝 等 持  由 此 能 為 神 變 事 故  
ZH_T29_1563_037:0962a13_6	而契經說：	037	而 契 經 說  
ZH_T29_1563_037:0962a13_11	神果名神。	037	神 果 名 神  
ZH_T29_1563_037:0962a15_1	意為舉麁以顯細故，又顯勝等持是彼近因故，然神變事體實非神。	037	意 為 舉 麁 以 顯 細 故  又 顯 勝 等 持 是 彼 近 因 故  然 神 變 事 體 實 非 神  
ZH_T29_1563_037:0962a16_1	諸神變事說名為境，此有二種，謂行及化。	037	諸 神 變 事 說 名 為 境  此 有 二 種  謂 行 及 化  
ZH_T29_1563_037:0962a16_6	行復三種：	037	行 復 三 種  
ZH_T29_1563_037:0962a16_20	一者運身，謂乘空行猶如飛鳥。	037	一 者 運 身  謂 乘 空 行 猶 如 飛 鳥  
ZH_T29_1563_037:0962a18_15	二者勝解，謂極遠方作近思惟便能速至，若於極遠色究竟天作近思惟即便能至。	037	二 者 勝 解  謂 極 遠 方 作 近 思 惟 便 能 速 至  若 於 極 遠 色 究 竟 天 作 近 思 惟 即 便 能 至  
ZH_T29_1563_037:0962a19_7	本無來去，何謂速行？	037	本 無 來 去  何 謂 速 行  
ZH_T29_1563_037:0962a20_6	此實亦行，但由近解行極速故，得勝解名。	037	此 實 亦 行  但 由 近 解 行 極 速 故  得 勝 解 名  
ZH_T29_1563_037:0962a20_11	或世尊言：	037	或 世 尊 言  
ZH_T29_1563_037:0962a21_4	靜慮境界不思議故，唯佛能了。	037	靜 慮 境 界 不 思 議 故  唯 佛 能 了  
ZH_T29_1563_037:0962a22_3	三者意勢，謂極遠方舉心緣時身即能至。	037	三 者 意 勢  謂 極 遠 方 舉 心 緣 時 身 即 能 至  
ZH_T29_1563_037:0962a23_4	此勢如意，得意勢名，如心取境頓至色究竟故。	037	此 勢 如 意  得 意 勢 名  如 心 取 境 頓 至 色 究 竟 故  
ZH_T29_1563_037:0962a24_3	於此三中意勢唯佛，運身勝解亦通餘乘。	037	於 此 三 中 意 勢 唯 佛  運 身 勝 解 亦 通 餘 乘  
ZH_T29_1563_037:0962a25_2	謂我世尊神通迅速，隨方遠近舉心即至。	037	謂 我 世 尊 神 通 迅 速  隨 方 遠 近 舉 心 即 至  
ZH_T29_1563_037:0962a25_11	由此世尊作如是說：	037	由 此 世 尊 作如是說  
ZH_T29_1563_037:0962a26_6	諸佛境界不可思議，如日舒光。	037	諸佛境界 不可思議  如 日 舒 光  
ZH_T29_1563_037:0962a26_21	蘊流亦爾，能頓至遠，故說為行。	037	蘊 流 亦 爾  能 頓 至 遠  故 說 為 行  
ZH_T29_1563_037:0962a27_18	若謂不然，此沒彼出中間即斷，行義應無。	037	若 謂 不 然  此 沒 彼 出 中 間 即 斷  行 義 應 無  
ZH_T29_1563_037:0962a29_7	或佛威神不思議故，舉心即至不可測量，故意勢行唯世尊有。	037	或 佛 威 神 不 思 議 故  舉 心 即 至 不 可 測 量  故 意 勢 行 唯 世 尊 有  
ZH_T29_1563_037:0962a29_19	勝解兼餘聖，運身并異生。	037	勝 解 兼 餘 聖  運 身 并 異 生  
ZH_T29_1563_037:0962b01_10	化復二種，謂欲、色界。	037	化 復 二 種  謂 欲  色 界  
ZH_T29_1563_037:0962b02_18	若欲界化外四處除聲，若色界化唯二謂色觸，以色界中無香味故。	037	若 欲 界 化 外 四 處 除 聲  若 色 界 化 唯 二 謂 色 觸  以 色 界 中 無 香 味 故  
ZH_T29_1563_037:0962b03_18	此二界化各有二種，謂屬自身、他身別故。	037	此 二 界 化 各 有 二 種  謂 屬 自 身  他 身 別 故  
ZH_T29_1563_037:0962b04_17	身在欲界化有四種，在色亦然，故總成八。	037	身 在 欲 界 化 有 四 種  在 色 亦 然  故 總 成 八  
ZH_T29_1563_037:0962b06_5	雖生在色作欲界化，而無色界成香味失，化作自身唯二處故。	037	雖 生 在 色 作 欲 界 化  而 無 色 界 成 香 味 失  化 作 自 身 唯 二 處 故  
ZH_T29_1563_037:0962b06_17	有說亦化四，如衣等不成。	037	有 說 亦 化 四  如 衣 等 不 成  
ZH_T29_1563_037:0962b07_15	非神境通能起化事，要此通果諸能化心。	037	非 神 境 通 能 起 化 事  要 此 通 果 諸 能 化 心  
ZH_T29_1563_037:0962b08_5	此能化心有幾何相？	037	此 能 化 心 有 幾 何 相  
ZH_T29_1563_037:0962b08_8	頌曰：	037	頌 曰  
ZH_T29_1563_037:0962b09_0	能化心十四，　　定果二至五，	037	能 化 心 十 四    定 果 二 至 五  
ZH_T29_1563_037:0962b10_13	如所依定得，　　從淨自生二。	037	如 所 依 定 得    從 淨 自 生 二  
ZH_T29_1563_037:0962b11_0	化事由自地，　　語通由自下，	037	化 事 由 自 地    語 通 由 自 下  
ZH_T29_1563_037:0962b12_13	化身與化主，　　語必俱非佛。	037	化 身 與 化 主    語 必 俱 非 佛  
ZH_T29_1563_037:0962b13_0	先立願留身，　　後起餘心語，	037	先 立 願 留 身    後 起 餘 心 語  
ZH_T29_1563_037:0962b14_13	有死留堅體，　　餘說無留義。	037	有 死 留 堅 體    餘 說 無 留 義  
ZH_T29_1563_037:0962b15_0	初多心一化，　　成滿此相違，	037	初 多 心 一 化    成 滿 此 相 違  
ZH_T29_1563_037:0962b16_13	修得無記攝，　　餘得通三性。	037	修 得 無 記 攝    餘 得 通 三 性  
ZH_T29_1563_037:0962b17_2	論曰：	037	論 曰  
ZH_T29_1563_037:0962b18_1	能變化心總有十四，謂依根本四靜慮生。	037	能 變 化 心 總 有 十 四  謂 依 根 本 四 靜 慮 生  
ZH_T29_1563_037:0962b19_1	初靜慮生唯有二種，一欲界攝、二初靜慮。	037	初 靜 慮 生 唯 有 二 種  一 欲 界 攝  二 初 靜 慮  
ZH_T29_1563_037:0962b20_9	第二第三第四靜慮，如其次第有三四五，無上依下，下地劣故。	037	第二第三 第四靜慮  如 其 次 第 有 三 四 五  無 上 依 下  下 地 劣 故  
ZH_T29_1563_037:0962b21_7	上下地繫一靜慮果，所依行等地有勝劣。	037	上 下 地 繫 一 靜 慮 果  所 依 行 等 地 有 勝 劣  
ZH_T29_1563_037:0962b22_6	一地繫上下靜慮果地，雖等所依行勝劣。	037	一 地 繫 上 下 靜 慮 果 地  雖 等 所 依 行 勝 劣  
ZH_T29_1563_037:0962b23_6	下繫上果、下果上繫，如次地劣勝所依行勝劣。	037	下 繫 上 果  下 果 上 繫  如 次 地 劣 勝 所 依 行 勝 劣  
ZH_T29_1563_037:0962b24_5	如得靜慮化心亦然，果與所依俱時得故。	037	如 得 靜 慮 化 心 亦 然  果 與 所 依 俱 時 得 故  
ZH_T29_1563_037:0962b25_4	然得靜慮總有三時，離染、受生、加行異故。	037	然 得 靜 慮 總 有 三 時  離 染  受 生  加 行 異 故  
ZH_T29_1563_037:0962b26_6	謂離下染得上靜慮時，亦得此定所引化心果。	037	謂 離 下 染 得 上 靜 慮 時  亦 得 此 定 所 引 化 心 果  
ZH_T29_1563_037:0962b28_4	從上地歿生色界時，及由加行起勝功德，但有新得所依靜慮，亦兼得彼所引化心。	037	從 上 地 歿 生 色 界 時  及 由 加 行 起 勝 功 德  但 有 新 得 所 依 靜 慮  亦 兼 得 彼 所 引 化 心  
ZH_T29_1563_037:0962b29_12	依欲界身得阿羅漢，及練根位得應果時，十四化心一時總得。	037	依 欲 界 身 得阿羅漢  及 練 根 位 得 應 果 時  十 四 化 心 一 時 總 得  
ZH_T29_1563_037:0962c02_1	乃至身在第四靜慮，得阿羅漢得五化心，無從化心直出觀義。	037	乃 至 身 在 第四靜慮  得阿羅漢 得 五 化 心  無 從 化 心 直 出 觀 義  
ZH_T29_1563_037:0962c03_8	此從淨定及自類生，能無間生自類淨定，故唯從二生二非餘。	037	此 從 淨 定 及 自 類 生  能 無 間 生 自 類 淨 定  故 唯 從 二 生 二 非 餘  
ZH_T29_1563_037:0962c04_1	唯自地化心起自地化事。	037	唯 自 地 化 心 起 自 地 化 事  
ZH_T29_1563_037:0962c05_2	化所發語由自下心，謂欲初定化唯自地心語；	037	化 所 發 語 由 自 下 心  謂 欲 初 定 化 唯 自 地 心 語  
ZH_T29_1563_037:0962c06_1	上化起語自初定心，彼地自無起表心故。	037	上 化 起 語 自 初 定 心  彼 地 自 無 起 表 心 故  
ZH_T29_1563_037:0962c07_1	若生欲界第二定等，化事轉時如何起表？	037	若 生 欲 界 第 二 定 等  化 事 轉 時 如 何 起 表  
ZH_T29_1563_037:0962c08_8	非威儀路、工巧處心依異界身而可現起，彼必依止自界身故。	037	非 威 儀 路  工 巧 處 心 依 異 界 身 而 可 現 起  彼 必 依 止 自 界 身 故  
ZH_T29_1563_037:0962c09_8	此無有過，引彼界攝大種現前為所依故。	037	此 無 有 過  引 彼 界 攝 大 種 現 前 為 所 依 故  
ZH_T29_1563_037:0962c11_8	謂引色界大種現前，與欲界身密合而住，依之起彼能發表心，無定地表心依散地身過。	037	謂 引 色 界 大 種 現 前  與 欲 界 身 密 合 而 住  依 之 起 彼 能 發 表 心  無 定 地 表 心 依 散 地 身 過  
ZH_T29_1563_037:0962c12_7	或起依定能發表心，如依定生天眼耳識。	037	或 起 依 定 能 發 表 心  如 依 定 生 天 眼 耳 識  
ZH_T29_1563_037:0962c13_17	若一化主起多化身，要化主語時諸化身方語，言音詮表一切皆同。	037	若 一 化 主 起 多 化 身  要 化 主 語 時 諸 化 身 方 語  言 音 詮 表 一 切 皆 同  
ZH_T29_1563_037:0962c14_7	故有伽他作如是說：	037	故 有 伽 他 作如是說  
ZH_T29_1563_037:0962c15_14	「一化主語時，　　諸所化皆語；	037	 一 化 主 語 時    諸 所 化 皆 語  
ZH_T29_1563_037:0962c16_13	一化主若默，　　諸所化亦然。	037	一 化 主 若 默    諸 所 化 亦 然  
ZH_T29_1563_037:0962c18_16	」此但說餘，佛則不爾，諸佛定力最自在故，與所化語容不俱時，言音所詮亦容有別。	037	 此 但 說 餘  佛 則 不 爾  諸 佛 定 力 最 自 在 故  與 所 化 語 容 不 俱 時  言 音 所 詮 亦 容 有 別  
ZH_T29_1563_037:0962c20_14	若上三地所化語時，初定表心現前發者，此心起位已出化心應無化身，化如何語？	037	若 上 三 地 所 化 語 時  初 定 表 心 現 前 發 者  此 心 起 位 已 出 化 心 應 無 化 身  化 如 何 語  
ZH_T29_1563_037:0962c22_3	由先願力留所化身，後起餘心發語表業，故無化語闕所依過。	037	由 先 願 力 留 所 化 身  後 起 餘 心 發 語 表 業  故 無 化 語 闕 所 依 過  
ZH_T29_1563_037:0962c23_11	非唯化主命現在時，能留化身令久時住，亦有令住至命終後。	037	非 唯 化 主 命 現 在 時  能 留 化 身 令 久 時 住  亦 有 令 住 至 命 終 後  
ZH_T29_1563_037:0962c24_10	即如尊者大迦葉波，留骨瑣身至慈尊世。	037	即 如 尊 者 大 迦 葉 波  留 骨 瑣 身 至 慈 尊 世  
ZH_T29_1563_037:0962c25_8	唯堅實體可得久留，異此飲光應留肉等。	037	唯 堅 實 體 可 得 久 留  異 此 飲 光 應 留 肉 等  
ZH_T29_1563_037:0962c25_13	有餘師說：	037	有餘師說  
ZH_T29_1563_037:0962c27_6	願力留身必無有能令至死後，聖大迦葉留骨瑣身，由諸天神持令久住。	037	願 力 留 身 必 無 有 能 令 至 死 後  聖 大 迦 葉 留 骨 瑣 身  由 諸 天 神 持 令 久 住  
ZH_T29_1563_037:0962c28_5	初習業者由多化心，要附所依起一化事；	037	初 習 業 者 由 多 化 心  要 附 所 依 起 一 化 事  
ZH_T29_1563_037:0962c29_6	習成滿者由一化心，能不附所依起眾多化事。	037	習 成 滿 者 由 一 化 心  能 不 附 所 依 起 眾 多 化 事  
ZH_T29_1563_037:0963a01_15	總有二類能變化心，一修所成、二生得等，所起化果亦如彼說。	037	總 有 二 類 能 變 化 心  一 修 所 成  二 生 得 等  所 起 化 果 亦 如 彼 說  
ZH_T29_1563_037:0963a02_13	修所成化攝處如前，不能化為有情身故。	037	修 所 成 化 攝 處 如 前  不 能 化 為 有 情 身 故  
ZH_T29_1563_037:0963a03_12	生所得等，於欲界中化為九處、色界化七。	037	生 所 得 等  於 欲 界 中 化 為 九 處  色 界 化 七  
ZH_T29_1563_037:0963a04_11	依不離根言化九等，理實無有能化作根。	037	依 不 離 根 言 化 九 等  理 實 無 有 能 化 作 根  
ZH_T29_1563_037:0963a05_18	修果無心，餘化容有修果起表由化主心，餘容自心起身語表。	037	修 果 無 心  餘 化 容 有 修 果 起 表 由 化 主 心  餘 容 自 心 起 身 語 表  
ZH_T29_1563_037:0963a06_17	修果飲食若為資身，必在化主身中消化。	037	修 果 飲 食 若 為 資 身  必 在 化 主 身 中 消 化  
ZH_T29_1563_037:0963a08_15	若為餘事吞金石等，或即住彼化事身中，或隨所宜置在別處，餘化飲食隨住所依。	037	若 為 餘 事 吞 金 石 等  或 即 住 彼 化 事 身 中  或 隨 所 宜 置 在 別 處  餘 化 飲 食 隨 住 所 依  
ZH_T29_1563_037:0963a09_14	修果化心唯無記性，餘通三性謂善惡等。	037	修 果 化 心 唯 無 記 性  餘 通 三 性 謂 善 惡 等  
ZH_T29_1563_037:0963a10_13	如天龍等能變化心，彼亦能為自他身化。	037	如 天 龍 等 能 變 化 心  彼 亦 能 為 自 他 身 化  
ZH_T29_1563_037:0963a11_3	天眼耳言為目何義？	037	天 眼 耳 言 為 目 何 義  
ZH_T29_1563_037:0963a11_13	為目慧體、為目色根？	037	為 目 慧 體  為 目 色 根  
ZH_T29_1563_037:0963a12_2	若慧不應名天眼耳；	037	若 慧 不 應 名 天 眼 耳  
ZH_T29_1563_037:0963a12_11	若色根者不應名通。	037	若 色 根 者 不 應 名 通  
ZH_T29_1563_037:0963a12_16	此前已說。	037	此 前 已 說  
ZH_T29_1563_037:0963a13_1	前何所說？	037	前 何 所 說  
ZH_T29_1563_037:0963a15_3	謂說根本四靜慮中有定相應勝無記慧，名為天眼及天耳通，此所引生勝大種果名天眼耳。	037	謂 說 根 本 四 靜 慮 中 有 定 相 應 勝 無 記 慧  名 為 天 眼 及 天 耳 通  此 所 引 生 勝 大 種 果 名 天 眼 耳  
ZH_T29_1563_037:0963a15_8	其體是何？	037	其 體 是 何  
ZH_T29_1563_037:0963a15_11	頌曰：	037	頌 曰  
ZH_T29_1563_037:0963a16_0	天眼耳謂根，　　即定地淨色，	037	天 眼 耳 謂 根    即 定 地 淨 色  
ZH_T29_1563_037:0963a17_13	恒同分無缺，　　取障細遠等。	037	恒 同 分 無 缺    取 障 細 遠 等  
ZH_T29_1563_037:0963a18_2	論曰：	037	論 曰  
ZH_T29_1563_037:0963a19_1	此體即是天眼耳根，謂緣聲光為加行故。	037	此 體 即 是 天 眼 耳 根  謂 緣 聲 光 為 加 行 故  
ZH_T29_1563_037:0963a20_16	依四靜慮，於眼耳邊引起彼地微妙大種所造淨色眼耳二根見色聞聲，名天眼耳。	037	依 四 靜 慮  於 眼 耳 邊 引 起 彼 地 微 妙 大種所造 淨 色 眼 耳 二 根 見 色 聞 聲  名 天 眼 耳  
ZH_T29_1563_037:0963a21_6	如是眼耳何故名天？	037	如 是 眼 耳 何 故 名 天  
ZH_T29_1563_037:0963a21_16	體即是天，定地攝故。	037	體 即 是 天  定 地 攝 故  
ZH_T29_1563_037:0963a22_6	極清淨故，立以天名。	037	極 清 淨 故  立 以 天 名  
ZH_T29_1563_037:0963a22_11	由此經言：	037	由 此 經 言  
ZH_T29_1563_037:0963a23_13	天眼耳者，無有皮肉筋纏血塗，唯妙大種所造淨色。	037	天 眼 耳 者  無 有 皮 肉 筋 纏 血 塗  唯 妙 大種所造 淨 色  
ZH_T29_1563_037:0963a24_3	然天眼耳種類有三：	037	然 天 眼 耳 種 類 有 三  
ZH_T29_1563_037:0963a24_13	一修得天，即如前說。	037	一 修 得 天  即 如 前 說  
ZH_T29_1563_037:0963a25_2	二者生得，謂生天中。	037	二 者 生 得  謂 生 天 中  
ZH_T29_1563_037:0963a28_12	三者似天，謂生餘趣由勝業等之所引生，能遠見聞似天眼耳，如藏臣寶、菩薩、輪王、諸龍鬼神及中有等修得眼耳，過現當生恒是同分，以至現在必與識俱。	037	三 者 似 天  謂 生 餘 趣 由 勝 業 等 之 所 引 生  能 遠 見 聞 似 天 眼 耳  如 藏 臣 寶  菩 薩  輪 王  諸 龍 鬼 神 及 中 有 等 修 得 眼 耳  過 現 當 生 恒 是 同 分  以 至 現 在 必 與 識 俱  
ZH_T29_1563_037:0963b01_14	能見聞故，處所必具無瞖無缺，如生色界一切有情能隨所應取被障隔極細遠等諸方色聲。	037	能 見 聞 故  處 所 必 具 無 瞖 無 缺  如 生 色 界 一切有情 能 隨 所 應 取 被 障 隔 極 細 遠 等 諸 方 色 聲  
ZH_T29_1563_037:0963b02_6	故於此中有如是頌曰：	037	故 於 此 中 有 如 是 頌 曰  
ZH_T29_1563_037:0963b03_0	「肉眼於諸方，　　被障細遠色，	037	 肉 眼 於 諸 方    被 障 細 遠 色  
ZH_T29_1563_037:0963b04_13	無能見功用，　　天眼見無遺。	037	無 能 見 功 用    天 眼 見 無 遺  
ZH_T29_1563_037:0963b05_17	」前說化心修餘得異，神境等五各有異耶？	037	 前 說 化 心 修 餘 得 異  神 境 等 五 各 有 異 耶  
ZH_T29_1563_037:0963b06_1	亦有。	037	亦 有  
ZH_T29_1563_037:0963b06_4	云何？	037	云 何  
ZH_T29_1563_037:0963b06_7	頌曰：	037	頌 曰  
ZH_T29_1563_037:0963b07_0	神境五修生，　　呪藥業成故，	037	神 境 五 修 生    呪 藥 業 成 故  
ZH_T29_1563_037:0963b08_13	他心修生呪，　　又加占相成。	037	他 心 修 生 呪    又 加 占 相 成  
ZH_T29_1563_037:0963b09_0	三修生業成，　　除修皆三性，	037	三 修 生 業 成    除 修 皆 三 性  
ZH_T29_1563_037:0963b10_13	人唯無生得，　　地獄初能知。	037	人 唯 無 生 得    地 獄 初 能 知  
ZH_T29_1563_037:0963b11_2	論曰：	037	論 曰  
ZH_T29_1563_037:0963b12_10	神境智類總有五種，一修得、二生得、三呪成、四藥成、五業成。	037	神 境 智 類 總 有 五 種  一 修 得  二 生 得  三 呪 成  四 藥 成  五 業 成  
ZH_T29_1563_037:0963b13_8	曼馱多王及中有等諸神境智，是業成攝。	037	曼 馱 多 王 及 中 有 等 諸 神 境 智  是 業 成 攝  
ZH_T29_1563_037:0963b13_13	有餘師說：	037	有餘師說  
ZH_T29_1563_037:0963b14_7	神境有四，即前作三，變化為一。	037	神 境 有 四  即 前 作 三  變 化 為 一  
ZH_T29_1563_037:0963b14_17	言變化者，如契經言：	037	言 變 化 者  如 契 經 言  
ZH_T29_1563_037:0963b15_7	分一為多，乃至廣說。	037	分 一 為 多  乃至廣說  
ZH_T29_1563_037:0963b16_6	他心智類總有四種，前三如上，加占相成。	037	他 心 智 類 總 有 四 種  前 三 如 上  加 占 相 成  
ZH_T29_1563_037:0963b16_18	餘三各三，謂修、生、業。	037	餘 三 各 三  謂 修  生  業  
ZH_T29_1563_037:0963b17_6	除修所得，皆通善等。	037	除 修 所 得  皆 通 善 等  
ZH_T29_1563_037:0963b17_16	非定果故，不得通名。	037	非 定 果 故  不 得 通 名  
ZH_T29_1563_037:0963b19_3	人中都無生所得者，餘皆容有，隨其所應本性生念，業所成攝。	037	人 中 都 無 生 所 得 者  餘 皆 容 有  隨其所應 本 性 生 念  業 所 成 攝  
ZH_T29_1563_037:0963b19_12	人由先業能憶過去。	037	人 由 先 業 能 憶 過 去  
ZH_T29_1563_037:0963b21_10	於地獄趣初受生時，唯以生得他心宿住，知他心等及過去生，苦受逼已更無知義。	037	於 地 獄 趣 初 受 生 時  唯 以 生 得 他 心 宿 住  知 他 心 等 及 過 去 生  苦 受 逼 已 更 無 知 義  
ZH_T29_1563_037:0963b21_20	彼憶過去，以何證知？	037	彼 憶 過 去  以 何 證 知  
ZH_T29_1563_037:0963b22_9	如契經言，彼自憶念：	037	如 契 經 言  彼 自 憶 念  
ZH_T29_1563_037:0963b23_16	我等過去曾聞他說諸欲過失而不厭離，故於今時受斯劇苦。	037	我 等 過 去 曾 聞 他 說 諸 欲 過 失 而 不 厭 離  故 於 今 時 受 斯 劇 苦  
ZH_T29_1563_037:0963b24_15	彼唯能憶次前一生，餘趣隨應恒有知義。	037	彼 唯 能 憶 次 前 一 生  餘 趣 隨 應 恒 有 知 義  
ZH_T29_1563_037:0963b25_8	傍生知過去，如螺聲狗等。	037	傍 生 知 過 去  如 螺 聲 狗 等  
ZH_T29_1563_037:0963b25_18	鬼知過去，如有頌言：	037	鬼 知 過 去  如 有 頌 言  
ZH_T29_1563_037:0963b26_0	「我昔集眾財，　　以法或非法，	037	 我 昔 集 眾 財    以 法 或 非 法  
ZH_T29_1563_037:0963b27_13	他今受富樂，　　我獨受貧苦。	037	他 今 受 富 樂    我 獨 受 貧 苦  
ZH_T29_1563_037:0963b28_9	」天知過去，如有頌曰：	037	 天 知 過 去  如 有 頌 曰  
ZH_T29_1563_037:0963b29_0	「我施逝多林，　　蒙大法王住，	037	 我 施 逝 多 林    蒙 大 法 王 住  
ZH_T29_1563_037:0963c01_13	賢聖僧受用，　　故我心歡喜。	037	賢 聖 僧 受 用    故 我 心 歡 喜  
ZH_T29_1563_037:0963c02_4	」又契經說：	037	 又 契 經 說  
ZH_T29_1563_037:0963c02_18	諸生天者，初生必起三種念言：	037	諸 生 天 者  初 生 必 起 三 種 念 言  
ZH_T29_1563_037:0963c03_3	我從何歿？	037	我 從 何 歿  
ZH_T29_1563_037:0963c03_8	今生何處？	037	今 生 何 處  
ZH_T29_1563_037:0963c03_17	乘何業故來生此間。	037	乘 何 業 故 來 生 此 間  
ZH_T29_1563_037:0963c04_6	故知諸天能憶過去。	037	故 知 諸 天 能 憶 過 去  
ZH_T29_1563_037:0963c05_100	說一切有部顯宗論卷第三十七	037	說 一 切 有 部 顯 宗 論 卷 第 三 十 七 
