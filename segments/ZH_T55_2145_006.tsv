segmentnr	original	folio	stemmed
ZH_T55_2145_006:0042c05_0	卷六出三藏記集序卷第六	006	卷 六 出 三 藏 記 集 序 卷 第 六 
ZH_T55_2145_006:0042c07_0	釋僧祐撰	006	釋 僧 祐 撰 
ZH_T55_2145_006:0042c08_0	四十二章經序第一　未詳作者	006	四 十 二 章 經 序 第 一  未 詳 作 者 
ZH_T55_2145_006:0042c19_6	安般守意經序第二　僧會法師安般注序第三　道安法師安般守意經序第四　謝敷作陰持入經序第五　道安法師人本欲生經序第六　道安法師了本生死經序第七　道安法師十二門經序第八　道安法師大十二門經序第九　道安法師法鏡經序第十　僧會法師1 四十二章經序四十二章經序第一未詳作者昔漢孝明皇帝。	006	安 般 守 意 經 序 第 二  僧 會 法 師 安 般 注 序 第 三  道 安 法 師 安 般 守 意 經 序 第 四  謝 敷 作 陰 持 入 經 序 第 五  道 安 法 師 人 本 欲 生 經 序 第 六  道 安 法 師 了 本 生 死 經 序 第 七  道 安 法 師 十 二 門 經 序 第 八  道 安 法 師 大 十 二 門 經 序 第 九  道 安 法 師 法 鏡 經 序 第 十  僧 會 法 師 1   四 十 二 章 經 序 四 十 二 章 經 序 第 一 未 詳 作 者 昔 漢 孝 明 皇 帝  
ZH_T55_2145_006:0042c19_12	夜夢見神人。	006	夜 夢 見 神 人  
ZH_T55_2145_006:0042c19_18	身體有金色。	006	身 體 有 金 色  
ZH_T55_2145_006:0042c20_3	項有日光。	006	項 有 日 光  
ZH_T55_2145_006:0042c20_8	飛在殿前。	006	飛 在 殿 前  
ZH_T55_2145_006:0042c20_16	意中欣然甚悅之。	006	意 中 欣 然 甚 悅 之  
ZH_T55_2145_006:0042c21_2	明日問群臣。	006	明 日 問 群 臣  
ZH_T55_2145_006:0042c21_8	此為何神也。	006	此 為 何 神 也  
ZH_T55_2145_006:0042c21_15	有通人傅毅曰。	006	有 通 人 傅 毅 曰  
ZH_T55_2145_006:0042c22_4	臣聞天竺有得道者。	006	臣 聞 天 竺 有 得 道 者  
ZH_T55_2145_006:0042c22_8	號曰佛。	006	號 曰 佛  
ZH_T55_2145_006:0042c22_13	輕舉能飛。	006	輕 舉 能 飛  
ZH_T55_2145_006:0042c22_19	殆將其神也。	006	殆 將 其 神 也  
ZH_T55_2145_006:0042c23_3	於是上悟。	006	於 是 上 悟  
ZH_T55_2145_006:0042c24_9	即遣使者張騫羽林中郎將秦景博士弟子王遵等十二人。	006	即 遣 使 者 張 騫 羽 林 中 郎 將 秦 景 博 士 弟 子 王 遵 等 十 二 人  
ZH_T55_2145_006:0042c25_1	至大月支國寫取佛經。	006	至 大 月 支 國 寫 取 佛 經  
ZH_T55_2145_006:0042c25_12	四十二章在十四石函中。	006	四 十 二 章 在 十 四 石 函 中  
ZH_T55_2145_006:0042c25_18	登起立塔寺。	006	登 起 立 塔 寺  
ZH_T55_2145_006:0042c26_5	於是道法流布。	006	於 是 道 法 流 布  
ZH_T55_2145_006:0042c26_12	處處修立佛寺。	006	處 處 修 立 佛 寺  
ZH_T55_2145_006:0042c27_11	遠人伏化願為臣妾者不可稱數國內清寧。	006	遠 人 伏 化 願 為 臣 妾 者 不 可 稱 數 國 內 清 寧  
ZH_T55_2145_006:0042c28_2	含識之類蒙恩受賴。	006	含 識 之 類 蒙 恩 受 賴  
ZH_T55_2145_006:0042c28_8	于今不絕也。	006	于 今 不 絕 也  
ZH_T55_2145_006:0043a01_4	2 安般守意經序安般守意經序第二康僧會夫安般者。	006	2   安 般 守 意 經 序 安 般 守 意 經 序 第 二 康 僧 會 夫 安 般 者  
ZH_T55_2145_006:0043a01_10	諸佛之大乘。	006	諸 佛 之 大 乘  
ZH_T55_2145_006:0043a01_19	以濟眾生之漂流也。	006	以 濟 眾 生 之 漂 流 也  
ZH_T55_2145_006:0043a02_4	其事有六。	006	其 事 有 六  
ZH_T55_2145_006:0043a02_9	以治六情。	006	以 治 六 情  
ZH_T55_2145_006:0043a02_14	情有內外。	006	情 有 內 外  
ZH_T55_2145_006:0043a03_1	眼耳鼻口身心。	006	眼 耳 鼻 口 身 心  
ZH_T55_2145_006:0043a03_6	謂之內矣。	006	謂 之 內 矣  
ZH_T55_2145_006:0043a03_15	色聲香味細滑邪念。	006	色 聲 香 味 細 滑 邪 念  
ZH_T55_2145_006:0043a03_20	謂之外也。	006	謂 之 外 也  
ZH_T55_2145_006:0043a04_2	經曰。	006	經 曰  
ZH_T55_2145_006:0043a04_8	諸海十二事。	006	諸 海 十 二 事  
ZH_T55_2145_006:0043a05_3	謂內外六情之受邪行猶海受流。	006	謂 內 外 六 情 之 受 邪 行 猶 海 受 流  
ZH_T55_2145_006:0043a05_8	餓夫夢飯。	006	餓 夫 夢 飯  
ZH_T55_2145_006:0043a06_3	蓋無滿足也心之溢盪無微不浹。	006	蓋 無 滿 足 也 心 之 溢 盪 無 微 不 浹  
ZH_T55_2145_006:0043a06_12	怳惚髣髴出入無間。	006	怳 惚 髣 髴 出 入 無 間  
ZH_T55_2145_006:0043a06_17	視之無形。	006	視 之 無 形  
ZH_T55_2145_006:0043a07_2	聽之無聲。	006	聽 之 無 聲  
ZH_T55_2145_006:0043a07_7	逆之無前。	006	逆 之 無 前  
ZH_T55_2145_006:0043a07_12	尋之無後。	006	尋 之 無 後  
ZH_T55_2145_006:0043a08_1	深微細妙形無絲髮。	006	深 微 細 妙 形 無 絲 髮  
ZH_T55_2145_006:0043a08_10	梵聲僊聖所不能照。	006	梵 聲 僊 聖 所 不 能 照  
ZH_T55_2145_006:0043a09_1	明默種于此化生乎。	006	明 默 種 于 此 化 生 乎  
ZH_T55_2145_006:0043a09_11	彼非凡所覩謂之陰也。	006	彼 非 凡 所 覩 謂 之 陰 也  
ZH_T55_2145_006:0043a10_1	猶以晦曀種夫粢芥。	006	猶 以 晦 曀 種 夫 粢 芥  
ZH_T55_2145_006:0043a10_10	闓手覆種孳有萬億。	006	闓 手 覆 種 孳 有 萬 億  
ZH_T55_2145_006:0043a10_17	旁人不覩其形。	006	旁 人 不 覩 其 形  
ZH_T55_2145_006:0043a11_6	種家不知其數也。	006	種 家 不 知 其 數 也  
ZH_T55_2145_006:0043a11_11	一朽乎下。	006	一 朽 乎 下  
ZH_T55_2145_006:0043a11_16	萬生乎上。	006	萬 生 乎 上  
ZH_T55_2145_006:0043a12_1	彈指之間。	006	彈 指 之 間  
ZH_T55_2145_006:0043a12_8	心九百六十轉。	006	心 九 百 六 十 轉  
ZH_T55_2145_006:0043a12_17	一日一夕十三億意。	006	一 日 一 夕 十 三 億 意  
ZH_T55_2145_006:0043a13_2	意有一身。	006	意 有 一 身  
ZH_T55_2145_006:0043a13_7	心不自知。	006	心 不 自 知  
ZH_T55_2145_006:0043a13_13	猶彼種夫也。	006	猶 彼 種 夫 也  
ZH_T55_2145_006:0043a14_6	是以行寂繫意著息數一至十。	006	是 以 行 寂 繫 意 著 息 數 一 至 十  
ZH_T55_2145_006:0043a14_11	十數不誤。	006	十 數 不 誤  
ZH_T55_2145_006:0043a14_16	意定在之。	006	意 定 在 之  
ZH_T55_2145_006:0043a15_1	小定三日。	006	小 定 三 日  
ZH_T55_2145_006:0043a15_6	大定七日。	006	大 定 七 日  
ZH_T55_2145_006:0043a15_11	寂無他念。	006	寂 無 他 念  
ZH_T55_2145_006:0043a15_16	泊然若死。	006	泊 然 若 死  
ZH_T55_2145_006:0043a16_1	謂之一禪。	006	謂 之 一 禪  
ZH_T55_2145_006:0043a16_5	禪棄也。	006	禪 棄 也  
ZH_T55_2145_006:0043a16_14	棄十三億穢念之意。	006	棄 十 三 億 穢 念 之 意  
ZH_T55_2145_006:0043a16_19	已獲數定。	006	已 獲 數 定  
ZH_T55_2145_006:0043a17_7	轉念著隨蠲除其八。	006	轉 念 著 隨 蠲 除 其 八  
ZH_T55_2145_006:0043a17_12	正有二意。	006	正 有 二 意  
ZH_T55_2145_006:0043a17_17	意定在隨。	006	意 定 在 隨  
ZH_T55_2145_006:0043a18_2	由在數矣。	006	由 在 數 矣  
ZH_T55_2145_006:0043a18_16	垢濁消滅心稍清淨謂之二禪也。	006	垢 濁 消 滅 心 稍 清 淨 謂 之 二 禪 也  
ZH_T55_2145_006:0043a19_2	又除其一。	006	又 除 其 一  
ZH_T55_2145_006:0043a19_7	注意鼻頭。	006	注 意 鼻 頭  
ZH_T55_2145_006:0043a19_12	謂之止也。	006	謂 之 止 也  
ZH_T55_2145_006:0043a20_5	得止之行三毒四走五陰六冥。	006	得 止 之 行 三 毒 四 走 五 陰 六 冥  
ZH_T55_2145_006:0043a20_10	諸穢滅矣。	006	諸 穢 滅 矣  
ZH_T55_2145_006:0043a21_1	昭然心明踰明月珠。	006	昭 然 心 明 踰 明 月 珠  
ZH_T55_2145_006:0043a21_10	婬邪洿心猶鏡處泥。	006	婬 邪 洿 心 猶 鏡 處 泥  
ZH_T55_2145_006:0043a21_15	穢垢洿焉。	006	穢 垢 洿 焉  
ZH_T55_2145_006:0043a22_1	偃以照天。	006	偃 以 照 天  
ZH_T55_2145_006:0043a22_6	覆以臨土。	006	覆 以 臨 土  
ZH_T55_2145_006:0043a22_15	聰叡聖達萬土臨照。	006	聰 叡 聖 達 萬 土 臨 照  
ZH_T55_2145_006:0043a23_2	雖有天地之大。	006	雖 有 天 地 之 大  
ZH_T55_2145_006:0043a23_9	靡一大而能覩。	006	靡 一 大 而 能 覩  
ZH_T55_2145_006:0043a23_14	所以然者。	006	所 以 然 者  
ZH_T55_2145_006:0043a24_9	由其垢濁眾垢洿心有踰彼鏡矣。	006	由 其 垢 濁 眾 垢 洿 心 有 踰 彼 鏡 矣  
ZH_T55_2145_006:0043a24_18	若得良師剗刮瑩磨。	006	若 得 良 師 剗 刮 瑩 磨  
ZH_T55_2145_006:0043a25_8	薄塵微曀蕩使無餘。	006	薄 塵 微 曀 蕩 使 無 餘  
ZH_T55_2145_006:0043a25_13	舉之以照。	006	舉 之 以 照  
ZH_T55_2145_006:0043a26_3	毛髮面理無微不察。	006	毛 髮 面 理 無 微 不 察  
ZH_T55_2145_006:0043a26_12	垢退明存使其然矣。	006	垢 退 明 存 使 其 然 矣  
ZH_T55_2145_006:0043a26_17	情溢意散。	006	情 溢 意 散  
ZH_T55_2145_006:0043a27_4	念萬不識一矣。	006	念 萬 不 識 一 矣  
ZH_T55_2145_006:0043a27_17	猶若於市馳心放聽廣採眾音。	006	猶 若 於 市 馳 心 放 聽 廣 採 眾 音  
ZH_T55_2145_006:0043a28_9	退宴存思不識一夫之言。	006	退 宴 存 思 不 識 一 夫 之 言  
ZH_T55_2145_006:0043a29_1	心逸意散濁翳其聰也。	006	心 逸 意 散 濁 翳 其 聰 也  
ZH_T55_2145_006:0043a29_18	若自閑處心思寂寞志無邪欲側耳靖聽。	006	若 自 閑 處 心 思 寂 寞 志 無 邪 欲 側 耳 靖 聽  
ZH_T55_2145_006:0043b01_8	萬句不失片言斯著。	006	萬 句 不 失 片 言 斯 著  
ZH_T55_2145_006:0043b01_17	心靖意清之所由也。	006	心 靖 意 清 之 所 由 也  
ZH_T55_2145_006:0043b02_7	行寂止意懸之鼻頭。	006	行 寂 止 意 懸 之 鼻 頭  
ZH_T55_2145_006:0043b02_17	謂之三禪也還觀其身。	006	謂 之 三 禪 也 還 觀 其 身  
ZH_T55_2145_006:0043b04_10	自頭至足反覆微察內體洿露森楚毛竪猶覩膿涕於斯具照天地人物。	006	自 頭 至 足 反 覆 微 察 內 體 洿 露 森 楚 毛 竪 猶 覩 膿 涕 於 斯 具 照 天 地 人 物  
ZH_T55_2145_006:0043b05_1	其盛若衰無存不亡。	006	其 盛 若 衰 無 存 不 亡  
ZH_T55_2145_006:0043b05_10	信佛三寶眾冥皆明。	006	信 佛 三 寶 眾 冥 皆 明  
ZH_T55_2145_006:0043b05_16	謂之四禪也。	006	謂 之 四 禪 也  
ZH_T55_2145_006:0043b06_5	攝心還念諸陰皆滅。	006	攝 心 還 念 諸 陰 皆 滅  
ZH_T55_2145_006:0043b06_10	謂之還也。	006	謂 之 還 也  
ZH_T55_2145_006:0043b06_19	穢欲寂盡其心無想。	006	穢 欲 寂 盡 其 心 無 想  
ZH_T55_2145_006:0043b07_4	謂之淨也。	006	謂 之 淨 也  
ZH_T55_2145_006:0043b07_14	得安般行者厥心即明。	006	得 安 般 行 者 厥 心 即 明  
ZH_T55_2145_006:0043b08_4	舉眼所觀無幽不覩。	006	舉 眼 所 觀 無 幽 不 覩  
ZH_T55_2145_006:0043b08_13	往無數劫方來之事。	006	往 無 數 劫 方 來 之 事  
ZH_T55_2145_006:0043b09_3	人物所更現在諸剎。	006	人 物 所 更 現 在 諸 剎  
ZH_T55_2145_006:0043b09_16	其中所有世尊法化弟子誦習。	006	其 中 所 有 世 尊 法 化 弟 子 誦 習  
ZH_T55_2145_006:0043b10_2	無遐不見。	006	無 遐 不 見  
ZH_T55_2145_006:0043b10_15	無聲不聞怳惚髣髴存亡自由。	006	無 聲 不 聞 怳 惚 髣 髴 存 亡 自 由  
ZH_T55_2145_006:0043b11_5	大彌八極細貫毛氂。	006	大 彌 八 極 細 貫 毛 氂  
ZH_T55_2145_006:0043b11_12	制天地住壽命。	006	制 天 地 住 壽 命  
ZH_T55_2145_006:0043b12_1	猛神德壞天兵。	006	猛 神 德 壞 天 兵  
ZH_T55_2145_006:0043b12_8	動三千移諸剎。	006	動 三 千 移 諸 剎  
ZH_T55_2145_006:0043b12_13	八不思議。	006	八 不 思 議  
ZH_T55_2145_006:0043b12_18	非梵所測。	006	非 梵 所 測  
ZH_T55_2145_006:0043b13_3	神德無限。	006	神 德 無 限  
ZH_T55_2145_006:0043b13_9	六行之由也。	006	六 行 之 由 也  
ZH_T55_2145_006:0043b14_7	世尊初欲說斯經時大千震動人天易色。	006	世 尊 初 欲 說 斯 經 時 大 千 震 動 人 天 易 色  
ZH_T55_2145_006:0043b14_16	三日安般無能質者。	006	三 日 安 般 無 能 質 者  
ZH_T55_2145_006:0043b15_6	於是世尊化為兩身。	006	於 是 世 尊 化 為 兩 身  
ZH_T55_2145_006:0043b15_11	一曰何等。	006	一 曰 何 等  
ZH_T55_2145_006:0043b15_15	一尊主。	006	一 尊 主  
ZH_T55_2145_006:0043b16_3	演于斯義出矣。	006	演 于 斯 義 出 矣  
ZH_T55_2145_006:0043b16_13	大士上人六雙十二輩。	006	大 士 上 人 六 雙 十 二 輩  
ZH_T55_2145_006:0043b16_18	靡不執行。	006	靡 不 執 行  
ZH_T55_2145_006:0043b17_3	有菩薩者。	006	有 菩 薩 者  
ZH_T55_2145_006:0043b17_9	安清字世高。	006	安 清 字 世 高  
ZH_T55_2145_006:0043b17_17	安息王嫡后之子。	006	安 息 王 嫡 后 之 子  
ZH_T55_2145_006:0043b18_2	讓國與叔。	006	讓 國 與 叔  
ZH_T55_2145_006:0043b18_11	馳避本土翔而後進。	006	馳 避 本 土 翔 而 後 進  
ZH_T55_2145_006:0043b18_16	遂處京師。	006	遂 處 京 師  
ZH_T55_2145_006:0043b19_1	其為人也。	006	其 為 人 也  
ZH_T55_2145_006:0043b19_14	博學多識貫綜神模七正盈縮。	006	博 學 多 識 貫 綜 神 模 七 正 盈 縮  
ZH_T55_2145_006:0043b20_4	風氣吉凶山崩地動。	006	風 氣 吉 凶 山 崩 地 動  
ZH_T55_2145_006:0043b20_13	鍼䘑諸術覩色知病。	006	鍼 䘑 諸 術 覩 色 知 病  
ZH_T55_2145_006:0043b21_3	鳥獸鳴啼無音不照。	006	鳥 獸 鳴 啼 無 音 不 照  
ZH_T55_2145_006:0043b21_10	懷二儀之弘仁。	006	懷 二 儀 之 弘 仁  
ZH_T55_2145_006:0043b21_17	愍黎庶之頑闇。	006	愍 黎 庶 之 頑 闇  
ZH_T55_2145_006:0043b22_6	先挑其耳却啟其目。	006	先 挑 其 耳 却 啟 其 目  
ZH_T55_2145_006:0043b22_13	欲之視聽明也。	006	欲 之 視 聽 明 也  
ZH_T55_2145_006:0043b23_3	徐乃陳演正真之六。	006	徐 乃 陳 演 正 真 之 六  
ZH_T55_2145_006:0043b23_7	度譯安。	006	度 譯 安  
ZH_T55_2145_006:0043b23_14	般之祕奧學者。	006	般 之 祕 奧 學 者  
ZH_T55_2145_006:0043b24_3	塵興靡不去穢濁之。	006	塵 興 靡 不 去 穢 濁 之  
ZH_T55_2145_006:0043b24_14	操就清白之德者也余生。	006	操 就 清 白 之 德 者 也 余 生  
ZH_T55_2145_006:0043b25_2	末蹤始能負薪。	006	末 蹤 始 能 負 薪  
ZH_T55_2145_006:0043b25_7	考妣殂落。	006	考 妣 殂 落  
ZH_T55_2145_006:0043b25_12	三師凋喪。	006	三 師 凋 喪  
ZH_T55_2145_006:0043b26_2	仰瞻雲日悲無質受。	006	仰 瞻 雲 日 悲 無 質 受  
ZH_T55_2145_006:0043b26_11	睠言顧之澘然出涕。	006	睠 言 顧 之 澘 然 出 涕  
ZH_T55_2145_006:0043b26_16	宿祚未沒。	006	宿 祚 未 沒  
ZH_T55_2145_006:0043b27_11	會見南陽韓林頴川皮業會稽陳慧。	006	會 見 南 陽 韓 林 頴 川 皮 業 會 稽 陳 慧  
ZH_T55_2145_006:0043b27_16	此三賢者。	006	此 三 賢 者  
ZH_T55_2145_006:0043b28_6	信道篤密執德弘正。	006	信 道 篤 密 執 德 弘 正  
ZH_T55_2145_006:0043b28_15	烝烝進進志道不倦。	006	烝 烝 進 進 志 道 不 倦  
ZH_T55_2145_006:0043b29_2	余之從請問。	006	余 之 從 請 問  
ZH_T55_2145_006:0043b29_7	規同矩合。	006	規 同 矩 合  
ZH_T55_2145_006:0043b29_12	義無乖異。	006	義 無 乖 異  
ZH_T55_2145_006:0043b29_17	陳慧注義。	006	陳 慧 注 義  
ZH_T55_2145_006:0043c01_1	余助斟酌。	006	余 助 斟 酌  
ZH_T55_2145_006:0043c01_6	非師不傳。	006	非 師 不 傳  
ZH_T55_2145_006:0043c01_12	不敢自由也。	006	不 敢 自 由 也  
ZH_T55_2145_006:0043c02_1	言多鄙拙不究佛意。	006	言 多 鄙 拙 不 究 佛 意  
ZH_T55_2145_006:0043c02_10	明哲眾賢願共臨察。	006	明 哲 眾 賢 願 共 臨 察  
ZH_T55_2145_006:0043c02_15	義有肬腨。	006	義 有 肬 腨  
ZH_T55_2145_006:0043c03_1	加聖刪定。	006	加 聖 刪 定  
ZH_T55_2145_006:0043c03_7	共顯神融矣。	006	共 顯 神 融 矣  
ZH_T55_2145_006:0043c05_3	3 安般注序安般注序第三釋道安安般者。	006	3   安 般 注 序 安 般 注 序 第 三 釋 道 安 安 般 者  
ZH_T55_2145_006:0043c05_7	出入也。	006	出 入 也  
ZH_T55_2145_006:0043c05_16	道之所寄無往不因。	006	道 之 所 寄 無 往 不 因  
ZH_T55_2145_006:0043c06_6	德之所寓無往不託。	006	德 之 所 寓 無 往 不 託  
ZH_T55_2145_006:0043c06_16	是故安般寄息以成守。	006	是 故 安 般 寄 息 以 成 守  
ZH_T55_2145_006:0043c07_6	四禪寓骸以成定也。	006	四 禪 寓 骸 以 成 定 也  
ZH_T55_2145_006:0043c07_15	寄息故有六階之差。	006	寄 息 故 有 六 階 之 差  
ZH_T55_2145_006:0043c08_5	寓骸故有四級之別。	006	寓 骸 故 有 四 級 之 別  
ZH_T55_2145_006:0043c08_9	階差者。	006	階 差 者  
ZH_T55_2145_006:0043c08_15	損之又損之。	006	損 之 又 損 之  
ZH_T55_2145_006:0043c09_1	以至於無為。	006	以 至 於 無 為  
ZH_T55_2145_006:0043c09_5	級別者。	006	級 別 者  
ZH_T55_2145_006:0043c09_11	忘之又忘之。	006	忘 之 又 忘 之  
ZH_T55_2145_006:0043c09_18	以至於無欲也。	006	以 至 於 無 欲 也  
ZH_T55_2145_006:0043c10_6	無為故無形而不因。	006	無 為 故 無 形 而 不 因  
ZH_T55_2145_006:0043c10_15	無欲故無事而不適。	006	無 欲 故 無 事 而 不 適  
ZH_T55_2145_006:0043c11_2	無形而不因。	006	無 形 而 不 因  
ZH_T55_2145_006:0043c11_7	故能開物。	006	故 能 開 物  
ZH_T55_2145_006:0043c11_13	無事而不適。	006	無 事 而 不 適  
ZH_T55_2145_006:0043c12_1	故能成務成務者。	006	故 能 成 務 成 務 者  
ZH_T55_2145_006:0043c12_8	即萬有而自彼。	006	即 萬 有 而 自 彼  
ZH_T55_2145_006:0043c12_12	開物者。	006	開 物 者  
ZH_T55_2145_006:0043c12_20	使天下兼忘我也。	006	使 天 下 兼 忘 我 也  
ZH_T55_2145_006:0043c13_10	彼我雙廢者守于唯守也。	006	彼 我 雙 廢 者 守 于 唯 守 也  
ZH_T55_2145_006:0043c13_15	故修行經。	006	故 修 行 經  
ZH_T55_2145_006:0043c14_4	以斯二法而成寂。	006	以 斯 二 法 而 成 寂  
ZH_T55_2145_006:0043c15_9	得斯寂者舉足而大千震揮手而日月捫疾吹而鐵圍飛。	006	得 斯 寂 者 舉 足 而 大 千 震 揮 手 而 日 月 捫 疾 吹 而 鐵 圍 飛  
ZH_T55_2145_006:0043c15_16	微噓而須彌舞。	006	微 噓 而 須 彌 舞  
ZH_T55_2145_006:0043c16_6	斯皆乘四禪之妙止。	006	斯 皆 乘 四 禪 之 妙 止  
ZH_T55_2145_006:0043c16_15	御六息之大辯者也。	006	御 六 息 之 大 辯 者 也  
ZH_T55_2145_006:0043c17_4	夫執寂以御有。	006	夫 執 寂 以 御 有  
ZH_T55_2145_006:0043c17_10	策本以動末。	006	策 本 以 動 末  
ZH_T55_2145_006:0043c17_15	有何難也。	006	有 何 難 也  
ZH_T55_2145_006:0043c18_4	安般居十念之一。	006	安 般 居 十 念 之 一  
ZH_T55_2145_006:0043c18_12	於五根則念根也。	006	於 五 根 則 念 根 也  
ZH_T55_2145_006:0043c18_18	故撰法句者。	006	故 撰 法 句 者  
ZH_T55_2145_006:0043c19_4	屬惟念品也。	006	屬 惟 念 品 也  
ZH_T55_2145_006:0043c19_10	昔漢氏之末。	006	昔 漢 氏 之 末  
ZH_T55_2145_006:0043c19_16	有安世高者。	006	有 安 世 高 者  
ZH_T55_2145_006:0043c20_2	博聞稽古。	006	博 聞 稽 古  
ZH_T55_2145_006:0043c20_8	特專阿毘曇。	006	特 專 阿 毘 曇  
ZH_T55_2145_006:0043c20_14	學其所出經。	006	學 其 所 出 經  
ZH_T55_2145_006:0043c20_19	禪數最悉。	006	禪 數 最 悉  
ZH_T55_2145_006:0043c21_5	此經其所譯也。	006	此 經 其 所 譯 也  
ZH_T55_2145_006:0043c21_13	茲乃趣道之要徑。	006	茲 乃 趣 道 之 要 徑  
ZH_T55_2145_006:0043c22_1	何莫由斯道也。	006	何 莫 由 斯 道 也  
ZH_T55_2145_006:0043c22_17	魏初康會為之注義義或隱而未顯者。	006	魏 初 康 會 為 之 注 義 義 或 隱 而 未 顯 者  
ZH_T55_2145_006:0043c23_4	安竊不自量。	006	安 竊 不 自 量  
ZH_T55_2145_006:0043c23_13	敢因前人為解其下。	006	敢 因 前 人 為 解 其 下  
ZH_T55_2145_006:0043c24_3	庶欲蚊翮以助隨藍。	006	庶 欲 蚊 翮 以 助 隨 藍  
ZH_T55_2145_006:0043c24_11	霧潤以增巨壑也。	006	霧 潤 以 增 巨 壑 也  
ZH_T55_2145_006:0043c26_4	4 安般守意經序安般守意經序第四謝敷作夫意也者。	006	4   安 般 守 意 經 序 安 般 守 意 經 序 第 四 謝 敷 作 夫 意 也 者  
ZH_T55_2145_006:0043c26_10	眾苦之萠基。	006	眾 苦 之 萠 基  
ZH_T55_2145_006:0043c26_16	背正之元本。	006	背 正 之 元 本  
ZH_T55_2145_006:0043c27_5	荒迷放蕩浪逸無崖。	006	荒 迷 放 蕩 浪 逸 無 崖  
ZH_T55_2145_006:0043c27_13	若狂夫之無所麗。	006	若 狂 夫 之 無 所 麗  
ZH_T55_2145_006:0043c28_4	愛惡充心耽昏無節。	006	愛 惡 充 心 耽 昏 無 節  
ZH_T55_2145_006:0043c28_11	若夷狄之無君。	006	若 夷 狄 之 無 君  
ZH_T55_2145_006:0043c28_15	微矣哉。	006	微 矣 哉  
ZH_T55_2145_006:0043c29_4	即之無像尋之無朕。	006	即 之 無 像 尋 之 無 朕  
ZH_T55_2145_006:0043c29_14	則毫末不足以喻其細。	006	則 毫 末 不 足 以 喻 其 細  
ZH_T55_2145_006:0043c29_18	迅矣哉。	006	迅 矣 哉  
ZH_T55_2145_006:0044a01_8	󱖰蹻惚怳眴匝宇宙。	006	 蹻 惚 怳 眴 匝 宇 宙  
ZH_T55_2145_006:0044a01_18	則奔電不足以比其速。	006	則 奔 電 不 足 以 比 其 速  
ZH_T55_2145_006:0044a02_11	是以彈指之間九百六十轉。	006	是 以 彈 指 之 間 九 百 六 十 轉  
ZH_T55_2145_006:0044a03_2	一日一夕十三億想。	006	一 日 一 夕 十 三 億 想  
ZH_T55_2145_006:0044a03_11	念必嚮報成生死栽。	006	念 必 嚮 報 成 生 死 栽  
ZH_T55_2145_006:0044a04_2	一身所種滋蔓彌劫。	006	一 身 所 種 滋 蔓 彌 劫  
ZH_T55_2145_006:0044a04_11	凡在三界倒見之徒。	006	凡 在 三 界 倒 見 之 徒  
ZH_T55_2145_006:0044a05_1	溺喪淵流莫能自反。	006	溺 喪 淵 流 莫 能 自 反  
ZH_T55_2145_006:0044a05_10	正覺慈愍開示慧路。	006	正 覺 慈 愍 開 示 慧 路  
ZH_T55_2145_006:0044a05_18	防其終凶之原漸。	006	防 其 終 凶 之 原 漸  
ZH_T55_2145_006:0044a06_7	塞其忿欲之微兆。	006	塞 其 忿 欲 之 微 兆  
ZH_T55_2145_006:0044a06_15	為啟安般之要徑。	006	為 啟 安 般 之 要 徑  
ZH_T55_2145_006:0044a07_3	泯生滅以冥寂。	006	泯 生 滅 以 冥 寂  
ZH_T55_2145_006:0044a07_10	申道品以養恬。	006	申 道 品 以 養 恬  
ZH_T55_2145_006:0044a07_17	建十慧以入微。	006	建 十 慧 以 入 微  
ZH_T55_2145_006:0044a08_5	縶九神之逸足。	006	縶 九 神 之 逸 足  
ZH_T55_2145_006:0044a08_12	防七識之洪流。	006	防 七 識 之 洪 流  
ZH_T55_2145_006:0044a08_18	故曰守意也。	006	故 曰 守 意 也  
ZH_T55_2145_006:0044a09_10	若乃制伏麁垢弗剗漏結者。	006	若 乃 制 伏 麁 垢 弗 剗 漏 結 者  
ZH_T55_2145_006:0044a10_1	亦有望見貿樂之士。	006	亦 有 望 見 貿 樂 之 士  
ZH_T55_2145_006:0044a10_8	閉色聲於視聽。	006	閉 色 聲 於 視 聽  
ZH_T55_2145_006:0044a10_15	遏塵想以禪寂。	006	遏 塵 想 以 禪 寂  
ZH_T55_2145_006:0044a11_2	乘靜泊之禎祥。	006	乘 靜 泊 之 禎 祥  
ZH_T55_2145_006:0044a11_9	納色天之嘉祚。	006	納 色 天 之 嘉 祚  
ZH_T55_2145_006:0044a11_17	然正志荒於華樂。	006	然 正 志 荒 於 華 樂  
ZH_T55_2145_006:0044a12_4	昔習沒於交逸。	006	昔 習 沒 於 交 逸  
ZH_T55_2145_006:0044a12_12	福田矜執而日零。	006	福 田 矜 執 而 日 零  
ZH_T55_2145_006:0044a13_1	毒根迭興而罪襲。	006	毒 根 迭 興 而 罪 襲  
ZH_T55_2145_006:0044a13_12	是以輪迴五趣億劫難拔。	006	是 以 輪 迴 五 趣 億 劫 難 拔  
ZH_T55_2145_006:0044a14_2	嬰羅欲罔有劇深牢。	006	嬰 羅 欲 罔 有 劇 深 牢  
ZH_T55_2145_006:0044a14_17	由於無慧樂定不惟道門使其然也。	006	由 於 無 慧 樂 定 不 惟 道 門 使 其 然 也  
ZH_T55_2145_006:0044a15_9	至於乘慧入禪亦有三輩。	006	至 於 乘 慧 入 禪 亦 有 三 輩  
ZH_T55_2145_006:0044a16_1	或畏苦滅色樂宿泥洹。	006	或 畏 苦 滅 色 樂 宿 泥 洹  
ZH_T55_2145_006:0044a16_11	志存自濟不務兼利者。	006	志 存 自 濟 不 務 兼 利 者  
ZH_T55_2145_006:0044a16_16	為無著乘。	006	為 無 著 乘  
ZH_T55_2145_006:0044a17_6	或仰希妙相仍有遣無。	006	或 仰 希 妙 相 仍 有 遣 無  
ZH_T55_2145_006:0044a17_16	不建大悲練盡緣縛者。	006	不 建 大 悲 練 盡 緣 縛 者  
ZH_T55_2145_006:0044a18_2	則號緣覺。	006	則 號 緣 覺  
ZH_T55_2145_006:0044a18_6	菩薩者。	006	菩 薩 者  
ZH_T55_2145_006:0044a18_15	深達有本暢因緣無。	006	深 達 有 本 暢 因 緣 無  
ZH_T55_2145_006:0044a19_3	達本者有有自空。	006	達 本 者 有 有 自 空  
ZH_T55_2145_006:0044a19_11	暢無者因緣常寂。	006	暢 無 者 因 緣 常 寂  
ZH_T55_2145_006:0044a19_15	自空故。	006	自 空 故  
ZH_T55_2145_006:0044a20_2	不出有以入無。	006	不 出 有 以 入 無  
ZH_T55_2145_006:0044a20_6	常寂故。	006	常 寂 故  
ZH_T55_2145_006:0044a20_13	不盡緣以歸空。	006	不 盡 緣 以 歸 空  
ZH_T55_2145_006:0044a21_1	住理而有非所緣。	006	住 理 而 有 非 所 緣  
ZH_T55_2145_006:0044a21_9	非緣故無無所脫。	006	非 緣 故 無 無 所 脫  
ZH_T55_2145_006:0044a21_15	苟厝心領要。	006	苟 厝 心 領 要  
ZH_T55_2145_006:0044a22_2	觸有悟理者。	006	觸 有 悟 理 者  
ZH_T55_2145_006:0044a22_10	則不假外以靜內。	006	則 不 假 外 以 靜 內  
ZH_T55_2145_006:0044a22_17	不因禪而成慧。	006	不 因 禪 而 成 慧  
ZH_T55_2145_006:0044a23_4	故曰阿惟越致。	006	故 曰 阿惟越致  
ZH_T55_2145_006:0044a23_10	不隨四禪也。	006	不 隨 四 禪 也  
ZH_T55_2145_006:0044a24_2	若欲塵翳心慧不常立者。	006	若 欲 塵 翳 心 慧 不 常 立 者  
ZH_T55_2145_006:0044a24_12	乃假以安般息其馳想。	006	乃 假 以 安 般 息 其 馳 想  
ZH_T55_2145_006:0044a24_19	猶農夫之淨地。	006	猶 農 夫 之 淨 地  
ZH_T55_2145_006:0044a25_6	明鏡之瑩剗矣。	006	明 鏡 之 瑩 剗 矣  
ZH_T55_2145_006:0044a25_15	然即芸耨不以為地。	006	然 即 芸 耨 不 以 為 地  
ZH_T55_2145_006:0044a26_3	地淨而種滋。	006	地 淨 而 種 滋  
ZH_T55_2145_006:0044a26_10	瑩剗非以為鏡。	006	瑩 剗 非 以 為 鏡  
ZH_T55_2145_006:0044a26_16	鏡淨而照明。	006	鏡 淨 而 照 明  
ZH_T55_2145_006:0044a27_6	故開士行禪非為守寂。	006	故 開 士 行 禪 非 為 守 寂  
ZH_T55_2145_006:0044a27_14	在遊心於玄冥矣。	006	在 遊 心 於 玄 冥 矣  
ZH_T55_2145_006:0044a28_4	肇自發心悲盟弘普。	006	肇 自 發 心 悲 盟 弘 普  
ZH_T55_2145_006:0044a28_13	秉權積德忘期安眾。	006	秉 權 積 德 忘 期 安 眾  
ZH_T55_2145_006:0044a29_1	眾雖濟而莫脫。	006	眾 雖 濟 而 莫 脫  
ZH_T55_2145_006:0044a29_9	將廢知而去筌矣。	006	將 廢 知 而 去 筌 矣  
ZH_T55_2145_006:0044b01_1	是謂菩薩不滅想取證也。	006	是 謂 菩 薩 不 滅 想 取 證 也  
ZH_T55_2145_006:0044b01_14	此三乘雖同假禪靜至於建志。	006	此 三 乘 雖 同 假 禪 靜 至 於 建 志  
ZH_T55_2145_006:0044b02_2	厥初各有攸歸。	006	厥 初 各 有 攸 歸  
ZH_T55_2145_006:0044b02_16	故學者宜恢心宏摸殖栽於始也。	006	故 學 者 宜 恢 心 宏 摸 殖 栽 於 始 也  
ZH_T55_2145_006:0044b03_2	漢之季世。	006	漢 之 季 世  
ZH_T55_2145_006:0044b03_8	有捨家開士。	006	有 捨 家 開 士  
ZH_T55_2145_006:0044b03_14	安清字世高。	006	安 清 字 世 高  
ZH_T55_2145_006:0044b04_3	安息國王之太子也。	006	安 息 國 王 之 太 子 也  
ZH_T55_2145_006:0044b04_10	審榮辱之浮寄。	006	審 榮 辱 之 浮 寄  
ZH_T55_2145_006:0044b04_17	齊死生乎一貫。	006	齊 死 生 乎 一 貫  
ZH_T55_2145_006:0044b05_4	遂脫簁於萬乘。	006	遂 脫 簁 於 萬 乘  
ZH_T55_2145_006:0044b05_11	抱玄德而遊化。	006	抱 玄 德 而 遊 化  
ZH_T55_2145_006:0044b05_18	演道教以發矇。	006	演 道 教 以 發 矇  
ZH_T55_2145_006:0044b06_6	表神變以諒之。	006	表 神 變 以 諒 之  
ZH_T55_2145_006:0044b06_18	于時儁乂歸宗釋華崇實者。	006	于 時 儁 乂 歸 宗 釋 華 崇 實 者  
ZH_T55_2145_006:0044b07_7	若禽狩之從麟鳳。	006	若 禽 狩 之 從 麟 鳳  
ZH_T55_2145_006:0044b07_15	鱗介之赴虬蔡矣。	006	鱗 介 之 赴 虬 蔡 矣  
ZH_T55_2145_006:0044b08_6	又博綜殊俗善眾國音。	006	又 博 綜 殊 俗 善 眾 國 音  
ZH_T55_2145_006:0044b08_15	傳授斯經變為晉文。	006	傳 授 斯 經 變 為 晉 文  
ZH_T55_2145_006:0044b09_5	其所譯出百餘萬言。	006	其 所 譯 出 百 餘 萬 言  
ZH_T55_2145_006:0044b09_14	探暢幽賾淵玄難測。	006	探 暢 幽 賾 淵 玄 難 測  
ZH_T55_2145_006:0044b09_19	此安般典。	006	此 安 般 典  
ZH_T55_2145_006:0044b10_8	其文雖約義關眾經。	006	其 文 雖 約 義 關 眾 經  
ZH_T55_2145_006:0044b10_17	自淺至精眾行具舉。	006	自 淺 至 精 眾 行 具 舉  
ZH_T55_2145_006:0044b11_7	學之先要孰踰者乎。	006	學 之 先 要 孰 踰 者 乎  
ZH_T55_2145_006:0044b12_7	行者欲凝神反朴道濟無外而不循斯法者。	006	行 者 欲 凝 神 反 朴 道 濟 無 外 而 不 循 斯 法 者  
ZH_T55_2145_006:0044b12_16	何異刖夫之陟太山。	006	何 異 刖 夫 之 陟 太 山  
ZH_T55_2145_006:0044b13_5	無翅而圖昇虛乎。	006	無 翅 而 圖 昇 虛 乎  
ZH_T55_2145_006:0044b13_10	釋迦如來。	006	釋 迦 如 來  
ZH_T55_2145_006:0044b13_17	妙慧足於曩劫。	006	妙 慧 足 於 曩 劫  
ZH_T55_2145_006:0044b14_4	歷無數以潛化。	006	歷 無 數 以 潛 化  
ZH_T55_2145_006:0044b14_15	至于眾生運會圓滿告成。	006	至 于 眾 生 運 會 圓 滿 告 成  
ZH_T55_2145_006:0044b15_8	而猶現行六年以為教端者。	006	而 猶 現 行 六 年 以 為 教 端 者  
ZH_T55_2145_006:0044b15_15	誠以鎮一紛耶。	006	誠 以 鎮 一 紛 耶  
ZH_T55_2145_006:0044b16_1	莫尚茲也。	006	莫 尚 茲 也  
ZH_T55_2145_006:0044b16_6	由是而觀。	006	由 是 而 觀  
ZH_T55_2145_006:0044b16_11	可不務歟。	006	可 不 務 歟  
ZH_T55_2145_006:0044b17_1	敷染習沈冥積罪歷劫。	006	敷 染 習 沈 冥 積 罪 歷 劫  
ZH_T55_2145_006:0044b17_10	生與佛乖弗覩神化。	006	生 與 佛 乖 弗 覩 神 化  
ZH_T55_2145_006:0044b17_19	雖以微祚得稟遺典。	006	雖 以 微 祚 得 稟 遺 典  
ZH_T55_2145_006:0044b18_9	而情想繁蕪道根未固。	006	而 情 想 繁 蕪 道 根 未 固  
ZH_T55_2145_006:0044b18_18	仰欣聖軌未一暫履。	006	仰 欣 聖 軌 未 一 暫 履  
ZH_T55_2145_006:0044b19_8	夕惕戰懼惄焉如懤。	006	夕 惕 戰 懼 惄 焉 如 懤  
ZH_T55_2145_006:0044b20_1	是以誠心諷誦以鍾識習。	006	是 以 誠 心 諷 誦 以 鍾 識 習  
ZH_T55_2145_006:0044b20_10	每遭明叡輒咨凝滯。	006	每 遭 明 叡 輒 咨 凝 滯  
ZH_T55_2145_006:0044b21_1	然冥宗已遠義訓小殊。	006	然 冥 宗 已 遠 義 訓 小 殊  
ZH_T55_2145_006:0044b21_11	乃採集英彥戢而載焉。	006	乃 採 集 英 彥 戢 而 載 焉  
ZH_T55_2145_006:0044b21_17	雖粗聞大要。	006	雖 粗 聞 大 要  
ZH_T55_2145_006:0044b22_2	未悟者眾。	006	未 悟 者 眾  
ZH_T55_2145_006:0044b22_13	於是復率愚思推撿諸數。	006	於 是 復 率 愚 思 推 撿 諸 數  
ZH_T55_2145_006:0044b22_18	尋求明證。	006	尋 求 明 證  
ZH_T55_2145_006:0044b23_7	遂相繼續撰為注義。	006	遂 相 繼 續 撰 為 注 義  
ZH_T55_2145_006:0044b24_4	并抄撮大安般修行諸經事相應者。	006	并 抄 撮 大 安 般 修 行 諸 經 事 相 應 者  
ZH_T55_2145_006:0044b24_9	引而合之。	006	引 而 合 之  
ZH_T55_2145_006:0044b25_3	或以隱顯相從差簡搜尋之煩。	006	或 以 隱 顯 相 從 差 簡 搜 尋 之 煩  
ZH_T55_2145_006:0044b25_8	經道弘深。	006	經 道 弘 深  
ZH_T55_2145_006:0044b25_17	既非愚淺所能裁衷。	006	既 非 愚 淺 所 能 裁 衷  
ZH_T55_2145_006:0044b26_7	父辭意鄙拙萬不暢一。	006	父 辭 意 鄙 拙 萬 不 暢 一  
ZH_T55_2145_006:0044b26_12	祇僧理穢。	006	祇 僧 理 穢  
ZH_T55_2145_006:0044b27_3	敢云足以闡融妙旨乎。	006	敢 云 足 以 闡 融 妙 旨 乎  
ZH_T55_2145_006:0044b27_17	實欲私記所識以備遺忘而已耳。	006	實 欲 私 記 所 識 以 備 遺 忘 而 已 耳  
ZH_T55_2145_006:0044b28_3	儻有覽者。	006	儻 有 覽 者  
ZH_T55_2145_006:0044b28_13	願亮不逮正其愚謬焉。	006	願 亮 不 逮 正 其 愚 謬 焉  
ZH_T55_2145_006:0044c01_4	5 陰持入經序陰持入經序第五釋道安陰持入者。	006	5   陰 持 入 經 序 陰 持 入 經 序 第 五 釋 道 安 陰 持 入 者  
ZH_T55_2145_006:0044c01_10	世之深病也。	006	世 之 深 病 也  
ZH_T55_2145_006:0044c02_1	馳騁人心變德成狂。	006	馳 騁 人 心 變 德 成 狂  
ZH_T55_2145_006:0044c02_10	耳聾口爽耽醉榮寵。	006	耳 聾 口 爽 耽 醉 榮 寵  
ZH_T55_2145_006:0044c03_1	抱癡投冥酸號三趣。	006	抱 癡 投 冥 酸 號 三 趣  
ZH_T55_2145_006:0044c03_6	其為病也。	006	其 為 病 也  
ZH_T55_2145_006:0044c03_11	猶癩疾焉。	006	猶 癩 疾 焉  
ZH_T55_2145_006:0044c03_16	入骨徹髓。	006	入 骨 徹 髓  
ZH_T55_2145_006:0044c04_1	良醫拱手。	006	良 醫 拱 手  
ZH_T55_2145_006:0044c04_6	猶癲蹶焉。	006	猶 癲 蹶 焉  
ZH_T55_2145_006:0044c04_11	來則冥然。	006	來 則 冥 然  
ZH_T55_2145_006:0044c04_16	莫有所識。	006	莫 有 所 識  
ZH_T55_2145_006:0044c05_17	大聖悼茲痛心內發忘身安赴荼炭含厚德忍舞擊。	006	大 聖 悼 茲 痛 心 內 發 忘 身 安 赴 荼 炭 含 厚 德 忍 舞 擊  
ZH_T55_2145_006:0044c06_6	觀羅密於重雲。	006	觀 羅 密 於 重 雲  
ZH_T55_2145_006:0044c06_13	止罝網于八極。	006	止 罝 網 于 八 極  
ZH_T55_2145_006:0044c07_2	洪癡不得振其翼。	006	洪 癡 不 得 振 其 翼  
ZH_T55_2145_006:0044c07_10	名愛不得逞其足。	006	名 愛 不 得 逞 其 足  
ZH_T55_2145_006:0044c07_17	採善心於毫芒。	006	採 善 心 於 毫 芒  
ZH_T55_2145_006:0044c08_5	拔兇頑於虎口。	006	拔 兇 頑 於 虎 口  
ZH_T55_2145_006:0044c08_12	以大寂為至樂。	006	以 大 寂 為 至 樂  
ZH_T55_2145_006:0044c09_2	五音不能聾其耳矣。	006	五 音 不 能 聾 其 耳 矣  
ZH_T55_2145_006:0044c09_9	以無為為滋味。	006	以 無 為 為 滋 味  
ZH_T55_2145_006:0044c09_18	五味不能爽其口矣。	006	五 味 不 能 爽 其 口 矣  
ZH_T55_2145_006:0044c10_7	曜形濁世拯擢難計。	006	曜 形 濁 世 拯 擢 難 計  
ZH_T55_2145_006:0044c10_16	陟降教終潛淪無名。	006	陟 降 教 終 潛 淪 無 名  
ZH_T55_2145_006:0044c11_6	諸無著等尋各騰逝。	006	諸 無 著 等 尋 各 騰 逝  
ZH_T55_2145_006:0044c11_11	大弟子眾。	006	大 弟 子 眾  
ZH_T55_2145_006:0044c12_1	深懼妙法混然廢沒。	006	深 懼 妙 法 混 然 廢 沒  
ZH_T55_2145_006:0044c12_17	於是令迦葉集結阿難所傳凡三藏焉。	006	於 是 令 迦 葉 集 結 阿 難 所 傳 凡 三 藏 焉  
ZH_T55_2145_006:0044c13_8	該羅幽廓難度難測也。	006	該 羅 幽 廓 難 度 難 測 也  
ZH_T55_2145_006:0044c13_17	世雄授藥必因本病。	006	世 雄 授 藥 必 因 本 病  
ZH_T55_2145_006:0044c14_3	病不能均。	006	病 不 能 均  
ZH_T55_2145_006:0044c15_2	是故眾經相待乃備非彥非聖罔能綜練。	006	是 故 眾 經 相 待 乃 備 非 彥 非 聖 罔 能 綜 練  
ZH_T55_2145_006:0044c15_7	自茲以後。	006	自 茲 以 後  
ZH_T55_2145_006:0044c15_16	神通高士各為訓釋。	006	神 通 高 士 各 為 訓 釋  
ZH_T55_2145_006:0044c16_7	或覽撰諸經以為行式。	006	或 覽 撰 諸 經 以 為 行 式  
ZH_T55_2145_006:0044c16_12	譬瓔璣歟。	006	譬 瓔 璣 歟  
ZH_T55_2145_006:0044c17_2	擇彼珠珍以色相發。	006	擇 彼 珠 珍 以 色 相 發  
ZH_T55_2145_006:0044c17_7	佩之冠之。	006	佩 之 冠 之  
ZH_T55_2145_006:0044c17_12	為光為飾。	006	為 光 為 飾  
ZH_T55_2145_006:0044c17_17	喻繪事歟。	006	喻 繪 事 歟  
ZH_T55_2145_006:0044c18_5	調別眾采以圖暉烈。	006	調 別 眾 采 以 圖 暉 烈  
ZH_T55_2145_006:0044c18_14	諸明叡者所撰亦然。	006	諸 明 叡 者 所 撰 亦 然  
ZH_T55_2145_006:0044c19_4	此經則是其數也。	006	此 經 則 是 其 數 也  
ZH_T55_2145_006:0044c19_10	有捨家開士。	006	有 捨 家 開 士  
ZH_T55_2145_006:0044c19_15	出自安息。	006	出 自 安 息  
ZH_T55_2145_006:0044c20_7	字世高大慈流洽播化斯土。	006	字 世 高 大 慈 流 洽 播 化 斯 土  
ZH_T55_2145_006:0044c20_12	譯梵為晉。	006	譯 梵 為 晉  
ZH_T55_2145_006:0044c20_17	微顯闡幽。	006	微 顯 闡 幽  
ZH_T55_2145_006:0044c21_7	其所敷宣專務禪觀。	006	其 所 敷 宣 專 務 禪 觀  
ZH_T55_2145_006:0044c21_12	醇玄道數。	006	醇 玄 道 數  
ZH_T55_2145_006:0044c21_17	深矣遠矣。	006	深 矣 遠 矣  
ZH_T55_2145_006:0044c22_5	是經其所出也。	006	是 經 其 所 出 也  
ZH_T55_2145_006:0044c22_14	陰入之弊人莫知苦。	006	陰 入 之 弊 人 莫 知 苦  
ZH_T55_2145_006:0044c23_5	是故先聖照以止觀。	006	是 故 先 聖 照 以 止 觀  
ZH_T55_2145_006:0044c23_14	陰結日損成泥洹品。	006	陰 結 日 損 成 泥 洹 品  
ZH_T55_2145_006:0044c24_1	自非知機。	006	自 非 知 機  
ZH_T55_2145_006:0044c24_9	其孰能與於此乎。	006	其 孰 能 與 於 此 乎  
ZH_T55_2145_006:0044c25_4	從首至于九絕都是四十五藥也。	006	從 首 至 于 九 絕 都 是 四 十 五 藥 也  
ZH_T55_2145_006:0044c25_13	以慧斷知入三部者。	006	以 慧 斷 知 入 三 部 者  
ZH_T55_2145_006:0044c25_18	成四諦也。	006	成 四 諦 也  
ZH_T55_2145_006:0044c26_9	十二因緣訖淨法部者。	006	十二因緣 訖 淨 法 部 者  
ZH_T55_2145_006:0044c26_14	成四信也。	006	成 四 信 也  
ZH_T55_2145_006:0044c26_19	其為行也。	006	其 為 行 也  
ZH_T55_2145_006:0044c27_3	唯神矣。	006	唯 神 矣  
ZH_T55_2145_006:0044c27_9	故不言而成。	006	故 不 言 而 成  
ZH_T55_2145_006:0044c27_13	唯妙矣。	006	唯 妙 矣  
ZH_T55_2145_006:0044c27_19	故不行而至。	006	故 不 行 而 至  
ZH_T55_2145_006:0044c28_4	統斯行者。	006	統 斯 行 者  
ZH_T55_2145_006:0044c28_10	則明白四達。	006	則 明 白 四 達  
ZH_T55_2145_006:0044c28_15	立根得眼。	006	立 根 得 眼  
ZH_T55_2145_006:0044c29_1	成十力子。	006	成 十 力 子  
ZH_T55_2145_006:0044c29_6	紹胄法王。	006	紹 胄 法 王  
ZH_T55_2145_006:0044c29_11	奮澤大千。	006	奮 澤 大 千  
ZH_T55_2145_006:0045a01_4	若取證則拔三結住壽成道。	006	若 取 證 則 拔 三 結 住 壽 成 道  
ZH_T55_2145_006:0045a01_9	徑至應真。	006	徑 至 應 真  
ZH_T55_2145_006:0045a01_17	此乃大乘之舟擑。	006	此 乃 大 乘 之 舟 擑  
ZH_T55_2145_006:0045a02_3	泥洹之關路。	006	泥 洹 之 關 路  
ZH_T55_2145_006:0045a02_12	于斯晉土禪觀弛廢。	006	于 斯 晉 土 禪 觀 弛 廢  
ZH_T55_2145_006:0045a03_2	學徒雖興蔑有盡漏。	006	學 徒 雖 興 蔑 有 盡 漏  
ZH_T55_2145_006:0045a03_5	何者。	006	何 者  
ZH_T55_2145_006:0045a03_14	禪思守玄練微入寂。	006	禪 思 守 玄 練 微 入 寂  
ZH_T55_2145_006:0045a04_3	在取何道猶覘于掌。	006	在 取 何 道 猶 覘 于 掌  
ZH_T55_2145_006:0045a04_12	墮替斯要而悕見證。	006	墮 替 斯 要 而 悕 見 證  
ZH_T55_2145_006:0045a04_17	不亦難乎。	006	不 亦 難 乎  
ZH_T55_2145_006:0045a05_12	安未近積罪生逢百羅戎狄孔棘。	006	安 未 近 積 罪 生 逢 百 羅 戎 狄 孔 棘  
ZH_T55_2145_006:0045a06_1	世之聖導。	006	世 之 聖 導  
ZH_T55_2145_006:0045a06_10	潛遯晉山孤居離眾。	006	潛 遯 晉 山 孤 居 離 眾  
ZH_T55_2145_006:0045a07_1	幽處窮壑竊覽篇目。	006	幽 處 窮 壑 竊 覽 篇 目  
ZH_T55_2145_006:0045a07_10	淺識獨見滯而不達。	006	淺 識 獨 見 滯 而 不 達  
ZH_T55_2145_006:0045a07_19	夙宵抱疑諮諏靡質。	006	夙 宵 抱 疑 諮 諏 靡 質  
ZH_T55_2145_006:0045a08_8	會太陽比丘竺法濟。	006	會 太 陽 比 丘 竺 法 濟  
ZH_T55_2145_006:0045a08_15	并州道人支曇。	006	并 州 道 人 支 曇  
ZH_T55_2145_006:0045a09_6	講陟岨冒寇重爾遠集。	006	講 陟 岨 冒 寇 重 爾 遠 集  
ZH_T55_2145_006:0045a09_15	此二學士高朗博通。	006	此 二 學 士 高 朗 博 通  
ZH_T55_2145_006:0045a10_3	誨而不倦者也。	006	誨 而 不 倦 者 也  
ZH_T55_2145_006:0045a10_14	遂與折槃暢礙造茲注解。	006	遂 與 折 槃 暢 礙 造 茲 注 解  
ZH_T55_2145_006:0045a11_4	世不值佛又處邊國。	006	世 不 值 佛 又 處 邊 國  
ZH_T55_2145_006:0045a11_13	音殊俗異規矩不同。	006	音 殊 俗 異 規 矩 不 同  
ZH_T55_2145_006:0045a11_19	又以愚量聖。	006	又 以 愚 量 聖  
ZH_T55_2145_006:0045a12_4	難以逮也。	006	難 以 逮 也  
ZH_T55_2145_006:0045a12_10	冀未踐緒者。	006	冀 未 踐 緒 者  
ZH_T55_2145_006:0045a12_15	少有微補。	006	少 有 微 補  
ZH_T55_2145_006:0045a13_4	非敢自必析究經旨。	006	非 敢 自 必 析 究 經 旨  
ZH_T55_2145_006:0045a15_6	6 人本欲生經序人本欲生經序第六釋道安人本欲生經者。	006	6   人 本 欲 生 經 序 人 本 欲 生 經 序 第 六 釋 道 安 人 本 欲 生 經 者  
ZH_T55_2145_006:0045a15_18	照乎十二因緣而成四諦也。	006	照 乎 十二因緣 而 成 四 諦 也  
ZH_T55_2145_006:0045a16_4	本者癡也。	006	本 者 癡 也  
ZH_T55_2145_006:0045a16_9	欲者愛也。	006	欲 者 愛 也  
ZH_T55_2145_006:0045a16_15	生者生死也。	006	生 者 生 死 也  
ZH_T55_2145_006:0045a17_2	略舉十二之三。	006	略 舉 十 二 之 三  
ZH_T55_2145_006:0045a17_7	以為目也。	006	以 為 目 也  
ZH_T55_2145_006:0045a17_12	人在生死。	006	人 在 生 死  
ZH_T55_2145_006:0045a17_20	莫不浪滯於三世。	006	莫 不 浪 滯 於 三 世  
ZH_T55_2145_006:0045a18_5	飄縈於九止。	006	飄 縈 於 九 止  
ZH_T55_2145_006:0045a18_12	綢繆八縛者也。	006	綢 繆 八 縛 者 也  
ZH_T55_2145_006:0045a19_8	十二因緣於九止則第一人亦天也。	006	十二因緣 於 九 止 則 第 一 人 亦 天 也  
ZH_T55_2145_006:0045a19_17	四諦所鑒鑒乎九止。	006	四 諦 所 鑒 鑒 乎 九 止  
ZH_T55_2145_006:0045a20_7	八解所正正乎八邪。	006	八 解 所 正 正 乎 八 邪  
ZH_T55_2145_006:0045a20_16	邪正則無往而不恬。	006	邪 正 則 無 往 而 不 恬  
ZH_T55_2145_006:0045a21_6	止鑒則無往而不愉。	006	止 鑒 則 無 往 而 不 愉  
ZH_T55_2145_006:0045a21_12	無往而不愉。	006	無 往 而 不 愉  
ZH_T55_2145_006:0045a21_19	故能洞照傍通。	006	故 能 洞 照 傍 通  
ZH_T55_2145_006:0045a22_5	無往而不恬。	006	無 往 而 不 恬  
ZH_T55_2145_006:0045a22_12	故能神變應會。	006	故 能 神 變 應 會  
ZH_T55_2145_006:0045a23_3	神變應會則不疾而速。	006	神 變 應 會 則 不 疾 而 速  
ZH_T55_2145_006:0045a23_13	洞照傍通則不言而化。	006	洞 照 傍 通 則 不 言 而 化  
ZH_T55_2145_006:0045a23_18	不言而化。	006	不 言 而 化  
ZH_T55_2145_006:0045a24_3	故無棄人。	006	故 無 棄 人  
ZH_T55_2145_006:0045a24_8	不疾而速。	006	不 疾 而 速  
ZH_T55_2145_006:0045a24_13	故無遺物。	006	故 無 遺 物  
ZH_T55_2145_006:0045a24_18	物之不遺。	006	物 之 不 遺  
ZH_T55_2145_006:0045a25_2	人之不棄。	006	人 之 不 棄  
ZH_T55_2145_006:0045a25_9	斯禪智之由也。	006	斯 禪 智 之 由 也  
ZH_T55_2145_006:0045a25_13	故經曰。	006	故 經 曰  
ZH_T55_2145_006:0045a26_2	道從禪智得近泥洹。	006	道 從 禪 智 得 近 泥 洹  
ZH_T55_2145_006:0045a26_7	豈虛也哉。	006	豈 虛 也 哉  
ZH_T55_2145_006:0045a26_14	誠近歸之要也。	006	誠 近 歸 之 要 也  
ZH_T55_2145_006:0045a26_19	斯經似安。	006	斯 經 似 安  
ZH_T55_2145_006:0045a27_6	世高譯為晉言也。	006	世 高 譯 為 晉 言 也  
ZH_T55_2145_006:0045a27_11	言古文悉。	006	言 古 文 悉  
ZH_T55_2145_006:0045a27_16	義妙理婉。	006	義 妙 理 婉  
ZH_T55_2145_006:0045a28_3	覩其幽堂之美。	006	覩 其 幽 堂 之 美  
ZH_T55_2145_006:0045a28_11	闕庭之富或寡矣。	006	闕 庭 之 富 或 寡 矣  
ZH_T55_2145_006:0045a28_17	安每覽其文。	006	安 每 覽 其 文  
ZH_T55_2145_006:0045a29_2	欲疲不能。	006	欲 疲 不 能  
ZH_T55_2145_006:0045a29_13	所樂而現者三觀之妙也。	006	所 樂 而 現 者 三 觀 之 妙 也  
ZH_T55_2145_006:0045b01_5	所思而存者想滅之辭也。	006	所 思 而 存 者 想 滅 之 辭 也  
ZH_T55_2145_006:0045b01_14	敢以餘暇為之撮注。	006	敢 以 餘 暇 為 之 撮 注  
ZH_T55_2145_006:0045b02_3	其義同而文別者。	006	其 義 同 而 文 別 者  
ZH_T55_2145_006:0045b02_9	無所加訓焉。	006	無 所 加 訓 焉  
ZH_T55_2145_006:0045b04_6	7 了本生死經序了本生死經序第七釋道安夫四信妙輿者。	006	7   了 本 生 死 經 序 了 本 生 死 經 序 第 七 釋 道 安 夫 四 信 妙 輿 者  
ZH_T55_2145_006:0045b04_13	眾祐之寶軒也。	006	眾 祐 之 寶 軒 也  
ZH_T55_2145_006:0045b05_3	以運連縛倒見眾生。	006	以 運 連 縛 倒 見 眾 生  
ZH_T55_2145_006:0045b05_8	凡在三界。	006	凡 在 三 界  
ZH_T55_2145_006:0045b07_1	罔弗冠癡佩行嬰舞生死而趨陰堂揖讓色味驂惑載疑驅馳九止者也。	006	罔 弗 冠 癡 佩 行 嬰 舞 生 死 而 趨 陰 堂 揖 讓 色 味 驂 惑 載 疑 驅 馳 九 止 者 也  
ZH_T55_2145_006:0045b07_8	既則狎賢侮聖。	006	既 則 狎 賢 侮 聖  
ZH_T55_2145_006:0045b07_17	縱其姦慝貪劍恚鏚。	006	縱 其 姦 慝 貪 劍 恚 鏚  
ZH_T55_2145_006:0045b08_7	梟截玄路群誹上要。	006	梟 截 玄 路 群 誹 上 要  
ZH_T55_2145_006:0045b08_13	殃禍備甞矣。	006	殃 禍 備 甞 矣  
ZH_T55_2145_006:0045b09_3	世雄顧愍深圖變謀。	006	世 雄 顧 愍 深 圖 變 謀  
ZH_T55_2145_006:0045b09_10	法旍曜於重霓。	006	法 旍 曜 於 重 霓  
ZH_T55_2145_006:0045b09_17	道鼓振於雷吼。	006	道 鼓 振 於 雷 吼  
ZH_T55_2145_006:0045b10_5	寂千障乎八紘。	006	寂 千 障 乎 八 紘  
ZH_T55_2145_006:0045b10_12	慧戈陷乎三有。	006	慧 戈 陷 乎 三 有  
ZH_T55_2145_006:0045b11_2	於是碎癡冠決嬰佩。	006	於 是 碎 癡 冠 決 嬰 佩  
ZH_T55_2145_006:0045b11_9	昇信車入諦軌。	006	昇 信 車 入 諦 軌  
ZH_T55_2145_006:0045b11_18	則因緣息成四喜矣。	006	則 因 緣 息 成 四 喜 矣  
ZH_T55_2145_006:0045b12_2	故曰。	006	故 曰  
ZH_T55_2145_006:0045b12_8	了本生死也。	006	了 本 生 死 也  
ZH_T55_2145_006:0045b12_13	了猶解也。	006	了 猶 解 也  
ZH_T55_2145_006:0045b12_18	本則癡也。	006	本 則 癡 也  
ZH_T55_2145_006:0045b13_1	元也。	006	元 也  
ZH_T55_2145_006:0045b13_8	如來指舉一隅。	006	如 來 指 舉 一 隅  
ZH_T55_2145_006:0045b13_15	身子伸敷高旨。	006	身 子 伸 敷 高 旨  
ZH_T55_2145_006:0045b13_20	引興幽讚。	006	引 興 幽 讚  
ZH_T55_2145_006:0045b14_4	美矣盛矣。	006	美 矣 盛 矣  
ZH_T55_2145_006:0045b14_10	夫計身有命。	006	夫 計 身 有 命  
ZH_T55_2145_006:0045b14_19	則隨緣縛謗佛毀信。	006	則 隨 緣 縛 謗 佛 毀 信  
ZH_T55_2145_006:0045b15_7	若彌綸於幽室矣。	006	若 彌 綸 於 幽 室 矣  
ZH_T55_2145_006:0045b15_13	夫解空無命。	006	夫 解 空 無 命  
ZH_T55_2145_006:0045b16_3	則成四諦昭然立信。	006	則 成 四 諦 昭 然 立 信  
ZH_T55_2145_006:0045b16_11	若日殿之麗乾矣。	006	若 日 殿 之 麗 乾 矣  
ZH_T55_2145_006:0045b17_4	斯乃五十六藥之崇基淵乎。	006	斯 乃 五 十 六 藥 之 崇 基 淵 乎  
ZH_T55_2145_006:0045b17_11	蓋眾行之宗也。	006	蓋 眾 行 之 宗 也  
ZH_T55_2145_006:0045b17_16	開微成務。	006	開 微 成 務  
ZH_T55_2145_006:0045b18_1	孰先者乎。	006	孰 先 者 乎  
ZH_T55_2145_006:0045b18_10	佛始得道隆建大哀。	006	佛 始 得 道 隆 建 大 哀  
ZH_T55_2145_006:0045b18_19	此經則十六之一也。	006	此 經 則 十 六 之 一 也  
ZH_T55_2145_006:0045b19_8	其在天竺三藏聖師。	006	其 在 天 竺 三 藏 聖 師  
ZH_T55_2145_006:0045b20_1	莫不以為教首而研幾也。	006	莫 不 以 為 教 首 而 研 幾 也  
ZH_T55_2145_006:0045b20_6	漢之季世。	006	漢 之 季 世  
ZH_T55_2145_006:0045b20_13	此經始降茲土。	006	此 經 始 降 茲 土  
ZH_T55_2145_006:0045b21_4	雅邃奧邈少達其歸者也。	006	雅 邃 奧 邈 少 達 其 歸 者 也  
ZH_T55_2145_006:0045b21_17	魏代之初有高士河南支恭明。	006	魏 代 之 初 有 高 士 河 南 支 恭 明  
ZH_T55_2145_006:0045b22_7	為作注解探玄暢滯。	006	為 作 注 解 探 玄 暢 滯  
ZH_T55_2145_006:0045b22_15	真可謂入室者矣。	006	真 可 謂 入 室 者 矣  
ZH_T55_2145_006:0045b23_6	俊哲先人足以析中也。	006	俊 哲 先 人 足 以 析 中 也  
ZH_T55_2145_006:0045b23_12	然童曚之倫。	006	然 童 曚 之 倫  
ZH_T55_2145_006:0045b23_17	猶有未悟。	006	猶 有 未 悟  
ZH_T55_2145_006:0045b24_3	故仍前迹。	006	故 仍 前 迹  
ZH_T55_2145_006:0045b24_8	附釋未訓。	006	附 釋 未 訓  
ZH_T55_2145_006:0045b24_18	非苟穿鑿以紫亂朱也。	006	非 苟 穿 鑿 以 紫 亂 朱 也  
ZH_T55_2145_006:0045b25_5	儻孤居始進者。	006	儻 孤 居 始 進 者  
ZH_T55_2145_006:0045b25_11	可以辯惑焉。	006	可 以 辯 惑 焉  
ZH_T55_2145_006:0045b27_4	8 十二門經序十二門經序第八釋道安十二門者。	006	8   十 二 門 經 序 十 二 門 經 序 第 八 釋 道 安 十 二 門 者  
ZH_T55_2145_006:0045b27_10	要定之目號。	006	要 定 之 目 號  
ZH_T55_2145_006:0045b27_17	六雙之關徑也。	006	六 雙 之 關 徑 也  
ZH_T55_2145_006:0045b28_4	定有三義焉。	006	定 有 三 義 焉  
ZH_T55_2145_006:0045b28_7	禪也。	006	禪 也  
ZH_T55_2145_006:0045b28_10	等也。	006	等 也  
ZH_T55_2145_006:0045b28_13	空也。	006	空 也  
ZH_T55_2145_006:0045b29_2	用療三毒綢繆重病。	006	用 療 三 毒 綢 繆 重 病  
ZH_T55_2145_006:0045b29_11	嬰斯幽厄其日深矣。	006	嬰 斯 幽 厄 其 日 深 矣  
ZH_T55_2145_006:0045c01_2	貪囹恚圄癡城至固。	006	貪 囹 恚 圄 癡 城 至 固  
ZH_T55_2145_006:0045c01_11	世人遊此猶春登臺。	006	世 人 遊 此 猶 春 登 臺  
ZH_T55_2145_006:0045c02_2	甘處欣欣如居華殿。	006	甘 處 欣 欣 如 居 華 殿  
ZH_T55_2145_006:0045c02_11	嬉樂自娛蔑知為苦。	006	嬉 樂 自 娛 蔑 知 為 苦  
ZH_T55_2145_006:0045c03_1	甞酸速禍困憊五道。	006	甞 酸 速 禍 困 憊 五 道  
ZH_T55_2145_006:0045c03_11	夫唯正覺乃識其謬耳。	006	夫 唯 正 覺 乃 識 其 謬 耳  
ZH_T55_2145_006:0045c03_17	哀倒見之苦。	006	哀 倒 見 之 苦  
ZH_T55_2145_006:0045c04_3	傷蓬流之痛。	006	傷 蓬 流 之 痛  
ZH_T55_2145_006:0045c04_12	為設方便防萌塞漸。	006	為 設 方 便 防 萌 塞 漸  
ZH_T55_2145_006:0045c05_2	闢茲慧定令自澣滌。	006	闢 茲 慧 定 令 自 澣 滌  
ZH_T55_2145_006:0045c05_11	挫銳解紛返神玄路。	006	挫 銳 解 紛 返 神 玄 路  
ZH_T55_2145_006:0045c05_16	苟非至德。	006	苟 非 至 德  
ZH_T55_2145_006:0045c06_2	其道不凝也。	006	其 道 不 凝 也  
ZH_T55_2145_006:0045c06_8	夫邪僻之心。	006	夫 邪 僻 之 心  
ZH_T55_2145_006:0045c06_13	必有微著。	006	必 有 微 著  
ZH_T55_2145_006:0045c07_3	是故禪法以四為差焉。	006	是 故 禪 法 以 四 為 差 焉  
ZH_T55_2145_006:0045c07_8	貪淫囹者。	006	貪 淫 囹 者  
ZH_T55_2145_006:0045c07_17	荒色悖烝不別尊卑。	006	荒 色 悖 烝 不 別 尊 卑  
ZH_T55_2145_006:0045c08_6	渾心耽愐習以成狂。	006	渾 心 耽 愐 習 以 成 狂  
ZH_T55_2145_006:0045c08_15	亡國傾身莫不由之。	006	亡 國 傾 身 莫 不 由 之  
ZH_T55_2145_006:0045c09_5	虛迷空醉不知為幻。	006	虛 迷 空 醉 不 知 為 幻  
ZH_T55_2145_006:0045c09_16	故以死尸散落自悟漸斷。	006	故 以 死 尸 散 落 自 悟 漸 斷  
ZH_T55_2145_006:0045c10_8	微想以至于寂味乎無味。	006	微 想 以 至 于 寂 味 乎 無 味  
ZH_T55_2145_006:0045c10_14	故曰四禪也。	006	故 曰 四 禪 也  
ZH_T55_2145_006:0045c10_19	瞋恚圄者。	006	瞋 恚 圄 者  
ZH_T55_2145_006:0045c11_6	爭纖介之虛聲。	006	爭 纖 介 之 虛 聲  
ZH_T55_2145_006:0045c11_13	結歷世之重咎。	006	結 歷 世 之 重 咎  
ZH_T55_2145_006:0045c12_2	恩親絕於快心。	006	恩 親 絕 於 快 心  
ZH_T55_2145_006:0045c12_9	交友腐於縱忿。	006	交 友 腐 於 縱 忿  
ZH_T55_2145_006:0045c12_18	含怒徹髓不悛滅族。	006	含 怒 徹 髓 不 悛 滅 族  
ZH_T55_2145_006:0045c13_9	聖人見強梁者不得其死。	006	聖 人 見 強 梁 者 不 得 其 死  
ZH_T55_2145_006:0045c13_15	故訓之以等。	006	故 訓 之 以 等  
ZH_T55_2145_006:0045c14_5	丹心讎親至柔其志。	006	丹 心 讎 親 至 柔 其 志  
ZH_T55_2145_006:0045c14_14	受垢含苦治之未亂。	006	受 垢 含 苦 治 之 未 亂  
ZH_T55_2145_006:0045c15_5	醇德邃厚呪不措角。	006	醇 德 邃 厚 呪 不 措 角  
ZH_T55_2145_006:0045c15_11	況人害乎故。	006	況 人 害 乎 故  
ZH_T55_2145_006:0045c15_16	曰四等也。	006	曰 四 等 也  
ZH_T55_2145_006:0045c16_4	愚癡城者誹古。	006	愚 癡 城 者 誹 古  
ZH_T55_2145_006:0045c16_11	聖謗真諦慢二。	006	聖 謗 真 諦 慢 二  
ZH_T55_2145_006:0045c16_17	親輕師傅斯。	006	親 輕 師 傅 斯  
ZH_T55_2145_006:0045c17_2	病尤重矣。	006	病 尤 重 矣  
ZH_T55_2145_006:0045c17_11	以慧探本知從癡愛。	006	以 慧 探 本 知 從 癡 愛  
ZH_T55_2145_006:0045c18_1	分別末流了之為惑。	006	分 別 末 流 了 之 為 惑  
ZH_T55_2145_006:0045c18_10	練心攘慝狂病瘳矣。	006	練 心 攘 慝 狂 病 瘳 矣  
ZH_T55_2145_006:0045c18_16	故曰四空也。	006	故 曰 四 空 也  
ZH_T55_2145_006:0045c19_5	行者挹禪海之深醴。	006	行 者 挹 禪 海 之 深 醴  
ZH_T55_2145_006:0045c19_12	溉昏迷之盛火。	006	溉 昏 迷 之 盛 火  
ZH_T55_2145_006:0045c19_19	激空淨之淵流。	006	激 空 淨 之 淵 流  
ZH_T55_2145_006:0045c20_6	蕩癡塵之穢垢。	006	蕩 癡 塵 之 穢 垢  
ZH_T55_2145_006:0045c20_14	則皎然成大素矣。	006	則 皎 然 成 大 素 矣  
ZH_T55_2145_006:0045c20_19	行斯三者。	006	行 斯 三 者  
ZH_T55_2145_006:0045c21_7	則知所以宰身也。	006	則 知 所 以 宰 身 也  
ZH_T55_2145_006:0045c21_13	所以宰身者。	006	所 以 宰 身 者  
ZH_T55_2145_006:0045c22_2	則知所以安神也。	006	則 知 所 以 安 神 也  
ZH_T55_2145_006:0045c22_8	所以安神者。	006	所 以 安 神 者  
ZH_T55_2145_006:0045c22_16	則知所以度人也。	006	則 知 所 以 度 人 也  
ZH_T55_2145_006:0045c23_7	然則經無巨細出自佛口。	006	然 則 經 無 巨 細 出 自 佛 口  
ZH_T55_2145_006:0045c23_16	神心所制言為世寶。	006	神 心 所 制 言 為 世 寶  
ZH_T55_2145_006:0045c24_6	慧日既沒三界喪目。	006	慧 日 既 沒 三 界 喪 目  
ZH_T55_2145_006:0045c24_15	經藏雖存淵言難測。	006	經 藏 雖 存 淵 言 難 測  
ZH_T55_2145_006:0045c25_5	自非至精孰達其微。	006	自 非 至 精 孰 達 其 微  
ZH_T55_2145_006:0045c25_13	於是諸開士應真。	006	於 是 諸 開 士 應 真  
ZH_T55_2145_006:0045c25_18	各為訓解。	006	各 為 訓 解  
ZH_T55_2145_006:0045c26_7	釋其幽賾辯其差貫。	006	釋 其 幽 賾 辯 其 差 貫  
ZH_T55_2145_006:0045c26_14	則爛然易見矣。	006	則 爛 然 易 見 矣  
ZH_T55_2145_006:0045c27_4	窮神知化何復加乎。	006	窮 神 知 化 何 復 加 乎  
ZH_T55_2145_006:0045c27_11	從十二門已後。	006	從 十 二 門 已 後  
ZH_T55_2145_006:0045c27_17	則是訓傳也。	006	則 是 訓 傳 也  
ZH_T55_2145_006:0045c28_5	凡學者行十二門。	006	凡 學 者 行 十 二 門  
ZH_T55_2145_006:0045c28_14	却盡神足滅外止麁。	006	却 盡 神 足 滅 外 止 麁  
ZH_T55_2145_006:0045c29_2	謂成五道也。	006	謂 成 五 道 也  
ZH_T55_2145_006:0045c29_11	三向諸根進消內結。	006	三 向 諸 根 進 消 內 結  
ZH_T55_2145_006:0045c29_17	謂盡諸漏也。	006	謂 盡 諸 漏 也  
ZH_T55_2145_006:0046a01_7	始入盡漏名不退轉。	006	始 入 盡 漏 名 不 退 轉  
ZH_T55_2145_006:0046a01_16	諸佛嘉歎記其成號。	006	諸 佛 嘉 歎 記 其 成 號  
ZH_T55_2145_006:0046a02_6	深不可測獨見曉焉。	006	深 不 可 測 獨 見 曉 焉  
ZH_T55_2145_006:0046a02_15	神不可量獨能精焉。	006	神 不 可 量 獨 能 精 焉  
ZH_T55_2145_006:0046a03_5	陵雲輕舉淨光燭幽。	006	陵 雲 輕 舉 淨 光 燭 幽  
ZH_T55_2145_006:0046a03_14	移海飛嶽風出電入。	006	移 海 飛 嶽 風 出 電 入  
ZH_T55_2145_006:0046a03_19	淺者如是。	006	淺 者 如 是  
ZH_T55_2145_006:0046a04_4	況成佛乎。	006	況 成 佛 乎  
ZH_T55_2145_006:0046a04_12	是乃三乘之大路。	006	是 乃 三 乘 之 大 路  
ZH_T55_2145_006:0046a04_19	何莫由斯定也。	006	何 莫 由 斯 定 也  
ZH_T55_2145_006:0046a05_8	自始發跡逮于無漏。	006	自 始 發 跡 逮 于 無 漏  
ZH_T55_2145_006:0046a05_15	靡不周而復始。	006	靡 不 周 而 復 始  
ZH_T55_2145_006:0046a06_1	習茲定也。	006	習 茲 定 也  
ZH_T55_2145_006:0046a06_15	行者欲崇德廣業而不進斯法者。	006	行 者 欲 崇 德 廣 業 而 不 進 斯 法 者  
ZH_T55_2145_006:0046a07_4	其猶無柯而求伐。	006	其 猶 無 柯 而 求 伐  
ZH_T55_2145_006:0046a07_10	不飯而徇飽。	006	不 飯 而 徇 飽  
ZH_T55_2145_006:0046a07_15	難以獲矣。	006	難 以 獲 矣  
ZH_T55_2145_006:0046a08_4	醒寤之士得聞要定。	006	醒 寤 之 士 得 聞 要 定  
ZH_T55_2145_006:0046a08_9	不亦妙乎。	006	不 亦 妙 乎  
ZH_T55_2145_006:0046a08_14	安宿不敏。	006	安 宿 不 敏  
ZH_T55_2145_006:0046a08_19	生值佛後。	006	生 值 佛 後  
ZH_T55_2145_006:0046a09_3	又處異國。	006	又 處 異 國  
ZH_T55_2145_006:0046a09_12	楷範多闕仰希古烈。	006	楷 範 多 闕 仰 希 古 烈  
ZH_T55_2145_006:0046a10_2	滯而未究寤寐憂悸。	006	滯 而 未 究 寤 寐 憂 悸  
ZH_T55_2145_006:0046a10_15	有若疾首每惜茲邦禪業替廢。	006	有 若 疾 首 每 惜 茲 邦 禪 業 替 廢  
ZH_T55_2145_006:0046a11_3	敢作注于句末。	006	敢 作 注 于 句 末  
ZH_T55_2145_006:0046a11_11	雖未足光融聖典。	006	雖 未 足 光 融 聖 典  
ZH_T55_2145_006:0046a11_16	且發曚者。	006	且 發 曚 者  
ZH_T55_2145_006:0046a12_2	儻易覽焉。	006	儻 易 覽 焉  
ZH_T55_2145_006:0046a12_10	安世高善開禪數。	006	安 世 高 善 開 禪 數  
ZH_T55_2145_006:0046a13_3	斯經似其所出故錄之于末。	006	斯 經 似 其 所 出 故 錄 之 于 末  
ZH_T55_2145_006:0046a15_7	9 大十二門經序大十二門經序第九釋道安夫婬息在乎解色。	006	9   大 十 二 門 經 序 大 十 二 門 經 序 第 九 釋 道 安 夫 婬 息 在 乎 解 色  
ZH_T55_2145_006:0046a15_13	不係防閑也。	006	不 係 防 閑 也  
ZH_T55_2145_006:0046a16_1	有絕存乎解形。	006	有 絕 存 乎 解 形  
ZH_T55_2145_006:0046a16_7	不係念空也。	006	不 係 念 空 也  
ZH_T55_2145_006:0046a16_16	色解則冶容不能轉。	006	色 解 則 冶 容 不 能 轉  
ZH_T55_2145_006:0046a17_6	形解則無色不能滯。	006	形 解 則 無 色 不 能 滯  
ZH_T55_2145_006:0046a17_10	不轉者。	006	不 轉 者  
ZH_T55_2145_006:0046a18_1	雖天魔玉顏窈窕艶姿。	006	雖 天 魔 玉 顏 窈 窕 艶 姿  
ZH_T55_2145_006:0046a18_10	莫足傾之之謂固也。	006	莫 足 傾 之 之 謂 固 也  
ZH_T55_2145_006:0046a18_14	不滯者。	006	不 滯 者  
ZH_T55_2145_006:0046a19_8	雖遊空無識泊然永壽莫足礙之。	006	雖 遊 空 無 識 泊 然 永 壽 莫 足 礙 之  
ZH_T55_2145_006:0046a19_13	之謂真也。	006	之 謂 真 也  
ZH_T55_2145_006:0046a19_16	何者。	006	何 者  
ZH_T55_2145_006:0046a20_2	執古以御有。	006	執 古 以 御 有  
ZH_T55_2145_006:0046a20_8	心妙以了色。	006	心 妙 以 了 色  
ZH_T55_2145_006:0046a20_15	雖群居猶芻靈。	006	雖 群 居 猶 芻 靈  
ZH_T55_2145_006:0046a21_1	泥洹猶如幻。	006	泥 洹 猶 如 幻  
ZH_T55_2145_006:0046a21_11	豈多制形而重無色哉。	006	豈 多 制 形 而 重 無 色 哉  
ZH_T55_2145_006:0046a22_1	是故聖人以禪防淫。	006	是 故 聖 人 以 禪 防 淫  
ZH_T55_2145_006:0046a22_6	淫無遺焉。	006	淫 無 遺 焉  
ZH_T55_2145_006:0046a22_12	以四空滅有。	006	以 四 空 滅 有  
ZH_T55_2145_006:0046a22_17	有無現焉。	006	有 無 現 焉  
ZH_T55_2145_006:0046a23_12	淫之有息要在明乎萬形之未始有。	006	淫 之 有 息 要 在 明 乎 萬 形 之 未 始 有  
ZH_T55_2145_006:0046a24_1	百化猶逆旅也。	006	百 化 猶 逆 旅 也  
ZH_T55_2145_006:0046a24_10	怨憾之興興於此彼。	006	怨 憾 之 興 興 於 此 彼  
ZH_T55_2145_006:0046a24_19	此彼既興遂成仇敵。	006	此 彼 既 興 遂 成 仇 敵  
ZH_T55_2145_006:0046a25_8	仇敵適成勃然赫怒。	006	仇 敵 適 成 勃 然 赫 怒  
ZH_T55_2145_006:0046a25_17	赫怒已發無所不至。	006	赫 怒 已 發 無 所 不 至  
ZH_T55_2145_006:0046a26_7	至不可𭎆神幽想獄。	006	至 不 可 𭎆 神 幽 想 獄  
ZH_T55_2145_006:0046a26_16	乃毒乃辛欣之甘之。	006	乃 毒 乃 辛 欣 之 甘 之  
ZH_T55_2145_006:0046a27_6	是以如來訓之以等。	006	是 以 如 來 訓 之 以 等  
ZH_T55_2145_006:0046a27_15	等所難等何往不等。	006	等 所 難 等 何 往 不 等  
ZH_T55_2145_006:0046a28_5	等心既富怨本息矣。	006	等 心 既 富 怨 本 息 矣  
ZH_T55_2145_006:0046a29_2	豈非為之乎未有圖難於其易者乎。	006	豈 非 為 之 乎 未 有 圖 難 於 其 易 者 乎  
ZH_T55_2145_006:0046a29_14	夫然則三事凶耽廢然息矣。	006	夫 然 則 三 事 凶 耽 廢 然 息 矣  
ZH_T55_2145_006:0046b01_4	十二重關廓然闕矣。	006	十 二 重 關 廓 然 闕 矣  
ZH_T55_2145_006:0046b01_10	根立而道生。	006	根 立 而 道 生  
ZH_T55_2145_006:0046b01_16	覺立而道成。	006	覺 立 而 道 成  
ZH_T55_2145_006:0046b02_13	莫不由十二門立乎定根以逆道休也。	006	莫 不 由 十 二 門 立 乎 定 根 以 逆 道 休 也  
ZH_T55_2145_006:0046b03_4	大人揮變榮光四塞。	006	大 人 揮 變 榮 光 四 塞  
ZH_T55_2145_006:0046b04_3	彈撇安明吹沫千刃默動異剎必先正受。	006	彈 撇 安 明 吹 沫 千 刃 默 動 異 剎 必 先 正 受  
ZH_T55_2145_006:0046b04_12	明夫匪禪無以統乎。	006	明 夫 匪 禪 無 以 統 乎  
ZH_T55_2145_006:0046b04_18	無方而不留。	006	無 方 而 不 留  
ZH_T55_2145_006:0046b05_5	匪定無以周乎。	006	匪 定 無 以 周 乎  
ZH_T55_2145_006:0046b05_11	萬形而不礙。	006	萬 形 而 不 礙  
ZH_T55_2145_006:0046b06_4	禪定不愆於神變乎何有也。	006	禪 定 不 愆 於 神 變 乎 何 有 也  
ZH_T55_2145_006:0046b06_9	至矣盡矣。	006	至 矣 盡 矣  
ZH_T55_2145_006:0046b06_14	蔑以加矣。	006	蔑 以 加 矣  
ZH_T55_2145_006:0046b07_2	此經世高所出也。	006	此 經 世 高 所 出 也  
ZH_T55_2145_006:0046b07_11	辭旨雅密正而不艶。	006	辭 旨 雅 密 正 而 不 艶  
ZH_T55_2145_006:0046b08_1	比諸禪經最為精悉。	006	比 諸 禪 經 最 為 精 悉  
ZH_T55_2145_006:0046b08_7	案經後記云。	006	案 經 後 記 云  
ZH_T55_2145_006:0046b09_1	嘉禾七年在建鄴周司隷舍寫。	006	嘉 禾 七 年 在 建 鄴 周 司 隷 舍 寫  
ZH_T55_2145_006:0046b09_6	緘在篋匱。	006	緘 在 篋 匱  
ZH_T55_2145_006:0046b09_12	向二百年矣。	006	向 二 百 年 矣  
ZH_T55_2145_006:0046b09_17	冥然不行。	006	冥 然 不 行  
ZH_T55_2145_006:0046b10_1	無聞名者。	006	無 聞 名 者  
ZH_T55_2145_006:0046b10_16	比丘竺道護於東垣界賢者經中得。	006	比 丘 竺 道 護 於 東 垣 界 賢 者 經 中 得  
ZH_T55_2145_006:0046b11_6	送詣濩澤乃得流布。	006	送 詣 濩 澤 乃 得 流 布  
ZH_T55_2145_006:0046b11_11	得經之後。	006	得 經 之 後  
ZH_T55_2145_006:0046b11_18	俄而其家遇火。	006	俄 而 其 家 遇 火  
ZH_T55_2145_006:0046b12_7	護若不覩為灰炭矣。	006	護 若 不 覩 為 灰 炭 矣  
ZH_T55_2145_006:0046b12_15	自然將喪斯禪也。	006	自 然 將 喪 斯 禪 也  
ZH_T55_2145_006:0046b13_7	後死者不得與聞此經也。	006	後 死 者 不 得 與 聞 此 經 也  
ZH_T55_2145_006:0046b13_11	此經也。	006	此 經 也  
ZH_T55_2145_006:0046b14_3	八音所誨四道作訓約無。	006	八 音 所 誨 四 道 作 訓 約 無  
ZH_T55_2145_006:0046b14_12	之文重無簡矣精義。	006	之 文 重 無 簡 矣 精 義  
ZH_T55_2145_006:0046b15_11	入禪何以上乎前世又為懸解一家之傳。	006	入 禪 何 以 上 乎 前 世 又 為 懸 解 一 家 之 傳  
ZH_T55_2145_006:0046b15_17	故全而次之。	006	故 全 而 次 之  
ZH_T55_2145_006:0046b16_4	然世高出經。	006	然 世 高 出 經  
ZH_T55_2145_006:0046b16_13	貴本不飾天竺古文。	006	貴 本 不 飾 天 竺 古 文  
ZH_T55_2145_006:0046b16_18	文通尚質。	006	文 通 尚 質  
ZH_T55_2145_006:0046b17_3	倉卒尋之。	006	倉 卒 尋 之  
ZH_T55_2145_006:0046b17_8	時有不達。	006	時 有 不 達  
ZH_T55_2145_006:0046b17_18	今為略注繼前人之末。	006	今 為 略 注 繼 前 人 之 末  
ZH_T55_2145_006:0046b18_3	非敢亂朱。	006	非 敢 亂 朱  
ZH_T55_2145_006:0046b18_9	冀有以寤焉。	006	冀 有 以 寤 焉  
ZH_T55_2145_006:0046b20_3	10 法鏡經序法鏡經序第十康僧會夫心者。	006	1 0   法 鏡 經 序 法 鏡 經 序 第 十 康 僧 會 夫 心 者  
ZH_T55_2145_006:0046b20_8	眾法之原。	006	眾 法 之 原  
ZH_T55_2145_006:0046b20_13	臧否之根。	006	臧 否 之 根  
ZH_T55_2145_006:0046b21_3	同出異名禍福分流。	006	同 出 異 名 禍 福 分 流  
ZH_T55_2145_006:0046b21_12	以身為車以家為國。	006	以 身 為 車 以 家 為 國  
ZH_T55_2145_006:0046b22_2	周遊十方稟無惓息。	006	周 遊 十 方 稟 無 惓 息  
ZH_T55_2145_006:0046b22_7	家欲難足。	006	家 欲 難 足  
ZH_T55_2145_006:0046b22_16	由海吞流火之獲薪。	006	由 海 吞 流 火 之 獲 薪  
ZH_T55_2145_006:0046b23_12	六邪之殘已甚於蒺䔧網之賊魚矣。	006	六 邪 之 殘 已 甚 於 蒺 䔧 網 之 賊 魚 矣  
ZH_T55_2145_006:0046b24_11	女人佞等三𩲐其善偽而促寡家之為禍也。	006	女 人 佞 等 三 𩲐 其 善 偽 而 促 寡 家 之 為 禍 也  
ZH_T55_2145_006:0046b24_18	尊邪𤻀賤清真。	006	尊 邪 𤻀 賤 清 真  
ZH_T55_2145_006:0046b25_6	連叢瑣謗聖賢。	006	連 叢 瑣 謗 聖 賢  
ZH_T55_2145_006:0046b25_13	興獄訟喪九親。	006	興 獄 訟 喪 九 親  
ZH_T55_2145_006:0046b26_1	斯家之所由矣。	006	斯 家 之 所 由 矣  
ZH_T55_2145_006:0046b26_12	是以上士恥其𤻀懼其厲。	006	是 以 上 士 恥 其 𤻀 懼 其 厲  
ZH_T55_2145_006:0046b26_19	為之懾懾如也。	006	為 之 懾 懾 如 也  
ZH_T55_2145_006:0046b27_4	默思遁邁。	006	默 思 遁 邁  
ZH_T55_2145_006:0046b27_13	由明哲之避無道矣。	006	由 明 哲 之 避 無 道 矣  
ZH_T55_2145_006:0046b28_3	剔髮毀容法服為珍。	006	剔 髮 毀 容 法 服 為 珍  
ZH_T55_2145_006:0046b28_12	靖處廟堂練情攘𤻀。	006	靖 處 廟 堂 練 情 攘 𤻀  
ZH_T55_2145_006:0046b29_3	懷道宣德闓導聾瞽。	006	懷 道 宣 德 闓 導 聾 瞽  
ZH_T55_2145_006:0046b29_14	或有隱處山澤枕石嗽流。	006	或 有 隱 處 山 澤 枕 石 嗽 流  
ZH_T55_2145_006:0046c01_4	專心滌垢神與道俱。	006	專 心 滌 垢 神 與 道 俱  
ZH_T55_2145_006:0046c01_11	志寂齊乎無名。	006	志 寂 齊 乎 無 名  
ZH_T55_2145_006:0046c01_18	明化同乎群生。	006	明 化 同 乎 群 生  
ZH_T55_2145_006:0046c02_6	賢聖競乎清靖。	006	賢 聖 競 乎 清 靖  
ZH_T55_2145_006:0046c02_13	稱斯道曰大明。	006	稱 斯 道 曰 大 明  
ZH_T55_2145_006:0046c02_18	故曰法鏡。	006	故 曰 法 鏡  
ZH_T55_2145_006:0046c03_9	騎都尉安玄臨淮嚴浮調。	006	騎 都 尉 安 玄 臨 淮 嚴 浮 調  
ZH_T55_2145_006:0046c03_14	斯二賢者。	006	斯 二 賢 者  
ZH_T55_2145_006:0046c04_5	年在束齓弘志聖業。	006	年 在 束 齓 弘 志 聖 業  
ZH_T55_2145_006:0046c04_14	鉤深致遠窮神達幽。	006	鉤 深 致 遠 窮 神 達 幽  
ZH_T55_2145_006:0046c05_5	愍世矇惑不覩大雅。	006	愍 世 矇 惑 不 覩 大 雅  
ZH_T55_2145_006:0046c05_14	竭思譯傳斯經景摸。	006	竭 思 譯 傳 斯 經 景 摸  
ZH_T55_2145_006:0046c06_4	都尉口陳嚴調筆受。	006	都 尉 口 陳 嚴 調 筆 受  
ZH_T55_2145_006:0046c06_13	言既稽古義又微妙。	006	言 既 稽 古 義 又 微 妙  
ZH_T55_2145_006:0046c07_3	然時干戈未戢志士。	006	然 時 干 戈 未 戢 志 士  
ZH_T55_2145_006:0046c07_8	莫敢或遑。	006	莫 敢 或 遑  
ZH_T55_2145_006:0046c07_18	大道淩遲內學者寡聞。	006	大 道 淩 遲 內 學 者 寡 聞  
ZH_T55_2145_006:0046c08_12	覩其景化可以拯塗炭之尤嶮。	006	覩 其 景 化 可 以 拯 塗 炭 之 尤 嶮  
ZH_T55_2145_006:0046c09_1	然義壅而不達。	006	然 義 壅 而 不 達  
ZH_T55_2145_006:0046c09_10	因閑竭愚為之注義。	006	因 閑 竭 愚 為 之 注 義  
ZH_T55_2145_006:0046c09_19	喪師歷載莫由重質。	006	喪 師 歷 載 莫 由 重 質  
ZH_T55_2145_006:0046c10_8	心憤口悱停筆愴如。	006	心 憤 口 悱 停 筆 愴 如  
ZH_T55_2145_006:0046c10_17	追遠慕聖涕泗并流。	006	追 遠 慕 聖 涕 泗 并 流  
ZH_T55_2145_006:0046c11_8	今記識闕疑俟後明哲。	006	今 記 識 闕 疑 俟 後 明 哲  
ZH_T55_2145_006:0046c11_18	庶有暢成以顯三寶矣。	006	庶 有 暢 成 以 顯 三 寶 矣  
ZH_T55_2145_006:0046c12_100	出三藏記集序卷第六	006	出 三 藏 記 集 序 卷 第 六 
