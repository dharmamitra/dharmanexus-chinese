[
  {
    "segmentnr":"ZH_T32_1630_001:0011a24_0",
    "original":"因明入正理論一卷",
    "folio":1,
    "analyzed":"因 明 入 正 理 論 一 卷 "
  },
  {
    "segmentnr":"ZH_T32_1630_001:0011a26_0",
    "original":"商羯羅主菩薩造",
    "folio":1,
    "analyzed":"商 羯 羅 主 菩 薩 造 "
  },
  {
    "segmentnr":"ZH_T32_1630_001:0011a27_0",
    "original":"三藏法師玄奘奉　詔譯",
    "folio":1,
    "analyzed":"三藏法師 玄 奘 奉  詔 譯 "
  },
  {
    "segmentnr":"ZH_T32_1630_001:0011a28_0",
    "original":"能立與能破，　　及似唯悟他，",
    "folio":1,
    "analyzed":"能 立 與 能 破    及 似 唯 悟 他  "
  },
  {
    "segmentnr":"ZH_T32_1630_001:0011a29_13",
    "original":"現量與比量，　　及似唯自悟。",
    "folio":1,
    "analyzed":"現 量 與 比 量    及 似 唯 自 悟  "
  },
  {
    "segmentnr":"ZH_T32_1630_001:0011b01_8",
    "original":"如是總攝諸論要義。",
    "folio":1,
    "analyzed":"如 是 總 攝 諸 論 要 義  "
  },
  {
    "segmentnr":"ZH_T32_1630_001:0011b02_1",
    "original":"此中宗等多言，名為能立。",
    "folio":1,
    "analyzed":"此 中 宗 等 多 言  名 為 能 立  "
  },
  {
    "segmentnr":"ZH_T32_1630_001:0011b03_1",
    "original":"由宗、因、喻多言，開示諸有問者未了義故。",
    "folio":1,
    "analyzed":"由 宗  因  喻 多 言  開 示 諸 有 問 者 未 了 義 故  "
  },
  {
    "segmentnr":"ZH_T32_1630_001:0011b04_15",
    "original":"此中宗者，謂極成有法，極成能別差別為性，隨自樂為所成立性，是名為宗。",
    "folio":1,
    "analyzed":"此 中 宗 者  謂 極 成 有 法  極 成 能 別 差 別 為 性  隨 自 樂 為 所 成 立 性  是 名 為 宗  "
  },
  {
    "segmentnr":"ZH_T32_1630_001:0011b05_8",
    "original":"如有成立「聲是無常」。",
    "folio":1,
    "analyzed":"如 有 成 立  聲 是 無 常   "
  },
  {
    "segmentnr":"ZH_T32_1630_001:0011b06_4",
    "original":"因有三相。",
    "folio":1,
    "analyzed":"因 有 三 相  "
  },
  {
    "segmentnr":"ZH_T32_1630_001:0011b06_9",
    "original":"何等為三？",
    "folio":1,
    "analyzed":"何 等 為 三  "
  },
  {
    "segmentnr":"ZH_T32_1630_001:0011b07_9",
    "original":"謂遍是宗法性、同品定有性、異品遍無性。",
    "folio":1,
    "analyzed":"謂 遍是宗法性  同品定有性  異品遍無性  "
  },
  {
    "segmentnr":"ZH_T32_1630_001:0011b07_19",
    "original":"云何名為同品、異品？",
    "folio":1,
    "analyzed":"云 何 名 為 同 品  異 品  "
  },
  {
    "segmentnr":"ZH_T32_1630_001:0011b08_12",
    "original":"謂所立法均等義品，說名同品。",
    "folio":1,
    "analyzed":"謂 所 立 法 均 等 義 品  說 名 同 品  "
  },
  {
    "segmentnr":"ZH_T32_1630_001:0011b09_8",
    "original":"如立「無常」，瓶等無常，是名同品。",
    "folio":1,
    "analyzed":"如 立  無 常   瓶 等 無 常  是 名 同 品  "
  },
  {
    "segmentnr":"ZH_T32_1630_001:0011b10_19",
    "original":"異品者，謂於是處無其所立，「若有是常，見非所作，如虛空等」。",
    "folio":1,
    "analyzed":"異 品 者  謂 於 是 處 無 其 所 立   若 有 是 常  見 非 所 作  如 虛 空 等   "
  },
  {
    "segmentnr":"ZH_T32_1630_001:0011b11_17",
    "original":"此中所作性或勤勇無間所發性，遍是宗法性。",
    "folio":1,
    "analyzed":"此 中 所 作 性 或 勤 勇 無 間 所 發 性  遍是宗法性  "
  },
  {
    "segmentnr":"ZH_T32_1630_001:0011b12_16",
    "original":"同品定有性、異品遍無性，是無常等因。",
    "folio":1,
    "analyzed":"同品定有性  異品遍無性  是 無 常 等 因  "
  },
  {
    "segmentnr":"ZH_T32_1630_001:0011b13_4",
    "original":"喻有二種：",
    "folio":1,
    "analyzed":"喻 有 二 種  "
  },
  {
    "segmentnr":"ZH_T32_1630_001:0011b13_9",
    "original":"一者同法；",
    "folio":1,
    "analyzed":"一 者 同 法  "
  },
  {
    "segmentnr":"ZH_T32_1630_001:0011b13_14",
    "original":"二者異法。",
    "folio":1,
    "analyzed":"二 者 異 法  "
  },
  {
    "segmentnr":"ZH_T32_1630_001:0011b15_9",
    "original":"同法者，若於是處顯因同品決定有性，謂「若所作見，彼無常，譬如瓶等」。",
    "folio":1,
    "analyzed":"同 法 者  若 於 是 處 顯 因 同 品 決 定 有 性  謂  若 所 作 見  彼 無 常  譬 如 瓶 等   "
  },
  {
    "segmentnr":"ZH_T32_1630_001:0011b17_3",
    "original":"異法者，若於是處說所立無，因遍非有，謂「若是常，見非所作，如虛空等」。",
    "folio":1,
    "analyzed":"異 法 者  若 於 是 處 說 所 立 無  因 遍 非 有  謂  若 是 常  見 非 所 作  如 虛 空 等   "
  },
  {
    "segmentnr":"ZH_T32_1630_001:0011b18_15",
    "original":"此中「常」言表「非無常」，「非所作」言表「無所作」，如有非有，說名「非有」。",
    "folio":1,
    "analyzed":"此 中  常  言 表  非 無 常    非 所 作  言 表  無 所 作   如 有 非 有  說 名  非 有   "
  },
  {
    "segmentnr":"ZH_T32_1630_001:0011b20_2",
    "original":"已說宗等如是多言開悟他時，說名「能立」。",
    "folio":1,
    "analyzed":"已 說 宗 等 如 是 多 言 開 悟 他 時  說 名  能 立   "
  },
  {
    "segmentnr":"ZH_T32_1630_001:0011b20_16",
    "original":"如說「聲無常」者，是立宗言。",
    "folio":1,
    "analyzed":"如 說  聲 無 常  者  是 立 宗 言  "
  },
  {
    "segmentnr":"ZH_T32_1630_001:0011b21_4",
    "original":"「所作性故」者，是宗法言。",
    "folio":1,
    "analyzed":" 所 作 性 故  者  是 宗 法 言  "
  },
  {
    "segmentnr":"ZH_T32_1630_001:0011b22_5",
    "original":"「若是所作，見彼無常，如瓶等」者，是隨同品言。",
    "folio":1,
    "analyzed":" 若 是 所 作  見 彼 無 常  如 瓶 等  者  是 隨 同 品 言  "
  },
  {
    "segmentnr":"ZH_T32_1630_001:0011b23_6",
    "original":"「若是其常，見非所作，如虛空」者，是遠離言。",
    "folio":1,
    "analyzed":" 若 是 其 常  見 非 所 作  如 虛 空  者  是 遠 離 言  "
  },
  {
    "segmentnr":"ZH_T32_1630_001:0011b23_18",
    "original":"唯此三分，說名「能立」。",
    "folio":1,
    "analyzed":"唯 此 三 分  說 名  能 立   "
  },
  {
    "segmentnr":"ZH_T32_1630_001:0011b24_18",
    "original":"雖樂成立，由與現量等相違故，名似立宗。",
    "folio":1,
    "analyzed":"雖 樂 成 立  由 與 現 量 等 相 違 故  名 似 立 宗  "
  },
  {
    "segmentnr":"ZH_T32_1630_001:0011b27_6",
    "original":"謂現量相違、比量相違、自教相違、世間相違、自語相違、能別不極成、所別不極成、俱不極成、相符極成。",
    "folio":1,
    "analyzed":"謂 現量相違  比量相違  自教相違  世 間 相 違  自語相違  能別不極成  所別不極成  俱 不 極 成  相符極成  "
  },
  {
    "segmentnr":"ZH_T32_1630_001:0011b28_3",
    "original":"此中現量相違者，如說「聲非所聞」。",
    "folio":1,
    "analyzed":"此 中 現量相違 者  如 說  聲 非 所 聞   "
  },
  {
    "segmentnr":"ZH_T32_1630_001:0011b28_18",
    "original":"比量相違者，如說「瓶等是常」。",
    "folio":1,
    "analyzed":"比量相違 者  如 說  瓶 等 是 常   "
  },
  {
    "segmentnr":"ZH_T32_1630_001:0011b29_13",
    "original":"自教相違者，如勝論師立「聲為常」。",
    "folio":1,
    "analyzed":"自教相違 者  如 勝 論 師 立  聲 為 常   "
  },
  {
    "segmentnr":"ZH_T32_1630_001:0011c02_9",
    "original":"世間相違者，如說「懷兔非月，有故」，又如說言「人頂骨淨，眾生分故，猶如螺貝」。",
    "folio":1,
    "analyzed":"世 間 相 違 者  如 說  懷 兔 非 月  有 故   又 如 說 言  人 頂 骨 淨  眾 生 分 故  猶 如 螺 貝   "
  },
  {
    "segmentnr":"ZH_T32_1630_001:0011c03_5",
    "original":"自語相違者，如言「我母是其石女」。",
    "folio":1,
    "analyzed":"自語相違 者  如 言  我 母 是 其 石 女   "
  },
  {
    "segmentnr":"ZH_T32_1630_001:0011c04_7",
    "original":"能別不極成者，如佛弟子對數論師立「聲滅壞」。",
    "folio":1,
    "analyzed":"能別不極成 者  如 佛 弟 子 對 數 論 師 立  聲 滅 壞   "
  },
  {
    "segmentnr":"ZH_T32_1630_001:0011c05_9",
    "original":"所別不極成者，如數論師對佛弟子說「我是思」。",
    "folio":1,
    "analyzed":"所別不極成 者  如 數 論 師 對 佛 弟 子 說  我 是 思   "
  },
  {
    "segmentnr":"ZH_T32_1630_001:0011c06_14",
    "original":"俱不極成者，如勝論師對佛弟子立「我以為和合因緣」。",
    "folio":1,
    "analyzed":"俱 不 極 成 者  如 勝 論 師 對 佛 弟 子 立  我 以 為 和合因緣   "
  },
  {
    "segmentnr":"ZH_T32_1630_001:0011c07_10",
    "original":"相符極成者，如說「聲是所聞」。",
    "folio":1,
    "analyzed":"相符極成 者  如 說  聲 是 所 聞   "
  },
  {
    "segmentnr":"ZH_T32_1630_001:0011c08_19",
    "original":"如是多言，是遣諸法自相門故、不容成故、立無果故，名似立宗過。",
    "folio":1,
    "analyzed":"如 是 多 言  是 遣 諸 法 自 相 門 故  不 容 成 故  立 無 果 故  名 似 立 宗 過  "
  },
  {
    "segmentnr":"ZH_T32_1630_001:0011c09_9",
    "original":"已說似宗，當說似因。",
    "folio":1,
    "analyzed":"已 說 似 宗  當 說 似 因  "
  },
  {
    "segmentnr":"ZH_T32_1630_001:0011c10_4",
    "original":"不成、不定及與相違，是名似因。",
    "folio":1,
    "analyzed":"不 成  不 定 及 與 相 違  是 名 似 因  "
  },
  {
    "segmentnr":"ZH_T32_1630_001:0011c11_4",
    "original":"不成有四：",
    "folio":1,
    "analyzed":"不 成 有 四  "
  },
  {
    "segmentnr":"ZH_T32_1630_001:0011c11_11",
    "original":"一、兩俱不成；",
    "folio":1,
    "analyzed":"一  兩 俱 不 成  "
  },
  {
    "segmentnr":"ZH_T32_1630_001:0011c11_18",
    "original":"二、隨一不成；",
    "folio":1,
    "analyzed":"二  隨一不成  "
  },
  {
    "segmentnr":"ZH_T32_1630_001:0011c12_2",
    "original":"三、猶豫不成；",
    "folio":1,
    "analyzed":"三  猶豫不成  "
  },
  {
    "segmentnr":"ZH_T32_1630_001:0011c12_9",
    "original":"四、所依不成。",
    "folio":1,
    "analyzed":"四  所依不成  "
  },
  {
    "segmentnr":"ZH_T32_1630_001:0011c13_14",
    "original":"如成立「聲為無常」等，若言「是眼所見性故」，兩俱不成。",
    "folio":1,
    "analyzed":"如 成 立  聲 為 無 常  等  若 言  是 眼 所 見 性 故   兩 俱 不 成  "
  },
  {
    "segmentnr":"ZH_T32_1630_001:0011c14_8",
    "original":"「所作性故」，對聲顯論，隨一不成。",
    "folio":1,
    "analyzed":" 所 作 性 故   對 聲 顯 論  隨一不成  "
  },
  {
    "segmentnr":"ZH_T32_1630_001:0011c15_18",
    "original":"於霧等性起疑惑時，為成「大種和合火有」而有所說，猶豫不成。",
    "folio":1,
    "analyzed":"於 霧 等 性 起 疑 惑 時  為 成  大種和合 火 有  而 有 所 說  猶豫不成  "
  },
  {
    "segmentnr":"ZH_T32_1630_001:0011c16_19",
    "original":"「虛空實有，德所依故」，對無空論，所依不成。",
    "folio":1,
    "analyzed":" 虛 空 實 有  德 所 依 故   對 無 空 論  所依不成  "
  },
  {
    "segmentnr":"ZH_T32_1630_001:0011c17_4",
    "original":"不定有六：",
    "folio":1,
    "analyzed":"不 定 有 六  "
  },
  {
    "segmentnr":"ZH_T32_1630_001:0011c17_8",
    "original":"一、共；",
    "folio":1,
    "analyzed":"一  共  "
  },
  {
    "segmentnr":"ZH_T32_1630_001:0011c17_13",
    "original":"二、不共；",
    "folio":1,
    "analyzed":"二  不 共  "
  },
  {
    "segmentnr":"ZH_T32_1630_001:0011c18_2",
    "original":"三、同品一分轉異品遍轉；",
    "folio":1,
    "analyzed":"三  同品一分轉異品遍轉  "
  },
  {
    "segmentnr":"ZH_T32_1630_001:0011c18_14",
    "original":"四、異品一分轉同品遍轉；",
    "folio":1,
    "analyzed":"四  異品一分轉同品遍轉  "
  },
  {
    "segmentnr":"ZH_T32_1630_001:0011c19_1",
    "original":"五、俱品一分轉；",
    "folio":1,
    "analyzed":"五  俱 品 一 分 轉  "
  },
  {
    "segmentnr":"ZH_T32_1630_001:0011c19_8",
    "original":"六、相違決定。",
    "folio":1,
    "analyzed":"六  相違決定  "
  },
  {
    "segmentnr":"ZH_T32_1630_001:0011c20_3",
    "original":"此中共者，如言「聲常，所量性故」。",
    "folio":1,
    "analyzed":"此 中 共 者  如 言  聲 常  所 量 性 故   "
  },
  {
    "segmentnr":"ZH_T32_1630_001:0011c20_17",
    "original":"常無常品皆共此因，是故不定。",
    "folio":1,
    "analyzed":"常 無 常 品 皆 共 此 因  是 故 不 定  "
  },
  {
    "segmentnr":"ZH_T32_1630_001:0011c21_11",
    "original":"為如瓶等所量性故，聲是無常？",
    "folio":1,
    "analyzed":"為 如 瓶 等 所 量 性 故  聲 是 無 常  "
  },
  {
    "segmentnr":"ZH_T32_1630_001:0011c22_7",
    "original":"為如空等所量性故，聲是其常？",
    "folio":1,
    "analyzed":"為 如 空 等 所 量 性 故  聲 是 其 常  "
  },
  {
    "segmentnr":"ZH_T32_1630_001:0011c24_6",
    "original":"言不共者，如說「聲常，所聞性故」，常無常品皆離此因，常無常外餘非有故，是猶豫因。",
    "folio":1,
    "analyzed":"言 不 共 者  如 說  聲 常  所 聞 性 故   常 無 常 品 皆 離 此 因  常 無 常 外 餘 非 有 故  是 猶 豫 因  "
  },
  {
    "segmentnr":"ZH_T32_1630_001:0011c24_16",
    "original":"此所聞性，其猶何等？",
    "folio":1,
    "analyzed":"此 所 聞 性  其 猶 何 等  "
  },
  {
    "segmentnr":"ZH_T32_1630_001:0011c26_5",
    "original":"同品一分轉異品遍轉者，如說「聲非勤勇無間所發，無常性故」。",
    "folio":1,
    "analyzed":"同品一分轉異品遍轉 者  如 說  聲 非 勤 勇 無 間 所 發  無 常 性 故   "
  },
  {
    "segmentnr":"ZH_T32_1630_001:0011c27_5",
    "original":"此中非勤勇無間所發宗，以電空等為其同品。",
    "folio":1,
    "analyzed":"此 中 非 勤 勇 無 間 所 發 宗  以 電 空 等 為 其 同 品  "
  },
  {
    "segmentnr":"ZH_T32_1630_001:0011c28_1",
    "original":"此無常性，於電等有、於空等無。",
    "folio":1,
    "analyzed":"此 無 常 性  於 電 等 有  於 空 等 無  "
  },
  {
    "segmentnr":"ZH_T32_1630_001:0011c29_3",
    "original":"非勤勇無間所發宗，以瓶等為異品，於彼遍有。",
    "folio":1,
    "analyzed":"非 勤 勇 無 間 所 發 宗  以 瓶 等 為 異 品  於 彼 遍 有  "
  },
  {
    "segmentnr":"ZH_T32_1630_001:0012a01_2",
    "original":"此因以電、瓶等為同法故，亦是不定。",
    "folio":1,
    "analyzed":"此 因 以 電  瓶 等 為 同 法 故  亦 是 不 定  "
  },
  {
    "segmentnr":"ZH_T32_1630_001:0012a02_1",
    "original":"為如瓶等無常性故，彼是勤勇無間所發？",
    "folio":1,
    "analyzed":"為 如 瓶 等 無 常 性 故  彼 是 勤 勇 無 間 所 發  "
  },
  {
    "segmentnr":"ZH_T32_1630_001:0012a03_1",
    "original":"為如電等無常性故，彼非勤勇無間所發？",
    "folio":1,
    "analyzed":"為 如 電 等 無 常 性 故  彼 非 勤 勇 無 間 所 發  "
  },
  {
    "segmentnr":"ZH_T32_1630_001:0012a04_13",
    "original":"異品一分轉同品遍轉者，如立宗言「聲是勤勇無間所發，無常性故」。",
    "folio":1,
    "analyzed":"異品一分轉同品遍轉 者  如 立 宗 言  聲 是 勤 勇 無 間 所 發  無 常 性 故   "
  },
  {
    "segmentnr":"ZH_T32_1630_001:0012a05_17",
    "original":"勤勇無間所發宗，以瓶等為同品，其無常性於此遍有；",
    "folio":1,
    "analyzed":"勤 勇 無 間 所 發 宗  以 瓶 等 為 同 品  其 無 常 性 於 此 遍 有  "
  },
  {
    "segmentnr":"ZH_T32_1630_001:0012a07_2",
    "original":"以電空等為異品，於彼一分電等是有、空等是無。",
    "folio":1,
    "analyzed":"以 電 空 等 為 異 品  於 彼 一 分 電 等 是 有  空 等 是 無  "
  },
  {
    "segmentnr":"ZH_T32_1630_001:0012a07_12",
    "original":"是故如前，亦為不定。",
    "folio":1,
    "analyzed":"是 故 如 前  亦 為 不 定  "
  },
  {
    "segmentnr":"ZH_T32_1630_001:0012a08_11",
    "original":"俱品一分轉者，如說「聲常，無質礙故」。",
    "folio":1,
    "analyzed":"俱 品 一 分 轉 者  如 說  聲 常  無 質 礙 故   "
  },
  {
    "segmentnr":"ZH_T32_1630_001:0012a10_3",
    "original":"此中常宗，以虛空極微等為同品，無質礙性於虛空等有、於極微等無；",
    "folio":1,
    "analyzed":"此 中 常 宗  以 虛 空 極 微 等 為 同 品  無 質 礙 性 於 虛 空 等 有  於 極 微 等 無  "
  },
  {
    "segmentnr":"ZH_T32_1630_001:0012a11_3",
    "original":"以瓶樂等為異品，於樂等有、於瓶等無。",
    "folio":1,
    "analyzed":"以 瓶 樂 等 為 異 品  於 樂 等 有  於 瓶 等 無  "
  },
  {
    "segmentnr":"ZH_T32_1630_001:0012a12_3",
    "original":"是故此因，以樂以空為同法故，亦名不定。",
    "folio":1,
    "analyzed":"是 故 此 因  以 樂 以 空 為 同 法 故  亦 名 不 定  "
  },
  {
    "segmentnr":"ZH_T32_1630_001:0012a13_10",
    "original":"相違決定者，如立宗言「聲是無常，所作性故，譬如瓶等」；",
    "folio":1,
    "analyzed":"相違決定 者  如 立 宗 言  聲 是 無 常  所 作 性 故  譬 如 瓶 等   "
  },
  {
    "segmentnr":"ZH_T32_1630_001:0012a14_5",
    "original":"有立「聲常，所聞性故，譬如聲性」。",
    "folio":1,
    "analyzed":"有 立  聲 常  所 聞 性 故  譬 如 聲 性   "
  },
  {
    "segmentnr":"ZH_T32_1630_001:0012a14_19",
    "original":"此二皆是猶豫因故，俱名不定。",
    "folio":1,
    "analyzed":"此 二 皆 是 猶 豫 因 故  俱 名 不 定  "
  },
  {
    "segmentnr":"ZH_T32_1630_001:0012a15_4",
    "original":"相違有四：",
    "folio":1,
    "analyzed":"相 違 有 四  "
  },
  {
    "segmentnr":"ZH_T32_1630_001:0012a16_18",
    "original":"謂法自性相違因、法差別相違因、有法自相相違因、有法差別相違因等。",
    "folio":1,
    "analyzed":"謂 法 自 性 相 違 因  法差別相違因  有法自相相違因  有法差別相違因 等  "
  },
  {
    "segmentnr":"ZH_T32_1630_001:0012a18_9",
    "original":"此中，法自相相違因者，如說「聲常，所作性故，或勤勇無間所發性故」。",
    "folio":1,
    "analyzed":"此 中  法自相相違因 者  如 說  聲 常  所 作 性 故  或 勤 勇 無 間 所 發 性 故   "
  },
  {
    "segmentnr":"ZH_T32_1630_001:0012a19_4",
    "original":"此因唯於異品中有，是故相違。",
    "folio":1,
    "analyzed":"此 因 唯 於 異 品 中 有  是 故 相 違  "
  },
  {
    "segmentnr":"ZH_T32_1630_001:0012a20_13",
    "original":"法差別相違因者，如說「眼等必為他用，積聚性故，如臥具等」。",
    "folio":1,
    "analyzed":"法差別相違因 者  如 說  眼 等 必 為 他 用  積 聚 性 故  如 臥 具 等   "
  },
  {
    "segmentnr":"ZH_T32_1630_001:0012a23_1",
    "original":"此因如能成立眼等必為他用，如是亦能成立所立法差別相違積聚他用，諸臥具等為積聚他所受用故。",
    "folio":1,
    "analyzed":"此 因 如 能 成 立 眼 等 必 為 他 用  如 是 亦 能 成 立 所 立 法差別相違 積 聚 他 用  諸 臥 具 等 為 積 聚 他 所 受 用 故  "
  },
  {
    "segmentnr":"ZH_T32_1630_001:0012a24_19",
    "original":"有法自相相違因者，如說「有性非實非德非業，有一實故、有德業故，如同異性」。",
    "folio":1,
    "analyzed":"有法自相相違因 者  如 說  有 性 非 實 非 德 非 業  有 一 實 故  有 德 業 故  如 同 異 性   "
  },
  {
    "segmentnr":"ZH_T32_1630_001:0012a26_4",
    "original":"此因如能成遮實等，如是亦能成遮有性，俱決定故。",
    "folio":1,
    "analyzed":"此 因 如 能 成 遮 實 等  如 是 亦 能 成 遮 有 性  俱 決 定 故  "
  },
  {
    "segmentnr":"ZH_T32_1630_001:0012a28_18",
    "original":"有法差別相違因者，如即此因即於前宗有法差別作有緣性，亦能成立與此相違作非有緣性，如遮實等，俱決定故。",
    "folio":1,
    "analyzed":"有法差別相違因 者  如 即 此 因 即 於 前 宗 有 法 差 別 作 有 緣 性  亦 能 成 立 與 此 相 違 作 非 有 緣 性  如 遮 實 等  俱 決 定 故  "
  },
  {
    "segmentnr":"ZH_T32_1630_001:0012a29_9",
    "original":"已說似因，當說似喻。",
    "folio":1,
    "analyzed":"已 說 似 因  當 說 似 喻  "
  },
  {
    "segmentnr":"ZH_T32_1630_001:0012b01_8",
    "original":"似同法喻有其五種：",
    "folio":1,
    "analyzed":"似 同 法 喻 有 其 五 種  "
  },
  {
    "segmentnr":"ZH_T32_1630_001:0012b01_16",
    "original":"一、能立法不成；",
    "folio":1,
    "analyzed":"一  能立法不成  "
  },
  {
    "segmentnr":"ZH_T32_1630_001:0012b02_3",
    "original":"二、所立法不成；",
    "folio":1,
    "analyzed":"二  所立法不成  "
  },
  {
    "segmentnr":"ZH_T32_1630_001:0012b02_9",
    "original":"三、俱不成；",
    "folio":1,
    "analyzed":"三  俱 不 成  "
  },
  {
    "segmentnr":"ZH_T32_1630_001:0012b02_14",
    "original":"四、無合；",
    "folio":1,
    "analyzed":"四  無 合  "
  },
  {
    "segmentnr":"ZH_T32_1630_001:0012b02_19",
    "original":"五、倒合。",
    "folio":1,
    "analyzed":"五  倒 合  "
  },
  {
    "segmentnr":"ZH_T32_1630_001:0012b03_4",
    "original":"似異法喻亦有五種：",
    "folio":1,
    "analyzed":"似 異 法 喻 亦 有 五 種  "
  },
  {
    "segmentnr":"ZH_T32_1630_001:0012b03_11",
    "original":"一、所立不遣；",
    "folio":1,
    "analyzed":"一  所立不遣  "
  },
  {
    "segmentnr":"ZH_T32_1630_001:0012b03_18",
    "original":"二、能立不遣；",
    "folio":1,
    "analyzed":"二  能立不遣  "
  },
  {
    "segmentnr":"ZH_T32_1630_001:0012b04_1",
    "original":"三、俱不遣；",
    "folio":1,
    "analyzed":"三  俱 不 遣  "
  },
  {
    "segmentnr":"ZH_T32_1630_001:0012b04_6",
    "original":"四、不離；",
    "folio":1,
    "analyzed":"四  不 離  "
  },
  {
    "segmentnr":"ZH_T32_1630_001:0012b04_11",
    "original":"五、倒離。",
    "folio":1,
    "analyzed":"五  倒 離  "
  },
  {
    "segmentnr":"ZH_T32_1630_001:0012b05_6",
    "original":"能立法不成者，如說「聲常，無質礙故。",
    "folio":1,
    "analyzed":"能立法不成 者  如 說  聲 常  無 質 礙 故  "
  },
  {
    "segmentnr":"ZH_T32_1630_001:0012b06_1",
    "original":"諸無質礙，見彼是常，猶如極微。",
    "folio":1,
    "analyzed":"諸 無 質 礙  見 彼 是 常  猶 如 極 微  "
  },
  {
    "segmentnr":"ZH_T32_1630_001:0012b07_13",
    "original":"」然彼極微，所成立法常性是有，能成立法無質礙無，以諸極微質礙性故。",
    "folio":1,
    "analyzed":" 然 彼 極 微  所 成 立 法 常 性 是 有  能 成 立 法 無 質 礙 無  以 諸 極 微 質 礙 性 故  "
  },
  {
    "segmentnr":"ZH_T32_1630_001:0012b08_8",
    "original":"所立法不成者，謂說「如覺」。",
    "folio":1,
    "analyzed":"所立法不成 者  謂 說  如 覺   "
  },
  {
    "segmentnr":"ZH_T32_1630_001:0012b09_19",
    "original":"然一切覺，能成立法無質礙有，所成立法常住性無，以一切覺皆無常故。",
    "folio":1,
    "analyzed":"然 一 切 覺  能 成 立 法 無 質 礙 有  所 成 立 法 常 住 性 無  以 一 切 覺 皆 無 常 故  "
  },
  {
    "segmentnr":"ZH_T32_1630_001:0012b10_9",
    "original":"俱不成者，復有二種：",
    "folio":1,
    "analyzed":"俱 不 成 者  復 有 二 種  "
  },
  {
    "segmentnr":"ZH_T32_1630_001:0012b10_14",
    "original":"有及非有。",
    "folio":1,
    "analyzed":"有及非有  "
  },
  {
    "segmentnr":"ZH_T32_1630_001:0012b11_4",
    "original":"若言「如瓶」，有俱不成。",
    "folio":1,
    "analyzed":"若 言  如 瓶   有 俱 不 成  "
  },
  {
    "segmentnr":"ZH_T32_1630_001:0012b11_21",
    "original":"若說「如空」，對無空論，無俱不成。",
    "folio":1,
    "analyzed":"若 說  如 空   對 無 空 論  無 俱 不 成  "
  },
  {
    "segmentnr":"ZH_T32_1630_001:0012b13_9",
    "original":"無合者，謂於是處無有配合，但於瓶等雙現能立、所立二法。",
    "folio":1,
    "analyzed":"無 合 者  謂 於 是 處 無 有 配 合  但 於 瓶 等 雙 現 能 立  所 立 二 法  "
  },
  {
    "segmentnr":"ZH_T32_1630_001:0012b14_5",
    "original":"如言「於瓶，見所作性及無常性」。",
    "folio":1,
    "analyzed":"如 言  於 瓶  見 所 作 性 及 無 常 性   "
  },
  {
    "segmentnr":"ZH_T32_1630_001:0012b15_18",
    "original":"倒合者，謂應說言「諸所作者皆是無常」，而倒說言「諸無常者皆是所作」。",
    "folio":1,
    "analyzed":"倒 合 者  謂 應 說 言  諸 所 作 者 皆 是 無 常   而 倒 說 言  諸 無 常 者 皆 是 所 作   "
  },
  {
    "segmentnr":"ZH_T32_1630_001:0012b16_6",
    "original":"如是名似同法喻品。",
    "folio":1,
    "analyzed":"如 是 名 似 同 法 喻 品  "
  },
  {
    "segmentnr":"ZH_T32_1630_001:0012b18_10",
    "original":"似異法中，所立不遣者，且如有言「諸無常者，見彼質礙，譬如極微」。",
    "folio":1,
    "analyzed":"似 異 法 中  所立不遣 者  且 如 有 言  諸 無 常 者  見 彼 質 礙  譬 如 極 微   "
  },
  {
    "segmentnr":"ZH_T32_1630_001:0012b20_4",
    "original":"由於極微所成立法常性不遣，彼立極微是常性故，能成立法無質礙無。",
    "folio":1,
    "analyzed":"由 於 極 微 所 成 立 法 常 性 不 遣  彼 立 極 微 是 常 性 故  能 成 立 法 無 質 礙 無  "
  },
  {
    "segmentnr":"ZH_T32_1630_001:0012b20_17",
    "original":"能立不遣者，謂說「如業」。",
    "folio":1,
    "analyzed":"能立不遣 者  謂 說  如 業   "
  },
  {
    "segmentnr":"ZH_T32_1630_001:0012b21_15",
    "original":"但遣所立，不遣能立，彼說諸業無質礙故。",
    "folio":1,
    "analyzed":"但 遣 所 立  不 遣 能 立  彼 說 諸 業 無 質 礙 故  "
  },
  {
    "segmentnr":"ZH_T32_1630_001:0012b22_13",
    "original":"俱不遣者，對彼有論，說「如虛空」。",
    "folio":1,
    "analyzed":"俱 不 遣 者  對 彼 有 論  說  如 虛 空   "
  },
  {
    "segmentnr":"ZH_T32_1630_001:0012b24_1",
    "original":"由彼虛空不遣常性、無質礙性，以說虛空是常性故、無質礙故。",
    "folio":1,
    "analyzed":"由 彼 虛 空 不 遣 常 性  無 質 礙 性  以 說 虛 空 是 常 性 故  無 質 礙 故  "
  },
  {
    "segmentnr":"ZH_T32_1630_001:0012b24_22",
    "original":"不離者，謂說「如瓶，見無常性、有質礙性」。",
    "folio":1,
    "analyzed":"不 離 者  謂 說  如 瓶  見 無 常 性  有 質 礙 性   "
  },
  {
    "segmentnr":"ZH_T32_1630_001:0012b25_18",
    "original":"倒離者，謂如說言「諸質礙者皆是無常」。",
    "folio":1,
    "analyzed":"倒 離 者  謂 如 說 言  諸 質 礙 者 皆 是 無 常   "
  },
  {
    "segmentnr":"ZH_T32_1630_001:0012b26_14",
    "original":"如是等似宗、因、喻言，非正能立。",
    "folio":1,
    "analyzed":"如 是 等 似 宗  因  喻 言  非 正 能 立  "
  },
  {
    "segmentnr":"ZH_T32_1630_001:0012b27_16",
    "original":"復次為自開悟，當知唯有現、比二量。",
    "folio":1,
    "analyzed":"復 次 為 自 開 悟  當 知 唯 有 現  比 二 量  "
  },
  {
    "segmentnr":"ZH_T32_1630_001:0012b28_7",
    "original":"此中現量，謂無分別。",
    "folio":1,
    "analyzed":"此 中 現 量  謂 無 分 別  "
  },
  {
    "segmentnr":"ZH_T32_1630_001:0012b29_16",
    "original":"若有正智於色等義，離名種等所有分別，現現別轉，故名現量。",
    "folio":1,
    "analyzed":"若 有 正 智 於 色 等 義  離 名 種 等 所 有 分 別  現 現 別 轉  故 名 現 量  "
  },
  {
    "segmentnr":"ZH_T32_1630_001:0012c01_11",
    "original":"言比量者，謂藉眾相而觀於義。",
    "folio":1,
    "analyzed":"言 比 量 者  謂 藉 眾 相 而 觀 於 義  "
  },
  {
    "segmentnr":"ZH_T32_1630_001:0012c02_3",
    "original":"相有三種，如前已說。",
    "folio":1,
    "analyzed":"相 有 三 種  如 前 已 說  "
  },
  {
    "segmentnr":"ZH_T32_1630_001:0012c03_13",
    "original":"由彼為因，於所比義有正智生，了知有火或無常等，是名比量。",
    "folio":1,
    "analyzed":"由 彼 為 因  於 所 比 義 有 正 智 生  了 知 有 火 或 無 常 等  是 名 比 量  "
  },
  {
    "segmentnr":"ZH_T32_1630_001:0012c04_9",
    "original":"於二量中，即智名果，是證相故。",
    "folio":1,
    "analyzed":"於 二 量 中  即 智 名 果  是 證 相 故  "
  },
  {
    "segmentnr":"ZH_T32_1630_001:0012c05_4",
    "original":"如有作用而顯現故，亦名為量。",
    "folio":1,
    "analyzed":"如 有 作 用 而 顯 現 故  亦 名 為 量  "
  },
  {
    "segmentnr":"ZH_T32_1630_001:0012c06_13",
    "original":"有分別智於義異轉，名似現量。",
    "folio":1,
    "analyzed":"有分別智 於 義 異 轉  名 似 現 量  "
  },
  {
    "segmentnr":"ZH_T32_1630_001:0012c08_9",
    "original":"謂諸有智了瓶衣等分別而生，由彼於義不以自相為境界故，名似現量。",
    "folio":1,
    "analyzed":"謂 諸 有 智 了 瓶 衣 等 分別而生  由 彼 於 義 不 以 自 相 為 境 界 故  名 似 現 量  "
  },
  {
    "segmentnr":"ZH_T32_1630_001:0012c09_9",
    "original":"若似因智為先所起諸似義智，名似比量。",
    "folio":1,
    "analyzed":"若 似 因 智 為 先 所 起 諸 似 義 智  名 似 比 量  "
  },
  {
    "segmentnr":"ZH_T32_1630_001:0012c09_19",
    "original":"似因多種，如先已說。",
    "folio":1,
    "analyzed":"似 因 多 種  如 先 已 說  "
  },
  {
    "segmentnr":"ZH_T32_1630_001:0012c11_6",
    "original":"用彼為因，於似所比諸有智生，不能正解，名似比量。",
    "folio":1,
    "analyzed":"用 彼 為 因  於 似 所 比 諸 有 智 生  不能正解  名 似 比 量  "
  },
  {
    "segmentnr":"ZH_T32_1630_001:0012c12_15",
    "original":"復次若正顯示能立過失，說名能破。",
    "folio":1,
    "analyzed":"復 次 若 正 顯 示 能 立 過 失  說 名 能 破  "
  },
  {
    "segmentnr":"ZH_T32_1630_001:0012c15_4",
    "original":"謂初能立缺減過性、立宗過性、不成立性、不定因性、相違因性及喻過性，顯示此言開曉問者，故名能破。",
    "folio":1,
    "analyzed":"謂 初 能 立 缺 減 過 性  立 宗 過 性  不 成 立 性  不 定 因 性  相 違 因 性 及 喻 過 性  顯 示 此 言 開 曉 問 者  故 名 能 破  "
  },
  {
    "segmentnr":"ZH_T32_1630_001:0012c15_18",
    "original":"若不實顯能立過言，名似能破。",
    "folio":1,
    "analyzed":"若 不 實 顯 能 立 過 言  名 似 能 破  "
  },
  {
    "segmentnr":"ZH_T32_1630_001:0012c19_5",
    "original":"謂於圓滿能立顯示缺減性言、於無過宗有過宗言、於成就因不成因言、於決定因不定因言、於不相違因相違因言、於無過喻有過喻言。",
    "folio":1,
    "analyzed":"謂 於 圓 滿 能 立 顯 示 缺 減 性 言  於 無 過 宗 有 過 宗 言  於 成 就 因 不 成 因 言  於 決 定 因 不 定 因 言  於 不相違因 相 違 因 言  於 無 過 喻 有 過 喻 言  "
  },
  {
    "segmentnr":"ZH_T32_1630_001:0012c20_10",
    "original":"如是言說，名似能破，以不能顯他宗過失，彼無過故。",
    "folio":1,
    "analyzed":"如 是 言 說  名 似 能 破  以 不 能 顯 他 宗 過 失  彼 無 過 故  "
  },
  {
    "segmentnr":"ZH_T32_1630_001:0012c20_15",
    "original":"且止斯事。",
    "folio":1,
    "analyzed":"且止斯事  "
  },
  {
    "segmentnr":"ZH_T32_1630_001:0012c21_13",
    "original":"已宣少句義，　　為始立方隅；",
    "folio":1,
    "analyzed":"已 宣 少 句 義    為 始 立 方 隅  "
  },
  {
    "segmentnr":"ZH_T32_1630_001:0012c22_13",
    "original":"其間理非理，　　妙辯於餘處。",
    "folio":1,
    "analyzed":"其 間 理 非 理    妙 辯 於 餘 處  "
  },
  {
    "segmentnr":"ZH_T32_1630_001:0012c26_3",
    "original":"因明入正理論一卷後序因明入正理論後序因明入正理論者，蓋乃抗辯標宗、摧邪顯正之悶閾也。",
    "folio":1,
    "analyzed":"因 明 入 正 理 論 一 卷 後 序 因 明 入 正 理 論 後 序 因 明 入 正 理 論 者  蓋 乃 抗 辯 標 宗  摧 邪 顯 正 之 悶 閾 也  "
  },
  {
    "segmentnr":"ZH_T32_1630_001:0012c26_8",
    "original":"因談照實；",
    "folio":1,
    "analyzed":"因 談 照 實  "
  },
  {
    "segmentnr":"ZH_T32_1630_001:0012c26_13",
    "original":"明彰顯理；",
    "folio":1,
    "analyzed":"明 彰 顯 理  "
  },
  {
    "segmentnr":"ZH_T32_1630_001:0012c26_18",
    "original":"入言趣本；",
    "folio":1,
    "analyzed":"入 言 趣 本  "
  },
  {
    "segmentnr":"ZH_T32_1630_001:0012c27_2",
    "original":"正以離邪；",
    "folio":1,
    "analyzed":"正 以 離 邪  "
  },
  {
    "segmentnr":"ZH_T32_1630_001:0012c27_17",
    "original":"論之者，較言旨歸、審明要會也。",
    "folio":1,
    "analyzed":"論 之 者  較 言 旨 歸  審 明 要 會 也  "
  },
  {
    "segmentnr":"ZH_T32_1630_001:0012c28_15",
    "original":"昔應符道樹茲義備焉，登庸鹿林斯風扇矣。",
    "folio":1,
    "analyzed":"昔 應 符 道 樹 茲 義 備 焉  登 庸 鹿 林 斯 風 扇 矣  "
  },
  {
    "segmentnr":"ZH_T32_1630_001:0013a01_12",
    "original":"六師稽顙而卷舌，十仙請命以知歸。",
    "folio":1,
    "analyzed":"六 師 稽 顙 而 卷 舌  十 仙 請 命 以 知 歸  "
  },
  {
    "segmentnr":"ZH_T32_1630_001:0013a04_12",
    "original":"非天靈曜寢光、邪津鼓浪，同惡孔熾寔繁有徒，所以世親弘盛烈於前，陳那纂遺芳於後，揚真殄謬、夷難解紛，至矣神功備詳餘論。",
    "folio":1,
    "analyzed":"非 天 靈 曜 寢 光  邪 津 鼓 浪  同 惡 孔 熾 寔 繁 有 徒  所 以 世 親 弘 盛 烈 於 前  陳 那 纂 遺 芳 於 後  揚 真 殄 謬  夷 難 解 紛  至 矣 神 功 備 詳 餘 論  "
  },
  {
    "segmentnr":"ZH_T32_1630_001:0013a07_14",
    "original":"粵有天主菩薩亞聖挺生，博綜研詳，聿修前緒，撰略精祕，逗適時機，啟以八門通其二益，芟夷五分取定三支，其義簡而彰，其文約而顯。",
    "folio":1,
    "analyzed":"粵 有 天 主 菩 薩 亞 聖 挺 生  博 綜 研 詳  聿 修 前 緒  撰 略 精 祕  逗 適 時 機  啟 以 八 門 通 其 二 益  芟 夷 五 分 取 定 三 支  其 義 簡 而 彰  其 文 約 而 顯  "
  },
  {
    "segmentnr":"ZH_T32_1630_001:0013a08_17",
    "original":"西方時彥鑽仰彌深，自非履此通規，未足預其高論。",
    "folio":1,
    "analyzed":"西 方 時 彥 鑽 仰 彌 深  自 非 履 此 通 規  未 足 預 其 高 論  "
  },
  {
    "segmentnr":"ZH_T32_1630_001:0013a11_14",
    "original":"大唐皇帝乘時啟聖，闡金鏡而運金輪，納錄嗣明，振玉鼓而調玉燭，洞敷玄化、載緝彝章，爇慧炬而鑒昏城，艤智舟而濟苦海。",
    "folio":1,
    "analyzed":"大 唐 皇 帝 乘 時 啟 聖  闡 金 鏡 而 運 金 輪  納 錄 嗣 明  振 玉 鼓 而 調 玉 燭  洞 敷 玄 化  載 緝 彝 章  爇 慧 炬 而 鑒 昏 城  艤 智 舟 而 濟 苦 海  "
  },
  {
    "segmentnr":"ZH_T32_1630_001:0013a14_10",
    "original":"我三藏法師玄奘，神悟爽𢪛峻節冠群，行四勤如不及、瞻三宗而好問，漢地先達各擅專門，寓目必察其微、納心並殫其妙。",
    "folio":1,
    "analyzed":"我 三藏法師 玄 奘  神 悟 爽 𢪛 峻 節 冠 群  行 四 勤 如 不 及  瞻 三 宗 而 好 問  漢 地 先 達 各 擅 專 門  寓 目 必 察 其 微  納 心 並 殫 其 妙  "
  },
  {
    "segmentnr":"ZH_T32_1630_001:0013a16_1",
    "original":"嗟乎聖迹緜遠、像教陵夷，未嘗不臨訛文以喟然、撫疑義而太息。",
    "folio":1,
    "analyzed":"嗟 乎 聖 迹 緜 遠  像 教 陵 夷  未 嘗 不 臨 訛 文 以 喟 然  撫 疑 義 而 太 息  "
  },
  {
    "segmentnr":"ZH_T32_1630_001:0013a16_15",
    "original":"望葱山而高視，期鷲峯而遠遊。",
    "folio":1,
    "analyzed":"望 葱 山 而 高 視  期 鷲 峯 而 遠 遊  "
  },
  {
    "segmentnr":"ZH_T32_1630_001:0013a18_17",
    "original":"既而冒險乘危詢師訪道，行達北印度迦濕彌羅國，屬大論師僧伽耶舍，稽疑八藏、考決五乘。",
    "folio":1,
    "analyzed":"既 而 冒 險 乘 危 詢 師 訪 道  行 達 北 印 度 迦 濕 彌 羅 國  屬 大 論 師 僧 伽 耶 舍  稽 疑 八 藏  考 決 五 乘  "
  },
  {
    "segmentnr":"ZH_T32_1630_001:0013a20_10",
    "original":"論師以大義磐根嘉其素蓄，唯因明妙術誨其未喻，梵音覯止氷釋于懷。",
    "folio":1,
    "analyzed":"論 師 以 大 義 磐 根 嘉 其 素 蓄  唯 因 明 妙 術 誨 其 未 喻  梵 音 覯 止 氷 釋 于 懷  "
  },
  {
    "segmentnr":"ZH_T32_1630_001:0013a22_6",
    "original":"後於中印度摩竭陀國，遇尸羅跋陀羅菩薩，更廣其例，觸類而長、優而柔之。",
    "folio":1,
    "analyzed":"後 於 中 印 度 摩 竭 陀 國  遇 尸 羅 跋 陀 羅 菩 薩  更 廣 其 例  觸 類 而 長  優 而 柔 之  "
  },
  {
    "segmentnr":"ZH_T32_1630_001:0013a23_12",
    "original":"於是遍謁遺靈、備訊餘烈，雖遇鍱腹，縱辯無前，風偃邪徒；",
    "folio":1,
    "analyzed":"於 是 遍 謁 遺 靈  備 訊 餘 烈  雖 遇 鍱 腹  縱 辯 無 前  風 偃 邪 徒  "
  },
  {
    "segmentnr":"ZH_T32_1630_001:0013a24_6",
    "original":"抑兼茲論，旋弘周化，景福會昌。",
    "folio":1,
    "analyzed":"抑 兼 茲 論  旋 弘 周 化  景 福 會 昌  "
  },
  {
    "segmentnr":"ZH_T32_1630_001:0013a25_10",
    "original":"粵以貞觀二十一年秋八月六日，於弘福寺承詔譯訖。",
    "folio":1,
    "analyzed":"粵 以 貞 觀 二 十 一 年 秋 八 月 六 日  於 弘 福 寺 承 詔 譯 訖  "
  },
  {
    "segmentnr":"ZH_T32_1630_001:0013b01_14",
    "original":"弘福寺沙門明濬筆受證文，弘福寺沙門玄謨證梵語，大總持寺沙門玄應正字，大總持寺沙門道洪、實際寺沙門明琰、羅漢寺沙門慧貴、寶昌寺沙門法祥、弘福寺沙門文備、廓州法講寺沙門道深、蒲州栖巖寺沙門神泰，詳證大義。",
    "folio":1,
    "analyzed":"弘 福 寺 沙 門 明 濬 筆 受 證 文  弘 福 寺 沙 門 玄 謨 證 梵 語  大 總 持 寺 沙 門 玄 應 正 字  大 總 持 寺 沙 門 道 洪  實 際 寺 沙 門 明 琰  羅 漢 寺 沙 門 慧 貴  寶 昌 寺 沙 門 法 祥  弘 福 寺 沙 門 文 備  廓 州 法 講 寺 沙 門 道 深  蒲 州 栖 巖 寺 沙 門 神 泰  詳 證 大 義  "
  },
  {
    "segmentnr":"ZH_T32_1630_001:0013b03_2",
    "original":"銀青光祿大夫行左庶子高陽縣開國男臣許敬宗奉詔監譯。",
    "folio":1,
    "analyzed":"銀 青 光 祿 大 夫 行 左 庶 子 高 陽 縣 開 國 男 臣 許 敬 宗 奉 詔 監 譯  "
  },
  {
    "segmentnr":"ZH_T32_1630_001:0013b05_10",
    "original":"三藏法師以虛已應物闢此幽關，義海淼其無源、詞峯峻而難仰，異方秀傑同稟親承，筆記玄章並行於世。",
    "folio":1,
    "analyzed":"三藏法師 以 虛 已 應 物 闢 此 幽 關  義 海 淼 其 無 源  詞 峯 峻 而 難 仰  異 方 秀 傑 同 稟 親 承  筆 記 玄 章 並 行 於 世  "
  },
  {
    "segmentnr":"ZH_T32_1630_001:0013b07_7",
    "original":"余以不敏妄忝吹噓，受旨證文偶茲嘉會，敢錄時事貽諸後毘，勝範鴻因無泯來際。",
    "folio":1,
    "analyzed":"余 以 不 敏 妄 忝 吹 噓  受 旨 證 文 偶 茲 嘉 會  敢 錄 時 事 貽 諸 後 毘  勝 範 鴻 因 無 泯 來 際  "
  }
]