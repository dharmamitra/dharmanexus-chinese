[
  {
    "segmentnr":"ZH_T31_1591_004:0089c08_0",
    "original":"成唯識寶生論卷第四一名二十唯識順釋論",
    "folio":4,
    "analyzed":"成 唯 識 寶 生 論 卷 第 四 一 名 二 十 唯 識 順 釋 論 "
  },
  {
    "segmentnr":"ZH_T31_1591_004:0089c10_0",
    "original":"護法菩薩造",
    "folio":4,
    "analyzed":"護 法 菩 薩 造 "
  },
  {
    "segmentnr":"ZH_T31_1591_004:0089c11_0",
    "original":"大唐三藏法師義淨奉　制譯",
    "folio":4,
    "analyzed":"大 唐 三藏法師 義 淨 奉  制 譯 "
  },
  {
    "segmentnr":"ZH_T31_1591_004:0089c12_2",
    "original":"論曰：",
    "folio":4,
    "analyzed":"論 曰  "
  },
  {
    "segmentnr":"ZH_T31_1591_004:0089c12_20",
    "original":"識從自種生者，以因性同故，非有質礙。",
    "folio":4,
    "analyzed":"識 從 自 種 生 者  以 因 性 同 故  非 有 質 礙  "
  },
  {
    "segmentnr":"ZH_T31_1591_004:0089c13_17",
    "original":"所依所緣五識身境識之相故，猶如意識。",
    "folio":4,
    "analyzed":"所 依 所 緣 五 識 身 境 識 之 相 故  猶 如 意 識  "
  },
  {
    "segmentnr":"ZH_T31_1591_004:0089c15_9",
    "original":"或不離心心所體性，彼眼等識同共作業能生因故，猶如意處法處。",
    "folio":4,
    "analyzed":"或 不 離 心 心 所 體 性  彼 眼 等 識 同 共 作 業 能 生 因 故  猶 如 意 處 法 處  "
  },
  {
    "segmentnr":"ZH_T31_1591_004:0089c16_8",
    "original":"此說表示蘇呾羅意，經但說意，不立宗故。",
    "folio":4,
    "analyzed":"此 說 表 示 蘇 呾 羅 意  經 但 說 意  不 立 宗 故  "
  },
  {
    "segmentnr":"ZH_T31_1591_004:0089c17_6",
    "original":"彼所破者，亦不成立斯之所立唯少分義。",
    "folio":4,
    "analyzed":"彼 所 破 者  亦 不 成 立 斯 之 所 立 唯 少 分 義  "
  },
  {
    "segmentnr":"ZH_T31_1591_004:0089c18_1",
    "original":"若立此義，不應更說廣造眾論。",
    "folio":4,
    "analyzed":"若 立 此 義  不 應 更 說 廣 造 眾 論  "
  },
  {
    "segmentnr":"ZH_T31_1591_004:0089c18_6",
    "original":"此云何知？",
    "folio":4,
    "analyzed":"此 云 何 知  "
  },
  {
    "segmentnr":"ZH_T31_1591_004:0089c19_14",
    "original":"猶密意等說成立果及以境界，入人無性說十二處亦復如是。",
    "folio":4,
    "analyzed":"猶 密 意 等 說 成 立 果 及 以 境 界  入 人 無 性 說 十 二 處 亦復如是  "
  },
  {
    "segmentnr":"ZH_T31_1591_004:0089c20_13",
    "original":"若離眼等色自性已，即能趣入人無我性。",
    "folio":4,
    "analyzed":"若 離 眼 等 色 自 性 已  即 能 趣 入 人 無 我 性  "
  },
  {
    "segmentnr":"ZH_T31_1591_004:0089c20_17",
    "original":"何以故？",
    "folio":4,
    "analyzed":"何 以 故  "
  },
  {
    "segmentnr":"ZH_T31_1591_004:0089c22_1",
    "original":"此從二六內外差別，謂即眼等色等六境如是轉生。",
    "folio":4,
    "analyzed":"此 從 二 六 內 外 差 別  謂 即 眼 等 色 等 六 境 如 是 轉 生  "
  },
  {
    "segmentnr":"ZH_T31_1591_004:0089c23_13",
    "original":"亦不從彼差別見者，乃至眼觸眼等作用，離此自性，不應別更有其作者。",
    "folio":4,
    "analyzed":"亦 不 從 彼 差 別 見 者  乃 至 眼 觸 眼 等 作 用  離 此 自 性  不 應 別 更 有 其 作 者  "
  },
  {
    "segmentnr":"ZH_T31_1591_004:0089c24_17",
    "original":"若依眼等而作事業，自在受用，斯說為我我執所縛。",
    "folio":4,
    "analyzed":"若 依 眼 等 而 作 事 業  自 在 受 用  斯 說 為 我 我 執 所 縛  "
  },
  {
    "segmentnr":"ZH_T31_1591_004:0089c26_1",
    "original":"今於此中唯內外處和合自在，眼等作用有生滅故。",
    "folio":4,
    "analyzed":"今 於 此 中 唯 內 外 處 和 合 自 在  眼 等 作 用 有 生 滅 故  "
  },
  {
    "segmentnr":"ZH_T31_1591_004:0089c26_15",
    "original":"斯亦非我眼等為因，無觸對故。",
    "folio":4,
    "analyzed":"斯 亦 非 我 眼 等 為 因  無 觸 對 故  "
  },
  {
    "segmentnr":"ZH_T31_1591_004:0089c27_9",
    "original":"常與有情不相捨離，但說為因。",
    "folio":4,
    "analyzed":"常 與 有 情 不相捨離  但 說 為 因  "
  },
  {
    "segmentnr":"ZH_T31_1591_004:0089c29_2",
    "original":"然能作者，於眼等處義亦如前，是故從彼別類不生，由是能悟人無性理。",
    "folio":4,
    "analyzed":"然 能 作 者  於 眼 等 處 義 亦 如 前  是 故 從 彼 別 類 不 生  由 是 能 悟 人 無 性 理  "
  },
  {
    "segmentnr":"ZH_T31_1591_004:0090a01_1",
    "original":"若人無性能調伏者，趣寂之人此亦能入。",
    "folio":4,
    "analyzed":"若 人 無 性 能 調 伏 者  趣 寂 之 人 此 亦 能 入  "
  },
  {
    "segmentnr":"ZH_T31_1591_004:0090a01_5",
    "original":"何以故？",
    "folio":4,
    "analyzed":"何 以 故  "
  },
  {
    "segmentnr":"ZH_T31_1591_004:0090a02_16",
    "original":"由於生死見眾苦逼，以苦無常，於生死中心生厭離，無我見力頓能棄捨。",
    "folio":4,
    "analyzed":"由 於 生 死 見 眾 苦 逼  以 苦 無 常  於 生 死 中 心生厭離  無 我 見 力 頓 能 棄 捨  "
  },
  {
    "segmentnr":"ZH_T31_1591_004:0090a03_17",
    "original":"怖我斷者，次第因盡故，猶如薪盡火即滅故。",
    "folio":4,
    "analyzed":"怖 我 斷 者  次 第 因 盡 故  猶 如 薪 盡 火 即 滅 故  "
  },
  {
    "segmentnr":"ZH_T31_1591_004:0090a04_2",
    "original":"是故佛言：",
    "folio":4,
    "analyzed":"是 故 佛 言  "
  },
  {
    "segmentnr":"ZH_T31_1591_004:0090a04_11",
    "original":"為斯等類說十二處。",
    "folio":4,
    "analyzed":"為 斯 等 類 說 十 二 處  "
  },
  {
    "segmentnr":"ZH_T31_1591_004:0090a05_7",
    "original":"有說是中不為人無性理說十二處。",
    "folio":4,
    "analyzed":"有 說 是 中 不 為 人 無 性 理 說 十 二 處  "
  },
  {
    "segmentnr":"ZH_T31_1591_004:0090a06_15",
    "original":"此之二相等無差別，有物性故我見顛倒，以對治故此說如理。",
    "folio":4,
    "analyzed":"此 之 二 相 等 無 差 別  有 物 性 故 我 見 顛 倒  以 對 治 故 此 說 如 理  "
  },
  {
    "segmentnr":"ZH_T31_1591_004:0090a07_14",
    "original":"如以顛倒對治顛倒，此非所許亦不善了。",
    "folio":4,
    "analyzed":"如 以 顛 倒 對 治 顛 倒  此 非 所 許 亦 不 善 了  "
  },
  {
    "segmentnr":"ZH_T31_1591_004:0090a08_9",
    "original":"我之所立此之處等，寧無差別？",
    "folio":4,
    "analyzed":"我 之 所 立 此 之 處 等  寧 無 差 別  "
  },
  {
    "segmentnr":"ZH_T31_1591_004:0090a08_19",
    "original":"心及心所，體相差別。",
    "folio":4,
    "analyzed":"心 及 心 所  體 相 差 別  "
  },
  {
    "segmentnr":"ZH_T31_1591_004:0090a10_6",
    "original":"若此志樂心心所時，然彼眼處非耳等處，由是此說相差別故。",
    "folio":4,
    "analyzed":"若 此 志 樂 心 心 所 時  然 彼 眼 處 非 耳 等 處  由 是 此 說 相 差 別 故  "
  },
  {
    "segmentnr":"ZH_T31_1591_004:0090a11_10",
    "original":"此亦如是，同時非一識生於彼，是眼等處自性樂欲。",
    "folio":4,
    "analyzed":"此 亦 如 是  同 時 非 一 識 生 於 彼  是 眼 等 處 自 性 樂 欲  "
  },
  {
    "segmentnr":"ZH_T31_1591_004:0090a12_9",
    "original":"然而色等住金性時，非銀等性，相無差別。",
    "folio":4,
    "analyzed":"然 而 色 等 住 金 性 時  非 銀 等 性  相 無 差 別  "
  },
  {
    "segmentnr":"ZH_T31_1591_004:0090a13_7",
    "original":"此之金等離色等已，不能異說有其別物。",
    "folio":4,
    "analyzed":"此 之 金 等 離 色 等 已  不 能 異 說 有 其 別 物  "
  },
  {
    "segmentnr":"ZH_T31_1591_004:0090a14_6",
    "original":"如是道理，此無差別，不於體性說有色等。",
    "folio":4,
    "analyzed":"如 是 道 理  此 無 差 別  不 於 體 性 說 有 色 等  "
  },
  {
    "segmentnr":"ZH_T31_1591_004:0090a15_10",
    "original":"若如所說相顛倒故不能對治，此與前執有情性同。",
    "folio":4,
    "analyzed":"若 如 所 說 相 顛 倒 故 不 能 對 治  此 與 前 執 有 情 性 同  "
  },
  {
    "segmentnr":"ZH_T31_1591_004:0090a16_13",
    "original":"如彼有情於無我處而見我者是顛倒性，斯見顛倒。",
    "folio":4,
    "analyzed":"如 彼 有 情 於 無 我 處 而 見 我 者 是 顛 倒 性  斯 見 顛 倒  "
  },
  {
    "segmentnr":"ZH_T31_1591_004:0090a17_8",
    "original":"此能除遣如色等處，除我倒故。",
    "folio":4,
    "analyzed":"此 能 除 遣 如 色 等 處  除 我 倒 故  "
  },
  {
    "segmentnr":"ZH_T31_1591_004:0090a18_4",
    "original":"若心相續不斷無顛倒者，此亦非理。",
    "folio":4,
    "analyzed":"若 心 相續不斷 無 顛 倒 者  此 亦 非 理  "
  },
  {
    "segmentnr":"ZH_T31_1591_004:0090a19_7",
    "original":"是中自性樂欲相似不顛倒者，斯亦不善了前後故。",
    "folio":4,
    "analyzed":"是 中 自 性 樂 欲 相 似 不 顛 倒 者  斯 亦 不 善 了 前 後 故  "
  },
  {
    "segmentnr":"ZH_T31_1591_004:0090a19_12",
    "original":"若有說云：",
    "folio":4,
    "analyzed":"若 有 說 云  "
  },
  {
    "segmentnr":"ZH_T31_1591_004:0090a20_18",
    "original":"方便悟入人無自性，說色等處有其體性，猶如意處法處。",
    "folio":4,
    "analyzed":"方 便 悟 入 人 無 自 性  說 色 等 處 有 其 體 性  猶 如 意 處 法 處  "
  },
  {
    "segmentnr":"ZH_T31_1591_004:0090a21_16",
    "original":"若心心所我之自性彼愛樂者，便無諍論。",
    "folio":4,
    "analyzed":"若 心 心 所 我 之 自 性 彼 愛 樂 者  便 無 諍 論  "
  },
  {
    "segmentnr":"ZH_T31_1591_004:0090a22_12",
    "original":"若離心心所別有我體，實無有喻。",
    "folio":4,
    "analyzed":"若 離 心 心 所 別 有 我 體  實 無 有 喻  "
  },
  {
    "segmentnr":"ZH_T31_1591_004:0090a23_12",
    "original":"此之言論如所分別，總相類故，非第一義。",
    "folio":4,
    "analyzed":"此 之 言 論 如 所 分 別  總 相 類 故  非 第 一 義  "
  },
  {
    "segmentnr":"ZH_T31_1591_004:0090a24_6",
    "original":"若說方便趣我無性，是亦不然。",
    "folio":4,
    "analyzed":"若 說 方 便 趣 我 無 性  是 亦 不 然  "
  },
  {
    "segmentnr":"ZH_T31_1591_004:0090a25_4",
    "original":"如應觀察安立此之巧妙方便，說色等處。",
    "folio":4,
    "analyzed":"如 應 觀 察 安 立 此 之 巧 妙 方 便  說 色 等 處  "
  },
  {
    "segmentnr":"ZH_T31_1591_004:0090a26_16",
    "original":"然佛所說但有如斯所應作事，謂欲令入我無自性，何煩更別說唯有心？",
    "folio":4,
    "analyzed":"然 佛 所 說 但 有 如 斯 所應作事  謂 欲 令 入 我 無 自 性  何 煩 更 別 說 唯 有 心  "
  },
  {
    "segmentnr":"ZH_T31_1591_004:0090a27_15",
    "original":"此既非有，如何得云說十二處是密意耶？",
    "folio":4,
    "analyzed":"此 既 非 有  如 何 得 云 說 十 二 處 是 密 意 耶  "
  },
  {
    "segmentnr":"ZH_T31_1591_004:0090b02_2",
    "original":"此亦非理，由其更說法無自性，是極重事，欲令悟入，世尊遂說色等諸法而無自性，欲使諸餘諸大菩薩得彼如來殊勝妙位，周遍生界為大勝益。",
    "folio":4,
    "analyzed":"此 亦 非 理  由 其 更 說 法無自性  是 極 重 事  欲 令 悟 入  世 尊 遂 說 色 等 諸 法 而 無 自 性  欲 使 諸 餘 諸 大 菩 薩 得 彼 如 來 殊 勝 妙 位  周 遍 生 界 為 大 勝 益  "
  },
  {
    "segmentnr":"ZH_T31_1591_004:0090b02_7",
    "original":"此如何作？",
    "folio":4,
    "analyzed":"此 如 何 作  "
  },
  {
    "segmentnr":"ZH_T31_1591_004:0090b03_2",
    "original":"謂色等諸法相似現前，但唯是心。",
    "folio":4,
    "analyzed":"謂 色 等 諸 法 相 似 現 前  但 唯 是 心  "
  },
  {
    "segmentnr":"ZH_T31_1591_004:0090b04_1",
    "original":"除識已外，曾無片物為色等性是可見事。",
    "folio":4,
    "analyzed":"除 識 已 外  曾 無 片 物 為 色 等 性 是 可 見 事  "
  },
  {
    "segmentnr":"ZH_T31_1591_004:0090b04_15",
    "original":"由是故知，色等諸法無有自性。",
    "folio":4,
    "analyzed":"由 是 故 知  色 等 諸 法 無 有 自 性  "
  },
  {
    "segmentnr":"ZH_T31_1591_004:0090b05_17",
    "original":"斯言意顯諸事自性由自識力變現生起，理成決定。",
    "folio":4,
    "analyzed":"斯 言 意 顯 諸 事 自 性 由 自 識 力 變 現 生 起  理 成 決 定  "
  },
  {
    "segmentnr":"ZH_T31_1591_004:0090b07_6",
    "original":"隨其所知所有諸事，並皆離識無別可取，但唯是此而現相狀。",
    "folio":4,
    "analyzed":"隨 其 所 知 所 有 諸 事  並 皆 離 識 無 別 可 取  但 唯 是 此 而 現 相 狀  "
  },
  {
    "segmentnr":"ZH_T31_1591_004:0090b08_5",
    "original":"是以故知實無自性，便能悟入法無性理。",
    "folio":4,
    "analyzed":"是 以 故 知 實 無 自 性  便 能 悟 入 法 無 性 理  "
  },
  {
    "segmentnr":"ZH_T31_1591_004:0090b10_1",
    "original":"有說若為悟入法無性者，此據能勝作是說耶？",
    "folio":4,
    "analyzed":"有 說 若 為 悟 入 法 無 性 者  此 據 能 勝 作 是 說 耶  "
  },
  {
    "segmentnr":"ZH_T31_1591_004:0090b11_17",
    "original":"所見之境唯是錯亂，據勝義理本性空無，作此宣揚善符中觀，所見境無識非有故。",
    "folio":4,
    "analyzed":"所 見 之 境 唯 是 錯 亂  據 勝 義 理 本 性 空 無  作 此 宣 揚 善 符 中 觀  所 見 境 無 識 非 有 故  "
  },
  {
    "segmentnr":"ZH_T31_1591_004:0090b12_7",
    "original":"斯固未閑作何意趣？",
    "folio":4,
    "analyzed":"斯 固 未 閑 作 何 意 趣  "
  },
  {
    "segmentnr":"ZH_T31_1591_004:0090b14_10",
    "original":"且說如是心心所法所見之境不稱其事，妄為領納取不實相名為錯亂，豈非但說而唯有識。",
    "folio":4,
    "analyzed":"且 說 如 是 心心所法 所 見 之 境 不 稱 其 事  妄 為 領 納 取 不 實 相 名 為 錯 亂  豈 非 但 說 而 唯 有 識  "
  },
  {
    "segmentnr":"ZH_T31_1591_004:0090b15_8",
    "original":"若言諸法一亦無者，爾復如何有所宣說？",
    "folio":4,
    "analyzed":"若 言 諸 法 一 亦 無 者  爾 復 如 何 有 所 宣 說  "
  },
  {
    "segmentnr":"ZH_T31_1591_004:0090b16_16",
    "original":"境既是無，識非有故，將夢等喻善為曉之，如上所陳無勞致惑。",
    "folio":4,
    "analyzed":"境 既 是 無  識 非 有 故  將 夢 等 喻 善 為 曉 之  如 上 所 陳 無 勞 致 惑  "
  },
  {
    "segmentnr":"ZH_T31_1591_004:0090b17_11",
    "original":"不得外境但唯識現，此復云何？",
    "folio":4,
    "analyzed":"不 得 外 境 但 唯 識 現  此 復 云 何  "
  },
  {
    "segmentnr":"ZH_T31_1591_004:0090b17_16",
    "original":"識義非理。",
    "folio":4,
    "analyzed":"識 義 非 理  "
  },
  {
    "segmentnr":"ZH_T31_1591_004:0090b19_1",
    "original":"若是具義，由於業邊親益果故，即以此言便成答難。",
    "folio":4,
    "analyzed":"若 是 具 義  由 於 業 邊 親 益 果 故  即 以 此 言 便 成 答 難  "
  },
  {
    "segmentnr":"ZH_T31_1591_004:0090b19_14",
    "original":"亦復不由體有別故能成方異。",
    "folio":4,
    "analyzed":"亦 復 不 由 體 有 別 故 能 成 方 異  "
  },
  {
    "segmentnr":"ZH_T31_1591_004:0090b20_11",
    "original":"有說能持自體，此中復云是自性義。",
    "folio":4,
    "analyzed":"有 說 能 持 自 體  此 中 復 云 是 自 性 義  "
  },
  {
    "segmentnr":"ZH_T31_1591_004:0090b21_1",
    "original":"此亦同前已分析訖。",
    "folio":4,
    "analyzed":"此 亦 同 前 已 分 析 訖  "
  },
  {
    "segmentnr":"ZH_T31_1591_004:0090b22_13",
    "original":"此義不然，離其作具要有別事方為作用，猶如自己還持自身，故不應也。",
    "folio":4,
    "analyzed":"此 義 不 然  離 其 作 具 要 有 別 事 方 為 作 用  猶 如 自 己 還 持 自 身  故 不 應 也  "
  },
  {
    "segmentnr":"ZH_T31_1591_004:0090b23_12",
    "original":"為欲令生悟法無性說唯有識，將為契當。",
    "folio":4,
    "analyzed":"為 欲 令 生 悟 法 無 性 說 唯 有 識  將 為 契 當  "
  },
  {
    "segmentnr":"ZH_T31_1591_004:0090b26_4",
    "original":"若言總無，一切諸法皆無有我，由此名為我無自性，斯即共許我之自性悉皆非有，如是便成法無自性，諸法非有。",
    "folio":4,
    "analyzed":"若 言 總 無  一切諸法 皆 無 有 我  由 此 名 為 我 無 自 性  斯 即 共 許 我 之 自 性 悉 皆 非 有  如 是 便 成 法無自性  諸 法 非 有  "
  },
  {
    "segmentnr":"ZH_T31_1591_004:0090b26_14",
    "original":"由是故知，識亦同爾。",
    "folio":4,
    "analyzed":"由 是 故 知  識 亦 同 爾  "
  },
  {
    "segmentnr":"ZH_T31_1591_004:0090b27_7",
    "original":"性既非有，如何於此欲為安立？",
    "folio":4,
    "analyzed":"性 既 非 有  如 何 於 此 欲 為 安 立  "
  },
  {
    "segmentnr":"ZH_T31_1591_004:0090b28_6",
    "original":"為彼諸法並非有者，猶如假我更連趣性。",
    "folio":4,
    "analyzed":"為 彼 諸 法 並 非 有 者  猶 如 假 我 更 連 趣 性  "
  },
  {
    "segmentnr":"ZH_T31_1591_004:0090b29_5",
    "original":"無自體者此是所許，更連趣體全無性也。",
    "folio":4,
    "analyzed":"無 自 體 者 此 是 所 許  更 連 趣 體 全 無 性 也  "
  },
  {
    "segmentnr":"ZH_T31_1591_004:0090c01_4",
    "original":"此則便成法無性者，謂一切法皆無性故。",
    "folio":4,
    "analyzed":"此 則 便 成 法 無 性 者  謂 一 切 法 皆 無 性 故  "
  },
  {
    "segmentnr":"ZH_T31_1591_004:0090c01_13",
    "original":"是故應知識亦同爾。",
    "folio":4,
    "analyzed":"是 故 應 知 識 亦 同 爾  "
  },
  {
    "segmentnr":"ZH_T31_1591_004:0090c02_11",
    "original":"此既非有，如何依此欲使迷人入法無性？",
    "folio":4,
    "analyzed":"此 既 非 有  如 何 依 此 欲 使 迷 人 入 法 無 性  "
  },
  {
    "segmentnr":"ZH_T31_1591_004:0090c03_6",
    "original":"由無有我，遂令證入諸法無性。",
    "folio":4,
    "analyzed":"由 無 有 我  遂 令 證 入 諸 法 無 性  "
  },
  {
    "segmentnr":"ZH_T31_1591_004:0090c03_16",
    "original":"共許如斯，為善方便。",
    "folio":4,
    "analyzed":"共 許 如 斯  為 善 方 便  "
  },
  {
    "segmentnr":"ZH_T31_1591_004:0090c04_5",
    "original":"爾者如何欲為建立？",
    "folio":4,
    "analyzed":"爾 者 如 何 欲 為 建 立  "
  },
  {
    "segmentnr":"ZH_T31_1591_004:0090c05_17",
    "original":"成彼方便說十二處證人無性，實非全無一切諸法，方始名為法無自性。",
    "folio":4,
    "analyzed":"成 彼 方 便 說 十 二 處 證 人 無 性  實 非 全 無 一切諸法  方 始 名 為 法無自性  "
  },
  {
    "segmentnr":"ZH_T31_1591_004:0090c07_16",
    "original":"是故應知，法無性聲非詮諸法皆無自體，更連趣言亦同於此，不欲總詮一切非有。",
    "folio":4,
    "analyzed":"是 故 應 知  法 無 性 聲 非 詮 諸 法 皆 無 自 體  更 連 趣 言 亦 同 於 此  不 欲 總 詮 一 切 非 有  "
  },
  {
    "segmentnr":"ZH_T31_1591_004:0090c09_1",
    "original":"然而意說諸緣生法無有我性，彼即是有此我無性。",
    "folio":4,
    "analyzed":"然 而 意 說 諸 緣 生 法 無 有 我 性  彼 即 是 有 此 我 無 性  "
  },
  {
    "segmentnr":"ZH_T31_1591_004:0090c09_6",
    "original":"其相云何？",
    "folio":4,
    "analyzed":"其相云何  "
  },
  {
    "segmentnr":"ZH_T31_1591_004:0090c10_13",
    "original":"謂喚我作無自性故，是故名為人無自性，非是全無諸法自性。",
    "folio":4,
    "analyzed":"謂 喚 我 作 無 自 性 故  是 故 名 為 人 無 自 性  非 是 全 無 諸法自性  "
  },
  {
    "segmentnr":"ZH_T31_1591_004:0090c11_12",
    "original":"色等諸法隨據一分，說無自性非謂全無。",
    "folio":4,
    "analyzed":"色 等 諸 法 隨 據 一 分  說 無 自 性 非 謂 全 無  "
  },
  {
    "segmentnr":"ZH_T31_1591_004:0090c12_6",
    "original":"是故應知，言法無性非全無體。",
    "folio":4,
    "analyzed":"是 故 應 知  言 法 無 性 非 全 無 體  "
  },
  {
    "segmentnr":"ZH_T31_1591_004:0090c13_14",
    "original":"若言諸法事皆無者，即不應名法無自性，理應云說諸法總無。",
    "folio":4,
    "analyzed":"若 言 諸 法 事 皆 無 者  即 不 應 名 法無自性  理 應 云 說 諸 法 總 無  "
  },
  {
    "segmentnr":"ZH_T31_1591_004:0090c14_15",
    "original":"爾者但由所執法無自性，緣有功能獲得差別。",
    "folio":4,
    "analyzed":"爾 者 但 由 所 執 法無自性  緣 有 功 能 獲 得 差 別  "
  },
  {
    "segmentnr":"ZH_T31_1591_004:0090c16_17",
    "original":"離他自性簡別彼之實我自體，恒時不有所詮之相，此謂諸法無自性義，非是豁脫總撥為空。",
    "folio":4,
    "analyzed":"離 他 自 性 簡 別 彼 之 實 我 自 體  恒 時 不 有 所 詮 之 相  此 謂 諸 法無自性 義  非 是 豁 脫 總 撥 為 空  "
  },
  {
    "segmentnr":"ZH_T31_1591_004:0090c17_7",
    "original":"然所執者是何言耶？",
    "folio":4,
    "analyzed":"然 所 執 者 是 何 言 耶  "
  },
  {
    "segmentnr":"ZH_T31_1591_004:0090c19_5",
    "original":"所謂無明倒見迷執，從其自心種子成熟，由他而轉現相不同，執於外境有別自性。",
    "folio":4,
    "analyzed":"所 謂 無 明 倒 見 迷 執  從 其 自 心 種 子 成 熟  由 他 而 轉 現 相 不 同  執 於 外 境 有 別 自 性  "
  },
  {
    "segmentnr":"ZH_T31_1591_004:0090c20_13",
    "original":"由如倒見作外相解，於自所見生定執時，此則名為所執之事。",
    "folio":4,
    "analyzed":"由 如 倒 見 作 外 相 解  於 自 所 見 生 定 執 時  此 則 名 為 所 執 之 事  "
  },
  {
    "segmentnr":"ZH_T31_1591_004:0090c21_8",
    "original":"此復云何謂無一物？",
    "folio":4,
    "analyzed":"此 復 云 何 謂 無 一 物  "
  },
  {
    "segmentnr":"ZH_T31_1591_004:0090c21_18",
    "original":"如何無物，名所執耶？",
    "folio":4,
    "analyzed":"如 何 無 物  名 所 執 耶  "
  },
  {
    "segmentnr":"ZH_T31_1591_004:0090c22_3",
    "original":"由此故然。",
    "folio":4,
    "analyzed":"由 此 故 然  "
  },
  {
    "segmentnr":"ZH_T31_1591_004:0090c24_3",
    "original":"若於此執有片實物體不虛者，即不應名是情所執。",
    "folio":4,
    "analyzed":"若 於 此 執 有 片 實 物 體 不 虛 者  即 不 應 名 是 情 所 執  "
  },
  {
    "segmentnr":"ZH_T31_1591_004:0090c25_15",
    "original":"然由於此義有相應，由其計執實事自體不相忓故，若有實物不名計執。",
    "folio":4,
    "analyzed":"然 由 於 此 義 有 相 應  由 其 計 執 實 事 自 體 不 相 忓 故  若 有 實 物 不 名 計 執  "
  },
  {
    "segmentnr":"ZH_T31_1591_004:0090c26_14",
    "original":"由此分齊近見之境，此則悉皆說為所執。",
    "folio":4,
    "analyzed":"由 此 分 齊 近 見 之 境  此 則 悉 皆 說 為 所 執  "
  },
  {
    "segmentnr":"ZH_T31_1591_004:0090c27_17",
    "original":"假使用識以為斯境作所量時，此亦還成所執之義。",
    "folio":4,
    "analyzed":"假 使 用 識 以 為 斯 境 作 所 量 時  此 亦 還 成 所 執 之 義  "
  },
  {
    "segmentnr":"ZH_T31_1591_004:0091a02_17",
    "original":"是故應知所執之識亦是無性即唯識性，是能悟入所有諸法皆無自體微妙方便，但是本識隨處現相，然無外境少許可得，從色至識悉皆如是，非是能現相分之識體亦無也。",
    "folio":4,
    "analyzed":"是 故 應 知 所 執 之 識 亦 是 無 性 即 唯 識 性  是 能 悟 入 所 有 諸 法 皆 無 自 體 微 妙 方 便  但 是 本 識 隨 處 現 相  然 無 外 境 少 許 可 得  從 色 至 識 悉 皆 如 是  非 是 能 現 相 分 之 識 體 亦 無 也  "
  },
  {
    "segmentnr":"ZH_T31_1591_004:0091a04_11",
    "original":"若言異此，但遣遮色說此唯聲，唯識之言便不成就緣識之識，有其境故。",
    "folio":4,
    "analyzed":"若 言 異 此  但 遣 遮 色 說 此 唯 聲  唯 識 之 言 便 不 成 就 緣 識 之 識  有 其 境 故  "
  },
  {
    "segmentnr":"ZH_T31_1591_004:0091a05_5",
    "original":"復更便成緣色之識是為有境。",
    "folio":4,
    "analyzed":"復 更 便 成 緣 色 之 識 是 為 有 境  "
  },
  {
    "segmentnr":"ZH_T31_1591_004:0091a05_11",
    "original":"何者是其體？",
    "folio":4,
    "analyzed":"何 者 是 其 體  "
  },
  {
    "segmentnr":"ZH_T31_1591_004:0091a06_8",
    "original":"離於彼不可說事，諸佛世尊方能了察。",
    "folio":4,
    "analyzed":"離 於 彼 不 可 說 事  諸佛世尊 方 能 了 察  "
  },
  {
    "segmentnr":"ZH_T31_1591_004:0091a06_15",
    "original":"云何了察此義？",
    "folio":4,
    "analyzed":"云 何 了 察 此 義  "
  },
  {
    "segmentnr":"ZH_T31_1591_004:0091a07_3",
    "original":"後時我當宣釋。",
    "folio":4,
    "analyzed":"後 時 我 當 宣 釋  "
  },
  {
    "segmentnr":"ZH_T31_1591_004:0091a09_5",
    "original":"此即是其心心生法有真實事，越言詮道是有性故，亦不便成一切諸法悉皆非有同豁脫空。",
    "folio":4,
    "analyzed":"此 即 是 其 心 心 生 法 有 真 實 事  越 言 詮 道 是 有 性 故  亦 不 便 成 一切諸法 悉 皆 非 有 同 豁 脫 空  "
  },
  {
    "segmentnr":"ZH_T31_1591_004:0091a10_9",
    "original":"是故應知證悟真理善入方便說唯識教，斯為稱理。",
    "folio":4,
    "analyzed":"是 故 應 知 證 悟 真 理 善 入 方 便 說 唯 識 教  斯 為 稱 理  "
  },
  {
    "segmentnr":"ZH_T31_1591_004:0091a11_7",
    "original":"由其次第漸能爴烈諸分別網所有正緣。",
    "folio":4,
    "analyzed":"由 其 次 第 漸 能 爴 烈 諸 分 別 網 所 有 正 緣  "
  },
  {
    "segmentnr":"ZH_T31_1591_004:0091a13_13",
    "original":"為生因性故爾者，若許安立離言詮處是實有事，此即還成於彼色等亦同荷負有真自性，猶如於識。",
    "folio":4,
    "analyzed":"為 生 因 性 故 爾 者  若 許 安 立 離 言 詮 處 是 實 有 事  此 即 還 成 於 彼 色 等 亦 同 荷 負 有 真 自 性  猶 如 於 識  "
  },
  {
    "segmentnr":"ZH_T31_1591_004:0091a14_10",
    "original":"若爾還應問彼何處得有如斯道理。",
    "folio":4,
    "analyzed":"若 爾 還 應 問 彼 何 處 得 有 如 斯 道 理  "
  },
  {
    "segmentnr":"ZH_T31_1591_004:0091a16_8",
    "original":"見他許有非所詮識，亦令色等同遣如斯未曾見有如是之事，以由愛蜜酪亦令貪。",
    "folio":4,
    "analyzed":"見 他 許 有 非 所 詮 識  亦 令 色 等 同 遣 如 斯 未 曾 見 有 如 是 之 事  以 由 愛 蜜 酪 亦 令 貪  "
  },
  {
    "segmentnr":"ZH_T31_1591_004:0091a17_16",
    "original":"若復轉計，言彼有斯不相離性，事同芽者能有隨生果之因用。",
    "folio":4,
    "analyzed":"若 復 轉 計  言 彼 有 斯 不 相 離 性  事 同 芽 者 能 有 隨 生 果 之 因 用  "
  },
  {
    "segmentnr":"ZH_T31_1591_004:0091a19_1",
    "original":"彼若言有不相離性，幸示方隅，以理推徵定無共許。",
    "folio":4,
    "analyzed":"彼 若 言 有 不 相 離 性  幸 示 方 隅  以 理 推 徵 定 無 共 許  "
  },
  {
    "segmentnr":"ZH_T31_1591_004:0091a19_19",
    "original":"若言如識將為境時，由所執體名為所執。",
    "folio":4,
    "analyzed":"若 言 如 識 將 為 境 時  由 所 執 體 名 為 所 執  "
  },
  {
    "segmentnr":"ZH_T31_1591_004:0091a23_1",
    "original":"實事相貌作彼生因，色亦同斯是執性故，亦應合有緣生之事，與作因緣猶如識者，此乃便成無片非愛，於彼五聚皆依他起是所許故。",
    "folio":4,
    "analyzed":"實 事 相 貌 作 彼 生 因  色 亦 同 斯 是 執 性 故  亦 應 合 有 緣 生 之 事  與 作 因 緣 猶 如 識 者  此 乃 便 成 無 片 非 愛  於 彼 五 聚 皆 依 他 起 是 所 許 故  "
  },
  {
    "segmentnr":"ZH_T31_1591_004:0091a24_8",
    "original":"遍計分別法性之義，可由於此理同於彼，現有如斯正教言故。",
    "folio":4,
    "analyzed":"遍 計 分 別 法 性 之 義  可 由 於 此 理 同 於 彼  現 有 如 斯 正 教 言 故  "
  },
  {
    "segmentnr":"ZH_T31_1591_004:0091a25_8",
    "original":"若言其色亦有離識，實依他起，猶如受等。",
    "folio":4,
    "analyzed":"若 言 其 色 亦 有 離 識  實 依 他 起  猶 如 受 等  "
  },
  {
    "segmentnr":"ZH_T31_1591_004:0091a26_6",
    "original":"如斯意趣有不定𠎝，所執之分亦有識故。",
    "folio":4,
    "analyzed":"如 斯 意 趣 有 不 定 𠎝  所 執 之 分 亦 有 識 故  "
  },
  {
    "segmentnr":"ZH_T31_1591_004:0091a27_5",
    "original":"即此受等緣生之分，斯則是為四聚體性。",
    "folio":4,
    "analyzed":"即 此 受 等 緣 生 之 分  斯 則 是 為 四 聚 體 性  "
  },
  {
    "segmentnr":"ZH_T31_1591_004:0091a28_8",
    "original":"然此現其影相之分，即是依於心心生聚而施設故。",
    "folio":4,
    "analyzed":"然 此 現 其 影 相 之 分  即 是 依 於 心 心 生 聚 而 施 設 故  "
  },
  {
    "segmentnr":"ZH_T31_1591_004:0091a29_16",
    "original":"由斯道理其喻必成，而於所立無隨合義，亦復更有立已成過。",
    "folio":4,
    "analyzed":"由 斯 道 理 其 喻 必 成  而 於 所 立 無 隨 合 義  亦 復 更 有 立 已 成 過  "
  },
  {
    "segmentnr":"ZH_T31_1591_004:0091b03_4",
    "original":"緣起之色亦是受等自性性故，因此遂令而於因處置差別言冀蠲其過，而云於識現所執相差別生故。",
    "folio":4,
    "analyzed":"緣 起 之 色 亦 是 受 等 自 性 性 故  因 此 遂 令 而 於 因 處 置 差 別 言 冀 蠲 其 過  而 云 於 識 現 所 執 相 差 別 生 故  "
  },
  {
    "segmentnr":"ZH_T31_1591_004:0091b04_3",
    "original":"此即除其不定之過，仍在相中，然共所許。",
    "folio":4,
    "analyzed":"此 即 除 其 不 定 之 過  仍 在 相 中  然 共 所 許  "
  },
  {
    "segmentnr":"ZH_T31_1591_004:0091b04_17",
    "original":"受等自體是自證性，境無有故。",
    "folio":4,
    "analyzed":"受 等 自 體 是 自 證 性  境 無 有 故  "
  },
  {
    "segmentnr":"ZH_T31_1591_004:0091b05_7",
    "original":"既有斯理，實可依憑。",
    "folio":4,
    "analyzed":"既 有 斯 理  實 可 依 憑  "
  },
  {
    "segmentnr":"ZH_T31_1591_004:0091b06_5",
    "original":"然色別有，無別因由，以義推尋固非齊致。",
    "folio":4,
    "analyzed":"然 色 別 有  無 別 因 由  以 義 推 尋 固 非 齊 致  "
  },
  {
    "segmentnr":"ZH_T31_1591_004:0091b07_7",
    "original":"若爾一切諸識皆悉無有所知境者，此如何知？",
    "folio":4,
    "analyzed":"若 爾 一 切 諸 識 皆 悉 無 有 所 知 境 者  此 如 何 知  "
  },
  {
    "segmentnr":"ZH_T31_1591_004:0091b08_3",
    "original":"又云若有餘識得與餘識而為境耶？",
    "folio":4,
    "analyzed":"又 云 若 有 餘 識 得 與 餘 識 而 為 境 耶  "
  },
  {
    "segmentnr":"ZH_T31_1591_004:0091b10_5",
    "original":"亦如有云諸佛境界其法是有并餘識境，若於佛境不以自心取為境者，斯即無容能有宣說。",
    "folio":4,
    "analyzed":"亦 如 有 云 諸佛境界 其 法 是 有 并 餘 識 境  若 於 佛 境 不 以 自 心 取 為 境 者  斯 即 無 容 能 有 宣 說  "
  },
  {
    "segmentnr":"ZH_T31_1591_004:0091b11_4",
    "original":"如此說者並成妄設，如有思度發言詮故。",
    "folio":4,
    "analyzed":"如 此 說 者 並 成 妄 設  如 有 思 度 發 言 詮 故  "
  },
  {
    "segmentnr":"ZH_T31_1591_004:0091b13_6",
    "original":"由其言義所表之相，即是唯識現多種相，雖無外境似觸其事而識得生，此即是為言論因也。",
    "folio":4,
    "analyzed":"由 其 言 義 所 表 之 相  即 是 唯 識 現 多 種 相  雖 無 外 境 似 觸 其 事 而 識 得 生  此 即 是 為 言 論 因 也  "
  },
  {
    "segmentnr":"ZH_T31_1591_004:0091b14_10",
    "original":"如云生已即滅之聲，假令息教博士絕聲，應聽其響。",
    "folio":4,
    "analyzed":"如 云 生 已 即 滅 之 聲  假 令 息 教 博 士 絕 聲  應 聽 其 響  "
  },
  {
    "segmentnr":"ZH_T31_1591_004:0091b15_8",
    "original":"固非於彼情有所得，然即於中共申言論。",
    "folio":4,
    "analyzed":"固 非 於 彼 情 有 所 得  然 即 於 中 共 申 言 論  "
  },
  {
    "segmentnr":"ZH_T31_1591_004:0091b17_6",
    "original":"但可許業能為造作，領納是受，彼即便成許有實我，豈復當時別有真我而可得耶？",
    "folio":4,
    "analyzed":"但 可 許 業 能 為 造 作  領 納 是 受  彼 即 便 成 許 有 實 我  豈 復 當 時 別 有 真 我 而 可 得 耶  "
  },
  {
    "segmentnr":"ZH_T31_1591_004:0091b18_5",
    "original":"不許同時二識生者，餘識無間體是滅壞。",
    "folio":4,
    "analyzed":"不 許 同 時 二 識 生 者  餘 識 無 間 體 是 滅 壞  "
  },
  {
    "segmentnr":"ZH_T31_1591_004:0091b19_4",
    "original":"如斯切難亦不相應，餘識領此不相應故。",
    "folio":4,
    "analyzed":"如 斯 切 難 亦 不 相 應  餘 識 領 此 不 相 應 故  "
  },
  {
    "segmentnr":"ZH_T31_1591_004:0091b19_13",
    "original":"亦以此言兼遮後難。",
    "folio":4,
    "analyzed":"亦 以 此 言 兼 遮 後 難  "
  },
  {
    "segmentnr":"ZH_T31_1591_004:0091b19_18",
    "original":"如彼說云：",
    "folio":4,
    "analyzed":"如 彼 說 云  "
  },
  {
    "segmentnr":"ZH_T31_1591_004:0091b20_8",
    "original":"如知境有，何以得知？",
    "folio":4,
    "analyzed":"如 知 境 有  何 以 得 知  "
  },
  {
    "segmentnr":"ZH_T31_1591_004:0091b21_15",
    "original":"此亦於其共相之境而為構畫說之為知，復亦與彼同招詰責。",
    "folio":4,
    "analyzed":"此 亦 於 其 共 相 之 境 而 為 構 畫 說 之 為 知  復 亦 與 彼 同 招 詰 責  "
  },
  {
    "segmentnr":"ZH_T31_1591_004:0091b22_19",
    "original":"如彼所說，詮表如來有諸勝德，汝亦應成證知勝德。",
    "folio":4,
    "analyzed":"如 彼 所 說  詮 表 如 來 有 諸 勝 德  汝 亦 應 成 證 知 勝 德  "
  },
  {
    "segmentnr":"ZH_T31_1591_004:0091b23_8",
    "original":"由此便非是佛之境。",
    "folio":4,
    "analyzed":"由 此 便 非 是 佛 之 境  "
  },
  {
    "segmentnr":"ZH_T31_1591_004:0091b26_1",
    "original":"固亦不同，如食米齋，此之共相是實有物，是故定知不由外境現前力故方能了察，此中但由心聚構畫而便生起。",
    "folio":4,
    "analyzed":"固 亦 不 同  如 食 米 齋  此 之 共 相 是 實 有 物  是 故 定 知 不 由 外 境 現 前 力 故 方 能 了 察  此 中 但 由 心 聚 構 畫 而 便 生 起  "
  },
  {
    "segmentnr":"ZH_T31_1591_004:0091b27_2",
    "original":"既有斯理，於佛境界為難不成，此則因論生論。",
    "folio":4,
    "analyzed":"既 有 斯 理  於 佛 境 界 為 難 不 成  此 則 因 論 生 論  "
  },
  {
    "segmentnr":"ZH_T31_1591_004:0091b27_17",
    "original":"傍義且周，然密意果，其因應說。",
    "folio":4,
    "analyzed":"傍 義 且 周  然 密 意 果  其 因 應 說  "
  },
  {
    "segmentnr":"ZH_T31_1591_004:0091b28_19",
    "original":"此之密意有其二因，一謂餘教相違、二於正理有害。",
    "folio":4,
    "analyzed":"此 之 密 意 有 其 二 因  一 謂 餘 教 相 違  二 於 正 理 有 害  "
  },
  {
    "segmentnr":"ZH_T31_1591_004:0091b29_17",
    "original":"說唯識教即是相違，此阿笈摩不言成故。",
    "folio":4,
    "analyzed":"說 唯 識 教 即 是 相 違  此 阿 笈 摩 不 言 成 故  "
  },
  {
    "segmentnr":"ZH_T31_1591_004:0091c02_6",
    "original":"又復於彼幻網經中，如佛為於色等境處生分別者作如是說：",
    "folio":4,
    "analyzed":"又 復 於 彼 幻 網 經 中  如 佛 為 於 色 等 境 處 生 分 別 者 作如是說  "
  },
  {
    "segmentnr":"ZH_T31_1591_004:0091c04_4",
    "original":"即此眼識所知之色，不見實有及以定住，但於妄情起邪分別，作決定解而生言論。",
    "folio":4,
    "analyzed":"即 此 眼 識 所 知 之 色  不 見 實 有 及 以 定 住  但 於 妄 情 起 邪 分 別  作 決 定 解 而 生 言 論  "
  },
  {
    "segmentnr":"ZH_T31_1591_004:0091c04_14",
    "original":"唯斯是實，餘義成非。",
    "folio":4,
    "analyzed":"唯 斯 是 實  餘 義 成 非  "
  },
  {
    "segmentnr":"ZH_T31_1591_004:0091c05_8",
    "original":"如是廣陳，乃至於法次第說云：",
    "folio":4,
    "analyzed":"如 是 廣 陳  乃 至 於 法 次 第 說 云  "
  },
  {
    "segmentnr":"ZH_T31_1591_004:0091c05_18",
    "original":"多聞聖弟子應如是學。",
    "folio":4,
    "analyzed":"多聞聖弟子 應 如 是 學  "
  },
  {
    "segmentnr":"ZH_T31_1591_004:0091c08_12",
    "original":"我觀過去未來現在，眼識觀彼所有諸色，然於彼處無有常定無妄無異實事可得，或如所有、或無倒性，悉皆非有。",
    "folio":4,
    "analyzed":"我 觀 過去未來現在  眼 識 觀 彼 所 有 諸 色  然 於 彼 處 無 有 常 定 無 妄 無 異 實 事 可 得  或 如 所 有  或 無 倒 性  悉 皆 非 有  "
  },
  {
    "segmentnr":"ZH_T31_1591_004:0091c09_5",
    "original":"唯除聖者出過世間斯成真實。",
    "folio":4,
    "analyzed":"唯 除 聖 者 出 過 世 間 斯 成 真 實  "
  },
  {
    "segmentnr":"ZH_T31_1591_004:0091c10_4",
    "original":"世尊說此皆虛妄等，違阿笈摩、正理相違？",
    "folio":4,
    "analyzed":"世 尊 說 此 皆 虛 妄 等  違 阿 笈 摩  正 理 相 違  "
  },
  {
    "segmentnr":"ZH_T31_1591_004:0091c10_18",
    "original":"宜且為說，方興問緒發起疑情。",
    "folio":4,
    "analyzed":"宜 且 為 說  方 興 問 緒 發 起 疑 情  "
  },
  {
    "segmentnr":"ZH_T31_1591_004:0091c11_11",
    "original":"如何復知如是說者此非是實？",
    "folio":4,
    "analyzed":"如 何 復 知 如 是 說 者 此 非 是 實  "
  },
  {
    "segmentnr":"ZH_T31_1591_004:0091c12_3",
    "original":"猶如說識，是如言義。",
    "folio":4,
    "analyzed":"猶 如 說 識  是 如 言 義  "
  },
  {
    "segmentnr":"ZH_T31_1591_004:0091c14_6",
    "original":"說十二處，由其一性及非一性，思察之時將以為境，無堪能故，是故定知不如所說即是其義。",
    "folio":4,
    "analyzed":"說 十 二 處  由 其 一 性 及 非 一 性  思 察 之 時 將 以 為 境  無 堪 能 故  是 故 定 知 不 如 所 說 即 是 其 義  "
  },
  {
    "segmentnr":"ZH_T31_1591_004:0091c17_3",
    "original":"故於今者試作商量，此色聲等所應生處，各隨自體由於其識作生相貌，色等事相是識之境，色識名色、聲識名聲，餘皆准此。",
    "folio":4,
    "analyzed":"故 於 今 者 試 作 商 量  此 色 聲 等 所 應 生 處  各 隨 自 體 由 於 其 識 作 生 相 貌  色 等 事 相 是 識 之 境  色 識 名 色  聲 識 名 聲  餘 皆 准 此  "
  },
  {
    "segmentnr":"ZH_T31_1591_004:0091c18_3",
    "original":"此色聲等應無支分，體是其一，如有分色。",
    "folio":4,
    "analyzed":"此 色 聲 等 應 無 支 分  體 是 其 一  如 有 分 色  "
  },
  {
    "segmentnr":"ZH_T31_1591_004:0091c18_17",
    "original":"由此便於自所依處無支分性故。",
    "folio":4,
    "analyzed":"由 此 便 於 自 所 依 處 無 支 分 性 故  "
  },
  {
    "segmentnr":"ZH_T31_1591_004:0091c20_21",
    "original":"然此色等是有事物，體是質礙，有所斷割，於其同類多處性故，能生識等不同處故此中闕極微義。",
    "folio":4,
    "analyzed":"然 此 色 等 是 有 事 物  體 是 質 礙  有 所 斷 割  於 其 同 類 多 處 性 故  能 生 識 等 不 同 處 故 此 中 闕 極 微 義  "
  },
  {
    "segmentnr":"ZH_T31_1591_004:0091c21_8",
    "original":"由量力故，決斷有無。",
    "folio":4,
    "analyzed":"由 量 力 故  決 斷 有 無  "
  },
  {
    "segmentnr":"ZH_T31_1591_004:0091c22_10",
    "original":"於諸量中現量為勝，若無外境如何能起如是覺情：",
    "folio":4,
    "analyzed":"於 諸 量 中 現 量 為 勝  若 無 外 境 如 何 能 起 如 是 覺 情  "
  },
  {
    "segmentnr":"ZH_T31_1591_004:0091c23_3",
    "original":"此事是我別根之所知也。",
    "folio":4,
    "analyzed":"此 事 是 我 別 根 之 所 知 也  "
  },
  {
    "segmentnr":"ZH_T31_1591_004:0091c24_15",
    "original":"別根如夢等，雖無外境，然亦得有。",
    "folio":4,
    "analyzed":"別 根 如 夢 等  雖 無 外 境  然 亦 得 有  "
  },
  {
    "segmentnr":"ZH_T31_1591_004:0091c25_4",
    "original":"此已如前細為分別。",
    "folio":4,
    "analyzed":"此 已 如 前 細 為 分 別  "
  },
  {
    "segmentnr":"ZH_T31_1591_004:0091c26_17",
    "original":"此若後緣時，所見境已亡，如何許現量？",
    "folio":4,
    "analyzed":"此 若 後 緣 時  所 見 境 已 亡  如 何 許 現 量  "
  },
  {
    "segmentnr":"ZH_T31_1591_004:0091c28_3",
    "original":"於諸量為最者，若其當時生現量覺，此是我之別根所了。",
    "folio":4,
    "analyzed":"於 諸 量 為 最 者  若 其 當 時 生 現 量 覺  此 是 我 之 別 根 所 了  "
  },
  {
    "segmentnr":"ZH_T31_1591_004:0091c29_11",
    "original":"爾時於境遂無所見，唯是意識所刊定故，眼識當時已謝滅故。",
    "folio":4,
    "analyzed":"爾 時 於 境 遂 無 所 見  唯 是 意 識 所 刊 定 故  眼 識 當 時 已 謝 滅 故  "
  },
  {
    "segmentnr":"ZH_T31_1591_004:0092a01_6",
    "original":"義既如是，如何彼境許成現量耶？",
    "folio":4,
    "analyzed":"義 既 如 是  如 何 彼 境 許 成 現 量 耶  "
  },
  {
    "segmentnr":"ZH_T31_1591_004:0092a03_8",
    "original":"況復是為殊異論者，許一切法剎那不住，此覺起時，色等諸境亦皆已滅，現量之理斯何得成？",
    "folio":4,
    "analyzed":"況 復 是 為 殊 異 論 者  許 一 切 法 剎 那 不 住  此 覺 起 時  色 等 諸 境 亦 皆 已 滅  現 量 之 理 斯 何 得 成  "
  },
  {
    "segmentnr":"ZH_T31_1591_004:0092a04_16",
    "original":"雖復如前善開釋已，仍為於斯甚深法義不能窺測，更設難言：",
    "folio":4,
    "analyzed":"雖 復 如 前 善 開 釋 已  仍 為 於 斯 甚 深 法 義 不 能 窺 測  更 設 難 言  "
  },
  {
    "segmentnr":"ZH_T31_1591_004:0092a06_5",
    "original":"由量力故斷為有者，或復此由違比量故，於色等處遮使成無。",
    "folio":4,
    "analyzed":"由 量 力 故 斷 為 有 者  或 復 此 由 違 比 量 故  於 色 等 處 遮 使 成 無  "
  },
  {
    "segmentnr":"ZH_T31_1591_004:0092a08_6",
    "original":"縱實由量刊定有無，然由於彼別根比知及正教等諸量之中別根最勝，由親證境是果性故。",
    "folio":4,
    "analyzed":"縱 實 由 量 刊 定 有 無  然 由 於 彼 別 根 比 知 及 正 教 等 諸 量 之 中 別 根 最 勝  由 親 證 境 是 果 性 故  "
  },
  {
    "segmentnr":"ZH_T31_1591_004:0092a09_5",
    "original":"要於此處無違害已，方於餘量而成立之。",
    "folio":4,
    "analyzed":"要 於 此 處 無 違 害 已  方 於 餘 量 而 成 立 之  "
  },
  {
    "segmentnr":"ZH_T31_1591_004:0092a10_8",
    "original":"此即別根於色等處既親證會，豈能令彼比量相違？",
    "folio":4,
    "analyzed":"此 即 別 根 於 色 等 處 既 親 證 會  豈 能 令 彼 比量相違  "
  },
  {
    "segmentnr":"ZH_T31_1591_004:0092a10_17",
    "original":"輒欲遮其色等有性。",
    "folio":4,
    "analyzed":"輒 欲 遮 其 色 等 有 性  "
  },
  {
    "segmentnr":"ZH_T31_1591_004:0092a11_7",
    "original":"如何外色成別根境？",
    "folio":4,
    "analyzed":"如 何 外 色 成 別 根 境  "
  },
  {
    "segmentnr":"ZH_T31_1591_004:0092a12_11",
    "original":"由若無境不能於此生如是覺，此事是我別根知也。",
    "folio":4,
    "analyzed":"由 若 無 境 不 能 於 此 生 如 是 覺  此 事 是 我 別 根 知 也  "
  },
  {
    "segmentnr":"ZH_T31_1591_004:0092a14_4",
    "original":"此言意道，各別自證領受相生，重起心緣而宣說故，猶如曾領苦樂染等。",
    "folio":4,
    "analyzed":"此 言 意 道  各 別 自 證 領 受 相 生  重 起 心 緣 而 宣 說 故  猶 如 曾 領 苦 樂 染 等  "
  },
  {
    "segmentnr":"ZH_T31_1591_004:0092a14_14",
    "original":"此固不然，於餘亦爾。",
    "folio":4,
    "analyzed":"此 固 不 然  於 餘 亦 爾  "
  },
  {
    "segmentnr":"ZH_T31_1591_004:0092a15_9",
    "original":"別根如夢等，見有如斯，前已具說。",
    "folio":4,
    "analyzed":"別 根 如 夢 等  見 有 如 斯  前 已 具 說  "
  },
  {
    "segmentnr":"ZH_T31_1591_004:0092a16_8",
    "original":"於夢等位，亦有現見色等諸境，即如所言。",
    "folio":4,
    "analyzed":"於 夢 等 位  亦 有 現 見 色 等 諸 境  即 如 所 言  "
  },
  {
    "segmentnr":"ZH_T31_1591_004:0092a17_6",
    "original":"覆察之心是有故者，顯此立因有不定過。",
    "folio":4,
    "analyzed":"覆 察 之 心 是 有 故 者  顯 此 立 因 有 不 定 過  "
  },
  {
    "segmentnr":"ZH_T31_1591_004:0092a18_10",
    "original":"然由夢瞖及罪逆心之所損故，如似別根現前明見。",
    "folio":4,
    "analyzed":"然 由 夢 瞖 及 罪 逆 心 之 所 損 故  如 似 別 根 現 前 明 見  "
  },
  {
    "segmentnr":"ZH_T31_1591_004:0092a19_8",
    "original":"雖無實境而有見事，復亦不越識之體性。",
    "folio":4,
    "analyzed":"雖 無 實 境 而 有 見 事  復 亦 不 越 識 之 體 性  "
  },
  {
    "segmentnr":"ZH_T31_1591_004:0092a20_3",
    "original":"於所領事現前納受，為斷割故。",
    "folio":4,
    "analyzed":"於 所 領 事 現 前 納 受  為 斷 割 故  "
  },
  {
    "segmentnr":"ZH_T31_1591_004:0092a22_1",
    "original":"由斯道理，意欲成立色等實境是離識者，有相違過，徒事慢心，此復更有因不成過。",
    "folio":4,
    "analyzed":"由 斯 道 理  意 欲 成 立 色 等 實 境 是 離 識 者  有 相 違 過  徒 事 慢 心  此 復 更 有 因 不 成 過  "
  },
  {
    "segmentnr":"ZH_T31_1591_004:0092a22_19",
    "original":"此覺後緣時，所見境已亡，如何許現量？",
    "folio":4,
    "analyzed":"此 覺 後 緣 時  所 見 境 已 亡  如 何 許 現 量  "
  },
  {
    "segmentnr":"ZH_T31_1591_004:0092a24_11",
    "original":"眼等諸識見色等時，彼實不能生斯斷割，此但由其各別內證相分性故。",
    "folio":4,
    "analyzed":"眼 等 諸 識 見 色 等 時  彼 實 不 能 生 斯 斷 割  此 但 由 其 各 別 內 證 相 分 性 故  "
  },
  {
    "segmentnr":"ZH_T31_1591_004:0092a25_15",
    "original":"因此為先，意識隨後取其定相，總集思構方能決斷。",
    "folio":4,
    "analyzed":"因 此 為 先  意 識 隨 後 取 其 定 相  總 集 思 構 方 能 決 斷  "
  },
  {
    "segmentnr":"ZH_T31_1591_004:0092a26_5",
    "original":"又復當時識不俱起。",
    "folio":4,
    "analyzed":"又 復 當 時 識 不 俱 起  "
  },
  {
    "segmentnr":"ZH_T31_1591_004:0092a27_4",
    "original":"設爾有其色等諸境眼等識滅，後何能見？",
    "folio":4,
    "analyzed":"設 爾 有 其 色 等 諸 境 眼 等 識 滅  後 何 能 見  "
  },
  {
    "segmentnr":"ZH_T31_1591_004:0092a27_14",
    "original":"能見非有，所鑒豈成？",
    "folio":4,
    "analyzed":"能 見 非 有  所 鑒 豈 成  "
  },
  {
    "segmentnr":"ZH_T31_1591_004:0092a28_3",
    "original":"正於此時何所悕望？",
    "folio":4,
    "analyzed":"正 於 此 時 何 所 悕 望  "
  },
  {
    "segmentnr":"ZH_T31_1591_004:0092a28_12",
    "original":"從其滅識寧能有見？",
    "folio":4,
    "analyzed":"從 其 滅 識 寧 能 有 見  "
  },
  {
    "segmentnr":"ZH_T31_1591_004:0092a29_2",
    "original":"況於色等共識同亡。",
    "folio":4,
    "analyzed":"況 於 色 等 共 識 同 亡  "
  },
  {
    "segmentnr":"ZH_T31_1591_004:0092a29_16",
    "original":"是故應知，此不能見色等諸境。",
    "folio":4,
    "analyzed":"是 故 應 知  此 不 能 見 色 等 諸 境  "
  },
  {
    "segmentnr":"ZH_T31_1591_004:0092b01_18",
    "original":"藉彼見力重審之心觀於色等，如何許成別根量性？",
    "folio":4,
    "analyzed":"藉 彼 見 力 重 審 之 心 觀 於 色 等  如 何 許 成 別 根 量 性  "
  },
  {
    "segmentnr":"ZH_T31_1591_004:0092b03_7",
    "original":"復於彼時意識斷割，不共許為現量性故，由無能見及俱謝故。",
    "folio":4,
    "analyzed":"復 於 彼 時 意 識 斷 割  不 共 許 為 現 量 性 故  由 無 能 見 及 俱 謝 故  "
  },
  {
    "segmentnr":"ZH_T31_1591_004:0092b03_12",
    "original":"有餘師云：",
    "folio":4,
    "analyzed":"有 餘 師 云  "
  },
  {
    "segmentnr":"ZH_T31_1591_004:0092b05_1",
    "original":"於此最初領受其境，非分別垢之所染故，彼定緣於外色實境。",
    "folio":4,
    "analyzed":"於 此 最 初 領 受 其 境  非 分 別 垢 之 所 染 故  彼 定 緣 於 外 色 實 境  "
  },
  {
    "segmentnr":"ZH_T31_1591_004:0092b05_11",
    "original":"此亦非理，是不成故。",
    "folio":4,
    "analyzed":"此 亦 非 理  是 不 成 故  "
  },
  {
    "segmentnr":"ZH_T31_1591_004:0092b07_16",
    "original":"由非他許離於言詮色等外境是識所知，然由內有自證之事，當爾之時不起思構，便緣諸境相貌差別。",
    "folio":4,
    "analyzed":"由 非 他 許 離 於 言 詮 色 等 外 境 是 識 所 知  然 由 內 有 自 證 之 事  當 爾 之 時 不 起 思 構  便 緣 諸 境 相 貌 差 別  "
  },
  {
    "segmentnr":"ZH_T31_1591_004:0092b09_10",
    "original":"彼但許有如斯內緣，此亦隨其相貌現時，但依於識，猶如共成苦樂染等。",
    "folio":4,
    "analyzed":"彼 但 許 有 如 斯 內 緣  此 亦 隨 其 相 貌 現 時  但 依 於 識  猶 如 共 成 苦 樂 染 等  "
  },
  {
    "segmentnr":"ZH_T31_1591_004:0092b11_12",
    "original":"然由將彼色等外境為別根量，此但是為虛妄情執，猶如彼此數量業等，還將此難用拓餘疑。",
    "folio":4,
    "analyzed":"然 由 將 彼 色 等 外 境 為 別 根 量  此 但 是 為 虛 妄 情 執  猶 如 彼 此 數 量 業 等  還 將 此 難 用 拓 餘 疑  "
  },
  {
    "segmentnr":"ZH_T31_1591_004:0092b13_1",
    "original":"於夢見事，從夢覺已後覆緣想，雖復當時無境，然有上心之知。",
    "folio":4,
    "analyzed":"於 夢 見 事  從 夢 覺 已 後 覆 緣 想  雖 復 當 時 無 境  然 有 上 心 之 知  "
  },
  {
    "segmentnr":"ZH_T31_1591_004:0092b15_11",
    "original":"現量亦爾，由因此故，後時意識決了非無，彼亦尤無撥別根量於自內證心心所生，不離自證而有現量是所許故。",
    "folio":4,
    "analyzed":"現 量 亦 爾  由 因 此 故  後 時 意 識 決 了 非 無  彼 亦 尤 無 撥 別 根 量 於 自 內 證 心 心 所 生  不 離 自 證 而 有 現 量 是 所 許 故  "
  },
  {
    "segmentnr":"ZH_T31_1591_004:0092b16_11",
    "original":"然於外境將為現量，斯妄增益即是所遮。",
    "folio":4,
    "analyzed":"然 於 外 境 將 為 現 量  斯 妄 增 益 即 是 所 遮  "
  },
  {
    "segmentnr":"ZH_T31_1591_004:0092b17_14",
    "original":"如前為出不成之過，未見解詞但事空言寔無的當。",
    "folio":4,
    "analyzed":"如 前 為 出 不 成 之 過  未 見 解 詞 但 事 空 言 寔 無 的 當  "
  },
  {
    "segmentnr":"ZH_T31_1591_004:0092b18_13",
    "original":"彼全不許有外色等，更欲仗之明有現量。",
    "folio":4,
    "analyzed":"彼 全 不 許 有 外 色 等  更 欲 仗 之 明 有 現 量  "
  },
  {
    "segmentnr":"ZH_T31_1591_004:0092b19_8",
    "original":"然所成立，不能遠離所斥之過故。",
    "folio":4,
    "analyzed":"然 所 成 立  不 能 遠 離 所 斥 之 過 故  "
  },
  {
    "segmentnr":"ZH_T31_1591_004:0092b21_2",
    "original":"若也不曾領受前境意識，不能生憶念也，決定應許於彼外境曾領受之。",
    "folio":4,
    "analyzed":"若 也 不 曾 領 受 前 境 意 識  不 能 生 憶 念 也  決 定 應 許 於 彼 外 境 曾 領 受 之  "
  },
  {
    "segmentnr":"ZH_T31_1591_004:0092b22_9",
    "original":"由斯能見於色等境許別根性，斯乃不成曾領受境方能憶者。",
    "folio":4,
    "analyzed":"由 斯 能 見 於 色 等 境 許 別 根 性  斯 乃 不 成 曾 領 受 境 方 能 憶 者  "
  },
  {
    "segmentnr":"ZH_T31_1591_004:0092b22_14",
    "original":"所以云何？",
    "folio":4,
    "analyzed":"所 以 云 何  "
  },
  {
    "segmentnr":"ZH_T31_1591_004:0092b23_1",
    "original":"由有理故。",
    "folio":4,
    "analyzed":"由 有 理 故  "
  },
  {
    "segmentnr":"ZH_T31_1591_004:0092b25_10",
    "original":"已說如相識者，雖無外境，如境相現，眼等諸識遂得生起，如前已說。",
    "folio":4,
    "analyzed":"已 說 如 相 識 者  雖 無 外 境  如 境 相 現  眼 等 諸 識 遂 得 生 起  如 前 已 說  "
  },
  {
    "segmentnr":"ZH_T31_1591_004:0092b27_5",
    "original":"次復云何從此生憶念者，從此識後與念相應，即於此相分別意識而生起也。",
    "folio":4,
    "analyzed":"次 復 云 何 從 此 生 憶 念 者  從 此 識 後 與 念 相 應  即 於 此 相 分別意識 而 生 起 也  "
  },
  {
    "segmentnr":"ZH_T31_1591_004:0092b27_19",
    "original":"由領其境念方起故，其義不成。",
    "folio":4,
    "analyzed":"由 領 其 境 念 方 起 故  其 義 不 成  "
  },
  {
    "segmentnr":"ZH_T31_1591_004:0092b29_12",
    "original":"若爾於色等處，以現量性決定了知所有相貌，生憶念性故，猶如樂等。",
    "folio":4,
    "analyzed":"若 爾 於 色 等 處  以 現 量 性 決 定 了 知 所 有 相 貌  生 憶 念 性 故  猶 如 樂 等  "
  },
  {
    "segmentnr":"ZH_T31_1591_004:0092c02_4",
    "original":"於憶念上安置形像而領取之，決斷前相內自證解，然非不領，猶如石等。",
    "folio":4,
    "analyzed":"於 憶 念 上 安 置 形 像 而 領 取 之  決 斷 前 相 內 自 證 解  然 非 不 領  猶 如 石 等  "
  },
  {
    "segmentnr":"ZH_T31_1591_004:0092c03_3",
    "original":"有其焰等生意識時，亦不能生此之憶念。",
    "folio":4,
    "analyzed":"有 其 焰 等 生 意 識 時  亦 不 能 生 此 之 憶 念  "
  },
  {
    "segmentnr":"ZH_T31_1591_004:0092c04_6",
    "original":"由斯決定依比量力，於色等境應必定有親領受之。",
    "folio":4,
    "analyzed":"由 斯 決 定 依 比 量 力  於 色 等 境 應 必 定 有 親 領 受 之  "
  },
  {
    "segmentnr":"ZH_T31_1591_004:0092c05_1",
    "original":"若異此者，所許憶念便成非有。",
    "folio":4,
    "analyzed":"若異此者  所 許 憶 念 便 成 非 有  "
  },
  {
    "segmentnr":"ZH_T31_1591_004:0092c06_4",
    "original":"復由於此受領之境成現量故，世間言論名之為見。",
    "folio":4,
    "analyzed":"復 由 於 此 受 領 之 境 成 現 量 故  世 間 言 論 名 之 為 見  "
  },
  {
    "segmentnr":"ZH_T31_1591_004:0092c07_3",
    "original":"若於色等是憶念性，如共成者，可有斯過。",
    "folio":4,
    "analyzed":"若 於 色 等 是 憶 念 性  如 共 成 者  可 有 斯 過  "
  },
  {
    "segmentnr":"ZH_T31_1591_004:0092c08_7",
    "original":"即由於此，外色等處領受憶念，理不許成，由有理故。",
    "folio":4,
    "analyzed":"即 由 於 此  外 色 等 處 領 受 憶 念  理 不 許 成  由 有 理 故  "
  },
  {
    "segmentnr":"ZH_T31_1591_004:0092c09_10",
    "original":"如離於境得有其見，憶念同然，為其能立不共成故。",
    "folio":4,
    "analyzed":"如 離 於 境 得 有 其 見  憶 念 同 然  為 其 能 立 不 共 成 故  "
  },
  {
    "segmentnr":"ZH_T31_1591_004:0092c10_8",
    "original":"宗及於喻欲曉悟他，於境領受全無力用。",
    "folio":4,
    "analyzed":"宗 及 於 喻 欲 曉 悟 他  於 境 領 受 全 無 力 用  "
  },
  {
    "segmentnr":"ZH_T31_1591_004:0092c11_100",
    "original":"成唯識寶生論卷第四",
    "folio":4,
    "analyzed":"成 唯 識 寶 生 論 卷 第 四 "
  }
]