segmentnr	original	folio	stemmed
ZH_T14_0553_001:0896c03_0	佛說㮈女祇域因緣經	001	佛 說 㮈 女 祇 域 因 緣 經 
ZH_T14_0553_001:0896c05_0	後漢安息國三藏安世高譯	001	後 漢 安 息 國 三 藏 安 世 高 譯 
ZH_T14_0553_001:0896c06_0	如是我聞：一時，佛在羅閱祇國，與大比丘千	001	如是我聞  一 時  佛 在 羅 閱 祇 國  與 大 比 丘 千 
ZH_T14_0553_001:0896c08_5	二百五十人俱、菩薩摩訶薩、天龍八部，大眾集會說法。	001	二百五十 人 俱  菩薩摩訶薩  天 龍 八 部  大 眾 集 會 說 法  
ZH_T14_0553_001:0896c08_15	時世人民，施者無量。	001	時 世 人 民  施 者 無 量  
ZH_T14_0553_001:0896c10_4	有一貧人，唯有一爛壞手巾，意欲布施，懼此物惡，猶豫未決。	001	有 一 貧 人  唯 有 一 爛 壞 手 巾  意 欲 布 施  懼 此 物 惡  猶 豫 未 決  
ZH_T14_0553_001:0896c11_18	爾時，座中有一比丘尼，名曰㮈女，即從座起，整服作禮，長跪叉手，白佛言：	001	爾 時  座 中 有 一 比 丘 尼  名 曰 㮈 女  即 從 座 起  整 服 作 禮  長 跪 叉 手  白 佛 言  
ZH_T14_0553_001:0896c12_1	「世尊！	001	 世 尊  
ZH_T14_0553_001:0896c12_17	我自念先世生波羅㮈國，為貧女人。	001	我 自 念 先 世 生 波 羅 㮈 國  為 貧 女 人  
ZH_T14_0553_001:0896c13_17	時世有佛，名曰迦葉，時與大眾圍繞說法。	001	時 世 有 佛  名 曰 迦 葉  時 與 大 眾 圍 繞 說 法  
ZH_T14_0553_001:0896c15_19	坐聞經，歡喜，意欲布施，顧無所有，自惟貧賤，心用悲感，詣他園圃，求乞果蓏，當以施佛。	001	坐 聞 經  歡 喜  意 欲 布 施  顧 無 所 有  自 惟 貧 賤  心 用 悲 感  詣 他 園 圃  求 乞 果 蓏  當 以 施 佛  
ZH_T14_0553_001:0896c17_8	時得一㮈，大而香好，擎一盂水并㮈一枚，奉迦葉佛及諸眾僧。	001	時 得 一 㮈  大 而 香 好  擎 一 盂 水 并 㮈 一 枚  奉 迦 葉 佛 及 諸 眾 僧  
ZH_T14_0553_001:0896c18_9	佛知至意，呪願受之，分布水㮈，一切周普。	001	佛 知 至 意  呪 願 受 之  分 布 水 㮈  一 切 周 普  
ZH_T14_0553_001:0896c19_4	緣此福祚，壽盡生天，得為天后；	001	緣 此 福 祚  壽 盡 生 天  得 為 天 后  
ZH_T14_0553_001:0896c21_4	下生世間，不由胞胎，九十一劫，生㮈華中，端正鮮潔，常識宿命，今值世尊開示道眼。	001	下 生 世 間  不 由 胞 胎  九 十 一 劫  生 㮈 華 中  端 正 鮮 潔  常 識 宿 命  今 值 世 尊 開 示 道 眼  
ZH_T14_0553_001:0896c21_14	」爾時㮈女以偈頌曰：	001	 爾 時 㮈 女 以 偈 頌 曰  
ZH_T14_0553_001:0896c22_0	「三尊慈潤普，　　慧度無男女，	001	 三 尊 慈 潤 普    慧 度 無 男 女  
ZH_T14_0553_001:0896c23_13	水果施弘報，　　緣得離眾苦。	001	水 果 施 弘 報    緣 得 離 眾 苦  
ZH_T14_0553_001:0896c24_0	在世生華中，　　上則為天后，	001	在 世 生 華 中    上 則 為 天 后  
ZH_T14_0553_001:0896c25_13	自歸聖眾祐，　　福田最深厚。	001	自 歸 聖 眾 祐    福 田 最 深 厚  
ZH_T14_0553_001:0896c26_10	」比丘尼㮈女，禮已還坐。	001	 比 丘 尼 㮈 女  禮 已 還 坐  
ZH_T14_0553_001:0896c29_3	佛在世時，維耶梨國王苑中，自然生一㮈樹，枝葉繁茂，實又加大，既有光色，香美非凡。	001	佛 在 世 時  維 耶 梨 國 王 苑 中  自 然 生 一 㮈 樹  枝 葉 繁 茂  實 又 加 大  既 有 光 色  香 美 非 凡  
ZH_T14_0553_001:0897a01_6	王寶愛此㮈，自非中宮尊貴美人，不得啖此㮈果。	001	王 寶 愛 此 㮈  自 非 中 宮 尊 貴 美 人  不 得 啖 此 㮈 果  
ZH_T14_0553_001:0897a03_6	國中有梵志居士，財富無數，一國無雙，又聰明博達，才智超群，王重愛之，用為大臣。	001	國 中 有 梵 志 居 士  財 富 無 數  一 國 無 雙  又 聰 明 博 達  才 智 超 群  王 重 愛 之  用 為 大 臣  
ZH_T14_0553_001:0897a04_3	王請梵志飯食，食畢以一㮈實與之。	001	王 請 梵 志 飯 食  食 畢 以 一 㮈 實 與 之  
ZH_T14_0553_001:0897a04_17	梵志見㮈香美非凡，乃問王曰：	001	梵 志 見 㮈 香 美 非 凡  乃 問 王 曰  
ZH_T14_0553_001:0897a05_12	「此㮈樹下，寧有小栽可得乞不？	001	 此 㮈 樹 下  寧 有 小 栽 可 得 乞 不  
ZH_T14_0553_001:0897a05_16	」王曰：	001	 王 曰  
ZH_T14_0553_001:0897a06_13	「大多小栽，吾恐妨其大樹，輒除去之。	001	 大 多 小 栽  吾 恐 妨 其 大 樹  輒 除 去 之  
ZH_T14_0553_001:0897a07_3	卿若欲得，今當相與。	001	卿 若 欲 得  今 當 相 與  
ZH_T14_0553_001:0897a07_13	」即以一㮈栽與梵志。	001	 即 以 一 㮈 栽 與 梵 志  
ZH_T14_0553_001:0897a09_8	梵志得歸種之，朝夕溉灌，日日長大，枝條茂好，三年生實，光彩大小，如王家㮈。	001	梵 志 得 歸 種 之  朝 夕 溉 灌  日 日 長 大  枝 條 茂 好  三 年 生 實  光 彩 大 小  如 王 家 㮈  
ZH_T14_0553_001:0897a09_16	梵志大喜，自念：	001	梵 志 大 喜  自 念  
ZH_T14_0553_001:0897a11_9	「我家資財無數，不減於王，唯無此㮈，以為不如，今已得之，為無減王。	001	 我 家 資 財 無 數  不 減 於 王  唯 無 此 㮈  以 為 不 如  今 已 得 之  為 無 減 王  
ZH_T14_0553_001:0897a12_4	」即取食之，而大苦澁，了不可食。	001	 即 取 食 之  而 大 苦 澁  了 不 可 食  
ZH_T14_0553_001:0897a12_16	梵志更大愁惱，乃退思惟：	001	梵 志 更 大 愁 惱  乃 退 思 惟  
ZH_T14_0553_001:0897a13_6	「當是土無肥潤故耳。	001	 當 是 土 無 肥 潤 故 耳  
ZH_T14_0553_001:0897a15_1	」乃捉取百牛之乳以飲一牛，復取此一牛乳煎之為醍醐，以灌㮈根。	001	 乃 捉 取 百 牛 之 乳 以 飲 一 牛  復 取 此 一 牛 乳 煎 之 為 醍 醐  以 灌 㮈 根  
ZH_T14_0553_001:0897a16_1	日日灌之，到至明年，實乃甘美，如王家㮈。	001	日 日 灌 之  到 至 明 年  實 乃 甘 美  如 王 家 㮈  
ZH_T14_0553_001:0897a17_9	而㮈樹邊，忽復生一瘤節，大如手拳，日日增長，梵志心念：	001	而 㮈 樹 邊  忽 復 生 一 瘤 節  大 如 手 拳  日 日 增 長  梵 志 心 念  
ZH_T14_0553_001:0897a18_1	「忽有此瘤節，恐妨其實。	001	 忽 有 此 瘤 節  恐 妨 其 實  
ZH_T14_0553_001:0897a19_1	」適欲斫去，恐復傷樹，連日思惟，遲徊未決。	001	 適 欲 斫 去  恐 復 傷 樹  連 日 思 惟  遲 徊 未 決  
ZH_T14_0553_001:0897a20_9	而節中忽生一枝，正指上向，洪直調好，高出樹巔，去地七丈。	001	而 節 中 忽 生 一 枝  正 指 上 向  洪 直 調 好  高 出 樹 巔  去 地 七 丈  
ZH_T14_0553_001:0897a21_18	其杪乃分作諸枝，周圍旁出，形如偃蓋，花葉茂好，勝於本樹。	001	其 杪 乃 分 作 諸 枝  周 圍 旁 出  形 如 偃 蓋  花 葉 茂 好  勝 於 本 樹  
ZH_T14_0553_001:0897a22_4	梵志怪之：	001	梵 志 怪 之  
ZH_T14_0553_001:0897a22_14	「不知枝上當何所有？	001	 不 知 枝 上 當 何 所 有  
ZH_T14_0553_001:0897a23_4	」乃作棧閣，登而視之。	001	 乃 作 棧 閣  登 而 視 之  
ZH_T14_0553_001:0897a24_13	見枝上偃蓋之中，乃有池水，既清且香，又有眾華，彩色鮮明。	001	見 枝 上 偃 蓋 之 中  乃 有 池 水  既 清 且 香  又 有 眾 華  彩 色 鮮 明  
ZH_T14_0553_001:0897a26_6	披視華下，有一女兒，在池水中，梵志抱取，歸養長之，名曰㮈女。	001	披 視 華 下  有 一 女 兒  在 池 水 中  梵 志 抱 取  歸 養 長 之  名 曰 㮈 女  
ZH_T14_0553_001:0897a27_6	至年十五，顏色端正，天下無雙，宣聞遠國。	001	至 年 十 五  顏 色 端 正  天 下 無 雙  宣 聞 遠 國  
ZH_T14_0553_001:0897a28_11	有七國王，同時俱來，詣梵志所，求娉㮈女，以為夫人。	001	有 七 國 王  同 時 俱 來  詣 梵 志 所  求 娉 㮈 女  以 為 夫 人  
ZH_T14_0553_001:0897a29_4	梵志大恐怖，不知當以與誰？	001	梵 志 大 恐 怖  不 知 當 以 與 誰  
ZH_T14_0553_001:0897b01_7	乃於園中架一高樓，以㮈女著上，出謂諸王曰：	001	乃 於 園 中 架 一 高 樓  以 㮈 女 著 上  出 謂 諸 王 曰  
ZH_T14_0553_001:0897b02_16	「此女非我所生，自出於㮈樹之上，亦不知是天、龍、鬼神女耶？	001	 此 女 非 我 所 生  自 出 於 㮈 樹 之 上  亦 不 知 是 天  龍  鬼 神 女 耶  
ZH_T14_0553_001:0897b03_1	鬼魅之物？	001	鬼 魅 之 物  
ZH_T14_0553_001:0897b04_4	今七王求之，我設與一王，六王當怒，不敢愛惜也。	001	今 七 王 求 之  我 設 與 一 王  六 王 當 怒  不 敢 愛 惜 也  
ZH_T14_0553_001:0897b05_14	女今在園中樓上，諸王便自平議，有應得者便自取去，非我所制也。	001	女 今 在 園 中 樓 上  諸 王 便 自 平 議  有 應 得 者 便 自 取 去  非 我 所 制 也  
ZH_T14_0553_001:0897b06_9	」於是七王口共爭之，紛紜未決。	001	 於 是 七 王 口 共 爭 之  紛 紜 未 決  
ZH_T14_0553_001:0897b07_11	至其夜，瓶沙王從伏瀆中入，登樓就之共宿。	001	至 其 夜  瓶 沙 王 從 伏 瀆 中 入  登 樓 就 之 共 宿  
ZH_T14_0553_001:0897b08_2	明晨當去，㮈女白曰：	001	明 晨 當 去  㮈 女 白 曰  
ZH_T14_0553_001:0897b08_6	「大王！	001	 大 王  
ZH_T14_0553_001:0897b09_2	幸枉威尊，接逮於我，今復相捨而去。	001	幸 枉 威 尊  接 逮 於 我  今 復 相 捨 而 去  
ZH_T14_0553_001:0897b09_17	若其有子，則是王種，當何所付？	001	若 其 有 子  則 是 王 種  當 何 所 付  
ZH_T14_0553_001:0897b10_1	」王曰：	001	 王 曰  
ZH_T14_0553_001:0897b10_12	「若是男兒，當以還我；	001	 若 是 男 兒  當 以 還 我  
ZH_T14_0553_001:0897b11_1	若是女兒，便以與汝。	001	若 是 女 兒  便 以 與 汝  
ZH_T14_0553_001:0897b12_1	」王則脫手金鐶之印以付㮈女，以是為信。	001	 王 則 脫 手 金 鐶 之 印 以 付 㮈 女  以 是 為 信  
ZH_T14_0553_001:0897b12_8	便出語群臣言：	001	便 出 語 群 臣 言  
ZH_T14_0553_001:0897b13_13	「我已得㮈女與一宿，亦無奇異，故如凡人，故不取耳。	001	 我 已 得 㮈 女 與 一 宿  亦 無 奇 異  故 如 凡 人  故 不 取 耳  
ZH_T14_0553_001:0897b14_5	」瓶沙軍中皆稱萬歲，曰：	001	 瓶 沙 軍 中 皆 稱 萬 歲  曰  
ZH_T14_0553_001:0897b14_13	「我王已得㮈女。	001	 我 王 已 得 㮈 女  
ZH_T14_0553_001:0897b15_1	」六王聞之便各還去。	001	 六 王 聞 之 便 各 還 去  
ZH_T14_0553_001:0897b16_10	瓶沙王去後，遂便有娠。	001	瓶 沙 王 去 後  遂 便 有 娠  
ZH_T14_0553_001:0897b17_1	時㮈女勅守門人言：	001	時 㮈 女 勅 守 門 人 言  
ZH_T14_0553_001:0897b17_15	「若有求見我者，當語言我病。	001	 若 有 求 見 我 者  當 語 言 我 病  
ZH_T14_0553_001:0897b18_18	」後日，月滿生一男兒，顏貌端正，兒生則手持針藥囊。	001	 後 日  月 滿 生 一 男 兒  顏 貌 端 正  兒 生 則 手 持 針 藥 囊  
ZH_T14_0553_001:0897b19_2	梵志曰：	001	梵 志 曰  
ZH_T14_0553_001:0897b19_19	「此國王之子，而執醫器，必醫王也。	001	 此 國 王 之 子  而 執 醫 器  必 醫 王 也  
ZH_T14_0553_001:0897b21_7	」時㮈女即以白衣裹兒，勅婢持棄著巷中，婢即受勅，抱往棄之。	001	 時 㮈 女 即 以 白 衣 裹 兒  勅 婢 持 棄 著 巷 中  婢 即 受 勅  抱 往 棄 之  
ZH_T14_0553_001:0897b22_11	時王子無畏，清旦乘車，往欲見大王，遣人除屏道路。	001	時 王 子 無 畏  清 旦 乘 車  往 欲 見 大 王  遣 人 除 屏 道 路  
ZH_T14_0553_001:0897b23_11	時王子遙見道中有白物，即住車問傍人言：	001	時 王 子 遙 見 道 中 有 白 物  即 住 車 問 傍 人 言  
ZH_T14_0553_001:0897b23_19	「此白物是何等？	001	 此 白 物 是 何 等  
ZH_T14_0553_001:0897b24_2	」答言：	001	 答 言  
ZH_T14_0553_001:0897b24_8	「此是小兒。	001	 此 是 小 兒  
ZH_T14_0553_001:0897b24_12	」問言：	001	 問 言  
ZH_T14_0553_001:0897b24_16	「死活？	001	 死 活  
ZH_T14_0553_001:0897b24_20	」答言：	001	 答 言  
ZH_T14_0553_001:0897b24_24	「故活。	001	 故 活  
ZH_T14_0553_001:0897b25_14	」王子勅人抱取，即覓乳母養之以活。	001	 王 子 勅 人 抱 取  即 覓 乳 母 養 之 以 活  
ZH_T14_0553_001:0897b26_12	梵志將此小兒還付㮈女，名曰祇域。	001	梵 志 將 此 小 兒 還 付 㮈 女  名 曰 祇 域  
ZH_T14_0553_001:0897b28_11	至年八歲，聰明高才，學問、書䟽越殊倫匹，與隣比小兒遊戲，心常輕諸小兒，以不如己。	001	至 年 八 歲  聰 明 高 才  學 問  書 䟽 越 殊 倫 匹  與 隣 比 小 兒 遊 戲  心 常 輕 諸 小 兒  以 不 如 己  
ZH_T14_0553_001:0897b29_1	諸小兒共罵之曰：	001	諸 小 兒 共 罵 之 曰  
ZH_T14_0553_001:0897b29_17	「無父之子，婬女所生，何敢輕我？	001	 無 父 之 子  婬 女 所 生  何 敢 輕 我  
ZH_T14_0553_001:0897c01_6	」祇域愕然，默而不答。	001	 祇 域 愕 然  默 而 不 答  
ZH_T14_0553_001:0897c01_12	便歸問母曰：	001	便 歸 問 母 曰  
ZH_T14_0553_001:0897c02_9	「我視子曹皆不如我，而反罵我言：	001	 我 視 子 曹 皆 不 如 我  而 反 罵 我 言  
ZH_T14_0553_001:0897c02_15	『無父之子。	001	 無 父 之 子  
ZH_T14_0553_001:0897c03_6	』我父今者，為在何許？	001	 我 父 今 者  為 在 何 許  
ZH_T14_0553_001:0897c03_10	」母曰：	001	 母 曰  
ZH_T14_0553_001:0897c04_1	「汝父者，正瓶沙王是也。	001	 汝 父 者  正 瓶 沙 王 是 也  
ZH_T14_0553_001:0897c04_6	」祇域曰：	001	 祇 域 曰  
ZH_T14_0553_001:0897c05_7	「瓶沙王乃在羅閱祇國，去此五百里，何緣生我？	001	 瓶 沙 王 乃 在 羅 閱 祇 國  去 此 五 百 里  何 緣 生 我  
ZH_T14_0553_001:0897c05_17	若如母言，何以證之？	001	若 如 母 言  何 以 證 之  
ZH_T14_0553_001:0897c06_8	」母則出印鐶示之曰：	001	 母 則 出 印 鐶 示 之 曰  
ZH_T14_0553_001:0897c06_16	「此則汝父鐶也。	001	 此 則 汝 父 鐶 也  
ZH_T14_0553_001:0897c08_4	」祇域省之，見有瓶沙王印文，便奉持此鐶往到羅閱祇。	001	 祇 域 省 之  見 有 瓶 沙 王 印 文  便 奉 持 此 鐶 往 到 羅 閱 祇  
ZH_T14_0553_001:0897c08_19	徑入宮門，門無訶者，即到王前。	001	徑 入 宮 門  門 無 訶 者  即 到 王 前  
ZH_T14_0553_001:0897c09_10	為王作禮，長跪白王言：	001	為 王 作 禮  長 跪 白 王 言  
ZH_T14_0553_001:0897c11_6	「我是王子，㮈女所生，今年八歲，始知是大王種類，故持鐶印信，遠來歸家。	001	 我 是 王 子  㮈 女 所 生  今 年 八 歲  始 知 是 大 王 種 類  故 持 鐶 印 信  遠 來 歸 家  
ZH_T14_0553_001:0897c12_12	」王見印文，覺憶昔之誓，知是其子，愴然矜之，以為太子。	001	 王 見 印 文  覺 憶 昔 之 誓  知 是 其 子  愴 然 矜 之  以 為 太 子  
ZH_T14_0553_001:0897c13_12	涉歷二年，後阿闍世王生，祇域因白王曰：	001	涉 歷 二 年  後 阿 闍 世 王 生  祇 域 因 白 王 曰  
ZH_T14_0553_001:0897c14_12	「我初生時手把針藥囊，是應當為醫也。	001	 我 初 生 時 手 把 針 藥 囊  是 應 當 為 醫 也  
ZH_T14_0553_001:0897c15_6	王雖以我為太子，非我所樂；	001	王 雖 以 我 為 太 子  非 我 所 樂  
ZH_T14_0553_001:0897c16_9	王今自有嫡子生矣，應襲尊嗣，我願得行學醫術。	001	王 今 自 有 嫡 子 生 矣  應 襲 尊 嗣  我 願 得 行 學 醫 術  
ZH_T14_0553_001:0897c16_18	」王則聽之，王曰：	001	 王 則 聽 之  王 曰  
ZH_T14_0553_001:0897c17_16	「汝不為太子者，不得空食王祿，應學醫道。	001	 汝 不 為 太 子 者  不 得 空 食 王 祿  應 學 醫 道  
ZH_T14_0553_001:0897c19_7	」王即命勅國中諸上手醫，盡術教之，而祇域但行嬉戲，未曾受學。	001	 王 即 命 勅 國 中 諸 上 手 醫  盡 術 教 之  而 祇 域 但 行 嬉 戲  未 曾 受 學  
ZH_T14_0553_001:0897c19_14	諸師責謂之曰：	001	諸 師 責 謂 之 曰  
ZH_T14_0553_001:0897c21_2	「醫術鄙陋，誠非太子至尊所宜當學，然大王之命不可違廢。	001	 醫 術 鄙 陋  誠 非 太 子 至 尊 所 宜 當 學  然 大 王 之 命 不 可 違 廢  
ZH_T14_0553_001:0897c22_14	受勅已來，積有日月，而太子初不受半言之方，若王問我，我何以對？	001	受 勅 已 來  積 有 日 月  而 太 子 初 不 受 半 言 之 方  若 王 問 我  我 何 以 對  
ZH_T14_0553_001:0897c22_19	」祇域曰：	001	 祇 域 曰  
ZH_T14_0553_001:0897c24_12	「我生而有醫證在手，故白大王捐棄榮號求學醫術，豈復懈怠煩師督促？	001	 我 生 而 有 醫 證 在 手  故 白 大 王 捐 棄 榮 號 求 學 醫 術  豈 復 懈 怠 煩 師 督 促  
ZH_T14_0553_001:0897c25_7	直以諸師之道無足學者故耳。	001	直 以 諸 師 之 道 無 足 學 者 故 耳  
ZH_T14_0553_001:0897c27_5	」便取本草藥方、針脈諸經，具難問師，師窮無以答，皆下為祇域作禮，長跪叉手曰：	001	 便 取 本 草 藥 方  針 脈 諸 經  具 難 問 師  師 窮 無 以 答  皆 下 為 祇 域 作 禮  長 跪 叉 手 曰  
ZH_T14_0553_001:0897c28_3	「今日益知太子神聖，實非我等所及也。	001	 今 日 益 知 太 子 神 聖  實 非 我 等 所 及 也  
ZH_T14_0553_001:0898a01_2	向所問諸事，皆是我師歷世疑義所不能通，願太子具悉說之，開解我曹生年之結。	001	向 所 問 諸 事  皆 是 我 師 歷 世 疑 義 所 不 能 通  願 太 子 具 悉 說 之  開 解 我 曹 生 年 之 結  
ZH_T14_0553_001:0898a02_9	」祇域便為解說其義，諸醫歡喜皆更起，頭面作禮，承受其法。	001	 祇 域 便 為 解 說 其 義  諸 醫 歡 喜 皆 更 起  頭面作禮  承 受 其 法  
ZH_T14_0553_001:0898a03_9	爾時，祇域即自念言：	001	爾 時  祇 域 即 自 念 言  
ZH_T14_0553_001:0898a04_7	「王勅諸醫都無可學者，誰當教我學醫道？	001	 王 勅 諸 醫 都 無 可 學 者  誰 當 教 我 學 醫 道  
ZH_T14_0553_001:0898a06_1	時聞彼德叉尸羅國，有醫姓阿提梨，字賓迦羅，極善醫道，彼能教我。	001	時 聞 彼 德 叉 尸 羅 國  有 醫 姓 阿 提 梨  字 賓 迦 羅  極 善 醫 道  彼 能 教 我  
ZH_T14_0553_001:0898a07_2	」爾時，祇域童子即往彼國，詣賓迦羅所白言：	001	 爾 時  祇 域 童 子 即 往 彼 國  詣 賓 迦 羅 所 白 言  
ZH_T14_0553_001:0898a07_6	「大師！	001	 大 師  
ZH_T14_0553_001:0898a07_16	我今請仁者以為師範。	001	我 今 請 仁 者 以 為 師 範  
ZH_T14_0553_001:0898a08_10	」從學醫術，經七年已，自念言：	001	 從 學 醫 術  經 七 年 已  自 念 言  
ZH_T14_0553_001:0898a09_2	「我今習學醫術，何當有已？	001	 我 今 習 學 醫 術  何 當 有 已  
ZH_T14_0553_001:0898a09_10	」即往師所白言：	001	 即 往 師 所 白 言  
ZH_T14_0553_001:0898a10_2	「我今習學醫術，何當有已？	001	 我 今 習 學 醫 術  何 當 有 已  
ZH_T14_0553_001:0898a10_16	」時師即與一籠器及掘草之具：	001	 時 師 即 與 一 籠 器 及 掘 草 之 具  
ZH_T14_0553_001:0898a12_3	「汝可於德叉尸羅國面一由旬，求覓諸草，有非是藥者持來。	001	 汝 可 於 德 叉 尸 羅 國 面 一 由 旬  求 覓 諸 草  有 非 是 藥 者 持 來  
ZH_T14_0553_001:0898a15_3	」時祇域即如師勅，於德叉尸羅國面一由旬，求覓非是藥者，周竟，不得非是藥者，所見草木一切物，善能分別知有所用處，無非藥者。	001	 時 祇 域 即 如 師 勅  於 德 叉 尸 羅 國 面 一 由 旬  求 覓 非 是 藥 者  周 竟  不 得 非 是 藥 者  所 見 草 木 一 切 物  善 能 分 別 知 有 所 用 處  無 非 藥 者  
ZH_T14_0553_001:0898a15_16	彼即空還，往師所白如是言：	001	彼 即 空 還  往 師 所 白 如 是 言  
ZH_T14_0553_001:0898a18_4	「師今當知，我於德叉尸羅國求非藥草者，面一由旬周竟，不見非藥者，所見草木盡能分別，所入用處。	001	 師 今 當 知  我 於 德 叉 尸 羅 國 求 非 藥 草 者  面 一 由 旬 周 竟  不 見 非 藥 者  所 見 草 木 盡 能 分 別  所 入 用 處  
ZH_T14_0553_001:0898a18_11	」師答祇域言：	001	 師 答 祇 域 言  
ZH_T14_0553_001:0898a19_1	「汝今可去，醫道已成。	001	 汝 今 可 去  醫 道 已 成  
ZH_T14_0553_001:0898a19_13	我於閻浮提中，最為第一；	001	我 於 閻浮提中  最 為 第 一  
ZH_T14_0553_001:0898a20_3	我若死後，次復有汝。	001	我 若 死 後  次 復 有 汝  
ZH_T14_0553_001:0898a21_19	」於是，祇域便行治病，所治輒愈，國內知名。	001	 於 是  祇 域 便 行 治 病  所 治 輒 愈  國 內 知 名  
ZH_T14_0553_001:0898a23_16	後欲入宮，於宮門前逢一小兒擔樵，祇域望視，悉見此兒五藏、腸胃，縷悉分明。	001	後 欲 入 宮  於 宮 門 前 逢 一 小 兒 擔 樵  祇 域 望 視  悉 見 此 兒 五 藏  腸 胃  縷 悉 分 明  
ZH_T14_0553_001:0898a24_2	祇域心念：	001	祇 域 心 念  
ZH_T14_0553_001:0898a25_1	「《本草經》說，有藥王樹，從外照內，見人腹藏。	001	  本 草 經  說  有 藥 王 樹  從 外 照 內  見 人 腹 藏  
ZH_T14_0553_001:0898a25_12	此兒樵中得無有藥王耶？	001	此 兒 樵 中 得 無 有 藥 王 耶  
ZH_T14_0553_001:0898a25_18	」即往問兒：	001	 即 往 問 兒  
ZH_T14_0553_001:0898a26_3	「賣樵幾錢？	001	 賣 樵 幾 錢  
ZH_T14_0553_001:0898a26_7	」兒白：	001	 兒 白  
ZH_T14_0553_001:0898a26_11	「十錢。	001	 十 錢  
ZH_T14_0553_001:0898a26_18	」便雇錢取樵。	001	 便 雇 錢 取 樵  
ZH_T14_0553_001:0898a27_6	下樵置地，闇冥不見腹中。	001	下 樵 置 地  闇 冥 不 見 腹 中  
ZH_T14_0553_001:0898a27_13	祇域更心思惟：	001	祇 域 更 心 思 惟  
ZH_T14_0553_001:0898a28_6	「不知束中何所為是藥王？	001	 不 知 束 中 何 所 為 是 藥 王  
ZH_T14_0553_001:0898b01_2	」便解兩束，一一取之以著小兒腹上，無所照見，輒復更取，如是盡兩束樵；	001	 便 解 兩 束  一 一 取 之 以 著 小 兒 腹 上  無 所 照 見  輒 復 更 取  如 是 盡 兩 束 樵  
ZH_T14_0553_001:0898b02_6	最後有一小枝，栽長尺餘，試取以照，具見腹內。	001	最 後 有 一 小 枝  栽 長 尺 餘  試 取 以 照  具 見 腹 內  
ZH_T14_0553_001:0898b03_6	祇域大喜，知此小枝定是藥王，悉還兒樵。	001	祇 域 大 喜  知 此 小 枝 定 是 藥 王  悉 還 兒 樵  
ZH_T14_0553_001:0898b04_3	兒既已得錢，樵又如故，歡喜而去。	001	兒 既 已 得 錢  樵 又 如 故  歡 喜 而 去  
ZH_T14_0553_001:0898b05_7	爾時，祇域自念：	001	爾 時  祇 域 自 念  
ZH_T14_0553_001:0898b05_15	「我今先當治誰？	001	 我 今 先 當 治 誰  
ZH_T14_0553_001:0898b06_4	此國既小，又在邊方。	001	此 國 既 小  又 在 邊 方  
ZH_T14_0553_001:0898b06_17	我今寧可還本國，始開醫道。	001	我 今 寧 可 還 本 國  始 開 醫 道  
ZH_T14_0553_001:0898b07_6	」於即還歸婆迦陀城。	001	 於 即 還 歸 婆 迦 陀 城  
ZH_T14_0553_001:0898b09_1	婆迦陀城中，有大長者，其婦十二年中常患頭痛，眾醫治之而不能差。	001	婆 迦 陀 城 中  有 大 長 者  其 婦 十 二 年 中 常 患 頭 痛  眾 醫 治 之 而 不 能 差  
ZH_T14_0553_001:0898b09_17	時祇域聞之，即往其家語守門人言：	001	時 祇 域 聞 之  即 往 其 家 語 守 門 人 言  
ZH_T14_0553_001:0898b10_8	「白汝長者，有醫在門外。	001	 白 汝 長 者  有 醫 在 門 外  
ZH_T14_0553_001:0898b10_17	」時守門人即入白：	001	 時 守 門 人 即 入 白  
ZH_T14_0553_001:0898b11_1	「門外有醫。	001	 門 外 有 醫  
ZH_T14_0553_001:0898b11_8	」長者婦問言：	001	 長 者 婦 問 言  
ZH_T14_0553_001:0898b11_15	「醫形貌何似？	001	 醫 形 貌 何 似  
ZH_T14_0553_001:0898b11_19	」答言：	001	 答 言  
ZH_T14_0553_001:0898b11_24	「是年少。	001	 是 年 少  
ZH_T14_0553_001:0898b12_4	」彼自念言：	001	 彼 自 念 言  
ZH_T14_0553_001:0898b12_19	「老宿諸醫治亦不差，況復年少？	001	 老 宿 諸 醫 治 亦 不 差  況 復 年 少  
ZH_T14_0553_001:0898b13_7	」即勅守門人語言：	001	 即 勅 守 門 人 語 言  
ZH_T14_0553_001:0898b13_14	「我今不須醫。	001	 我 今 不 須 醫  
ZH_T14_0553_001:0898b14_3	」守門人即出語言：	001	 守 門 人 即 出 語 言  
ZH_T14_0553_001:0898b14_17	「我已為汝白長者，長者婦言：	001	 我 已 為 汝 白 長 者  長 者 婦 言  
ZH_T14_0553_001:0898b15_2	『今不須醫。	001	 今 不 須 醫  
ZH_T14_0553_001:0898b15_9	』」祇域復言：	001	  祇 域 復 言  
ZH_T14_0553_001:0898b16_10	「汝可白汝長者婦，但聽我治，若差者隨意與我物。	001	 汝 可 白 汝 長 者 婦  但 聽 我 治  若 差 者 隨 意 與 我 物  
ZH_T14_0553_001:0898b16_19	」時守門人復白之：	001	 時 守 門 人 復 白 之  
ZH_T14_0553_001:0898b17_4	「醫作如是言：	001	 醫 作如是言  
ZH_T14_0553_001:0898b17_18	『但聽我治，若差隨意與我物。	001	 但 聽 我 治  若 差 隨 意 與 我 物  
ZH_T14_0553_001:0898b18_8	』」長者婦聞已，自念言：	001	  長 者 婦 聞 已  自 念 言  
ZH_T14_0553_001:0898b18_16	「若如是無所損。	001	 若 如 是 無 所 損  
ZH_T14_0553_001:0898b19_3	」勅守門人喚入。	001	 勅 守 門 人 喚 入  
ZH_T14_0553_001:0898b19_16	時祇域入詣長者婦所，問言：	001	時 祇 域 入 詣 長 者 婦 所  問 言  
ZH_T14_0553_001:0898b20_2	「何所患苦？	001	 何 所 患 苦  
ZH_T14_0553_001:0898b20_12	」答言患如是、如是。	001	 答 言 患 如 是  如 是  
ZH_T14_0553_001:0898b20_15	復問：	001	復 問  
ZH_T14_0553_001:0898b20_21	「病從何起？	001	 病 從 何 起  
ZH_T14_0553_001:0898b21_9	」答言從如是、如是起。	001	 答 言 從 如 是  如 是 起  
ZH_T14_0553_001:0898b21_12	復問：	001	復 問  
ZH_T14_0553_001:0898b21_18	「病來久近？	001	 病 來 久 近  
ZH_T14_0553_001:0898b22_4	」答言病如許時。	001	 答 言 病 如 許 時  
ZH_T14_0553_001:0898b22_10	彼問已語言：	001	彼 問 已 語 言  
ZH_T14_0553_001:0898b22_16	「我能治汝。	001	 我 能 治 汝  
ZH_T14_0553_001:0898b24_3	」彼即取好藥，以酥煎之，灌長者婦鼻，病者口中酥、唾俱出。	001	 彼 即 取 好 藥  以 酥 煎 之  灌 長 者 婦 鼻  病 者 口 中 酥  唾 俱 出  
ZH_T14_0553_001:0898b25_2	時病人即器承之，酥便收取，唾別棄之。	001	時 病 人 即 器 承 之  酥 便 收 取  唾 別 棄 之  
ZH_T14_0553_001:0898b25_13	時祇域見已，心懷愁惱：	001	時 祇 域 見 已  心 懷 愁 惱  
ZH_T14_0553_001:0898b26_11	「如是少酥不淨，猶尚慳惜，況能報我？	001	 如 是 少 酥 不 淨  猶 尚 慳 惜  況 能 報 我  
ZH_T14_0553_001:0898b27_1	」病者見已，問祇域言：	001	 病 者 見 已  問 祇 域 言  
ZH_T14_0553_001:0898b27_7	「汝愁惱耶？	001	 汝 愁 惱 耶  
ZH_T14_0553_001:0898b27_11	」答言：	001	 答 言  
ZH_T14_0553_001:0898b27_15	「實爾。	001	 實 爾  
ZH_T14_0553_001:0898b27_19	」問言：	001	 問 言  
ZH_T14_0553_001:0898b27_25	「何故愁惱？	001	 何 故 愁 惱  
ZH_T14_0553_001:0898b28_2	」答言：	001	 答 言  
ZH_T14_0553_001:0898b28_8	「我自念言：	001	 我 自 念 言  
ZH_T14_0553_001:0898b29_3	此少酥不淨，猶尚慳惜，況能報我？	001	此 少 酥 不 淨  猶 尚 慳 惜  況 能 報 我  
ZH_T14_0553_001:0898b29_9	以是故愁耳。	001	以 是 故 愁 耳  
ZH_T14_0553_001:0898b29_16	」長者婦答言：	001	 長 者 婦 答 言  
ZH_T14_0553_001:0898c01_6	「為家不易，棄之何益？	001	 為 家 不 易  棄 之 何 益  
ZH_T14_0553_001:0898c01_16	可用燃燈，是故收取。	001	可 用 燃 燈  是 故 收 取  
ZH_T14_0553_001:0898c02_6	汝但治病，何憂如是？	001	汝 但 治 病  何 憂 如 是  
ZH_T14_0553_001:0898c02_17	」彼即治之，後病得差。	001	 彼 即 治 之  後 病 得 差  
ZH_T14_0553_001:0898c03_15	時長者婦，與四十萬兩金，并奴婢、車馬。	001	時 長 者 婦  與 四 十 萬 兩 金  并 奴 婢  車 馬  
ZH_T14_0553_001:0898c05_2	時祇域得此物已，還王舍城，詣無畏王子門，語守門人言：	001	時 祇 域 得 此 物 已  還 王 舍 城  詣 無 畏 王 子 門  語 守 門 人 言  
ZH_T14_0553_001:0898c05_9	「汝往白王言：	001	 汝 往 白 王 言  
ZH_T14_0553_001:0898c05_15	『祇域在外。	001	 祇 域 在 外  
ZH_T14_0553_001:0898c06_10	』」守門人即入白王，王勅守門人喚入。	001	  守 門 人 即 入 白 王  王 勅 守 門 人 喚 入  
ZH_T14_0553_001:0898c07_19	祇域入已，前頭面禮已，在一面住，以前因緣，具白無畏王子言：	001	祇 域 入 已  前 頭 面 禮 已  在 一 面 住  以 前 因 緣  具 白 無 畏 王 子 言  
ZH_T14_0553_001:0898c08_10	「以今所得物盡用上王。	001	 以 今 所 得 物 盡 用 上 王  
ZH_T14_0553_001:0898c08_15	」王子言：	001	 王 子 言  
ZH_T14_0553_001:0898c08_22	「且止，不須。	001	 且 止  不 須  
ZH_T14_0553_001:0898c09_10	便為供養已，汝自用之。	001	便 為 供 養 已  汝 自 用 之  
ZH_T14_0553_001:0898c09_20	」此是祇域最初治病。	001	 此 是 祇 域 最 初 治 病  
ZH_T14_0553_001:0898c11_19	爾時拘睒彌國，有長者子，輪上嬉戲，腸結腹內，食飲不消，亦不得出，彼國無能治者。	001	爾 時 拘 睒 彌 國  有 長 者 子  輪 上 嬉 戲  腸 結 腹 內  食 飲 不 消  亦 不 得 出  彼 國 無 能 治 者  
ZH_T14_0553_001:0898c12_18	彼聞摩竭國有大醫善能治病，即遣使白王：	001	彼 聞 摩 竭 國 有 大 醫 善 能 治 病  即 遣 使 白 王  
ZH_T14_0553_001:0898c13_18	「拘睒彌長者子病，祇域能治，願王遣來。	001	 拘 睒 彌 長 者 子 病  祇 域 能 治  願 王 遣 來  
ZH_T14_0553_001:0898c14_9	」時瓶沙王，喚祇域問言：	001	 時 瓶 沙 王  喚 祇 域 問 言  
ZH_T14_0553_001:0898c15_3	「拘睒彌長者子病，汝能治不？	001	 拘 睒 彌 長 者 子 病  汝 能 治 不  
ZH_T14_0553_001:0898c15_7	」答言：	001	 答 言  
ZH_T14_0553_001:0898c15_10	「能！	001	 能  
ZH_T14_0553_001:0898c15_21	」「若能，汝可往治之。	001	  若 能  汝 可 往 治 之  
ZH_T14_0553_001:0898c16_7	」時祇域乘車，詣拘睒彌。	001	 時 祇 域 乘 車  詣 拘 睒 彌  
ZH_T14_0553_001:0898c17_3	祇域始至，長者子已死，伎樂送出。	001	祇 域 始 至  長 者 子 已 死  伎 樂 送 出  
ZH_T14_0553_001:0898c17_11	祇域聞聲即問言：	001	祇 域 聞 聲 即 問 言  
ZH_T14_0553_001:0898c18_1	「此是何等伎樂鼓聲？	001	 此 是 何 等 伎 樂 鼓 聲  
ZH_T14_0553_001:0898c18_7	」傍人答言：	001	 傍 人 答 言  
ZH_T14_0553_001:0898c19_5	「是汝所為來長者子已死，是彼伎樂音聲。	001	 是 汝 所 為 來 長 者 子 已 死  是 彼 伎樂音聲  
ZH_T14_0553_001:0898c20_1	」祇域善能分別一切音聲，即言語：	001	 祇 域 善 能 分 別 一 切 音 聲  即 言 語  
ZH_T14_0553_001:0898c20_11	「使迴還，此非死人。	001	 使 迴 還  此 非 死 人  
ZH_T14_0553_001:0898c20_20	」語已，即便迴還。	001	 語 已  即 便 迴 還  
ZH_T14_0553_001:0898c22_6	時祇域即下車，取利刀破腹，披腸結處，示其父母諸親，語言：	001	時 祇 域 即 下 車  取 利 刀 破 腹  披 腸 結 處  示 其 父 母 諸 親  語 言  
ZH_T14_0553_001:0898c23_9	「此是輪上嬉戲使腸結如是，食飲不消，非是死也。	001	 此 是 輪 上 嬉 戲 使 腸 結 如 是  食 飲 不 消  非 是 死 也  
ZH_T14_0553_001:0898c25_5	」即為解腹，還復本處，縫皮肉合，以好藥塗之，瘡即愈，毛還生，與無瘡處不異。	001	 即 為 解 腹  還 復 本 處  縫 皮 肉 合  以 好 藥 塗 之  瘡 即 愈  毛 還 生  與 無 瘡 處 不 異  
ZH_T14_0553_001:0898c27_6	時長者子，即報祇域四十萬兩金，婦亦與四十萬兩金，長者父母亦爾，各與四十萬兩金。	001	時 長 者 子  即 報 祇 域 四 十 萬 兩 金  婦 亦 與 四 十 萬 兩 金  長 者 父 母 亦 爾  各 與 四 十 萬 兩 金  
ZH_T14_0553_001:0898c27_11	祇域念言：	001	祇 域 念 言  
ZH_T14_0553_001:0898c28_1	「夫為師者須報其恩。	001	 夫 為 師 者 須 報 其 恩  
ZH_T14_0553_001:0898c29_4	今持一百六十萬兩金，與德叉尸羅國大師賓迦羅。	001	今 持 一 百 六 十 萬 兩 金  與 德 叉 尸 羅 國 大 師 賓 迦 羅  
ZH_T14_0553_001:0899a01_4	」念已，持金詣師所，頭面禮師足，奉上此金：	001	 念 已  持 金 詣 師 所  頭 面 禮 師 足  奉 上 此 金  
ZH_T14_0553_001:0899a01_14	「唯願大師哀愍納受！	001	 唯 願 大 師 哀 愍 納 受  
ZH_T14_0553_001:0899a01_18	」師曰：	001	 師 曰  
ZH_T14_0553_001:0899a02_9	「便為供養已，我不須此寶。	001	 便 為 供 養 已  我 不 須 此 寶  
ZH_T14_0553_001:0899a03_13	」祇域慇懃至到，賓迦羅乃受此金，祇域奉辭禮足而去。	001	 祇 域 慇 懃 至 到  賓 迦 羅 乃 受 此 金  祇 域 奉 辭 禮 足 而 去  
ZH_T14_0553_001:0899a05_5	爾時，國中有迦羅越家女，年十五臨當嫁日，忽頭痛而死。	001	爾 時  國 中 有 迦 羅 越 家 女  年 十 五 臨 當 嫁 日  忽 頭 痛 而 死  
ZH_T14_0553_001:0899a05_19	祇域聞之往至其家，問女父曰：	001	祇 域 聞 之 往 至 其 家  問 女 父 曰  
ZH_T14_0553_001:0899a06_12	「此女常有何病，乃致夭亡？	001	 此 女 常 有 何 病  乃 致 夭 亡  
ZH_T14_0553_001:0899a06_16	」父曰：	001	 父 曰  
ZH_T14_0553_001:0899a08_2	「女小有頭痛，日月增甚，今朝發作尤甚於常，以致絕命。	001	 女 小 有 頭 痛  日 月 增 甚  今 朝 發 作 尤 甚 於 常  以 致 絕 命  
ZH_T14_0553_001:0899a10_18	」祇域便進，以藥王照視頭中，見有刺蟲，大小相生乃數百枚，鑽食其腦，腦盡故死，便以金刀披破其頭，悉出諸蟲，封著甖中。	001	 祇 域 便 進  以 藥 王 照 視 頭 中  見 有 刺 蟲  大 小 相 生 乃 數 百 枚  鑽 食 其 腦  腦 盡 故 死  便 以 金 刀 披 破 其 頭  悉 出 諸 蟲  封 著 甖 中  
ZH_T14_0553_001:0899a11_7	以三種神膏塗瘡：	001	以 三 種 神 膏 塗 瘡  
ZH_T14_0553_001:0899a12_1	一種者補蟲所食骨間之瘡；	001	一 種 者 補 蟲 所 食 骨 間 之 瘡  
ZH_T14_0553_001:0899a12_6	一種生腦；	001	一 種 生 腦  
ZH_T14_0553_001:0899a12_13	一種治外刀瘡。	001	一 種 治 外 刀 瘡  
ZH_T14_0553_001:0899a12_18	告女父曰：	001	告 女 父 曰  
ZH_T14_0553_001:0899a14_7	「好令安靜，慎莫使驚，十日當愈，平復如故，到其日我當復來。	001	 好 令 安 靜  慎 莫 使 驚  十 日 當 愈  平 復 如 故  到 其 日 我 當 復 來  
ZH_T14_0553_001:0899a15_1	」祇域適去，女母便更啼哭曰：	001	 祇 域 適 去  女 母 便 更 啼 哭 曰  
ZH_T14_0553_001:0899a16_1	「我子為再死也，豈有披破頭腦當復活者？	001	 我 子 為 再 死 也  豈 有 披 破 頭 腦 當 復 活 者  
ZH_T14_0553_001:0899a16_11	父何忍使人取子那爾。	001	父 何 忍 使 人 取 子 那 爾  
ZH_T14_0553_001:0899a16_17	」父止之曰：	001	 父 止 之 曰  
ZH_T14_0553_001:0899a18_14	「祇域生而把針藥，棄尊榮位，行作醫師，但為一切命，此乃天之醫王，豈當妄耶？	001	 祇 域 生 而 把 針 藥  棄 尊 榮 位  行 作 醫 師  但 為 一 切 命  此 乃 天 之 醫 王  豈 當 妄 耶  
ZH_T14_0553_001:0899a18_19	囑語汝言：	001	囑 語 汝 言  
ZH_T14_0553_001:0899a19_5	『慎莫使驚。	001	 慎 莫 使 驚  
ZH_T14_0553_001:0899a20_6	』而汝今反啼哭，以驚動之，將令此兒不復得生。	001	 而 汝 今 反 啼 哭  以 驚 動 之  將 令 此 兒 不 復 得 生  
ZH_T14_0553_001:0899a21_6	」母聞父言，止不復哭，共養護之，寂靜七日。	001	 母 聞 父 言  止 不 復 哭  共 養 護 之  寂 靜 七 日  
ZH_T14_0553_001:0899a22_5	七日晨明，女便吐氣而寤，如從臥覺，曰：	001	七 日 晨 明  女 便 吐 氣 而 寤  如 從 臥 覺  曰  
ZH_T14_0553_001:0899a22_20	「我今者了不復頭痛，身體皆安。	001	 我 今 者 了 不 復 頭 痛  身 體 皆 安  
ZH_T14_0553_001:0899a23_9	誰護我者，使得如是？	001	誰 護 我 者  使 得 如 是  
ZH_T14_0553_001:0899a23_13	」父曰：	001	 父 曰  
ZH_T14_0553_001:0899a24_15	「汝前已死，醫王祇域故來護汝，破頭出蟲以得更生。	001	 汝 前 已 死  醫 王 祇 域 故 來 護 汝  破 頭 出 蟲 以 得 更 生  
ZH_T14_0553_001:0899a25_16	」便開甖出蟲示之，女見太便驚怖，深自慶幸：	001	 便 開 甖 出 蟲 示 之  女 見 太 便 驚 怖  深 自 慶 幸  
ZH_T14_0553_001:0899a26_12	「祇域神乃如是，我促得報其恩。	001	 祇 域 神 乃 如 是  我 促 得 報 其 恩  
ZH_T14_0553_001:0899a26_16	」父曰：	001	 父 曰  
ZH_T14_0553_001:0899a27_8	「祇域與我期言，今日當來。	001	 祇 域 與 我 期 言  今 日 當 來  
ZH_T14_0553_001:0899a28_15	」於是須臾祇域便來，女歡喜出門迎，頭面作禮，長跪叉手曰：	001	 於 是 須 臾 祇 域 便 來  女 歡 喜 出 門 迎  頭面作禮  長 跪 叉 手 曰  
ZH_T14_0553_001:0899a29_16	「願為祇域作婢，終身供養，以報更生之恩。	001	 願 為 祇 域 作 婢  終 身 供 養  以 報 更 生 之 恩  
ZH_T14_0553_001:0899a29_21	」祇域曰：	001	 祇 域 曰  
ZH_T14_0553_001:0899b01_20	「我為醫師，周行治病，居無常處，何用婢為？	001	 我 為 醫 師  周 行 治 病  居 無 常 處  何 用 婢 為  
ZH_T14_0553_001:0899b02_13	汝必欲報恩者，與我五百兩金。	001	汝 必 欲 報 恩 者  與 我 五 百 兩 金  
ZH_T14_0553_001:0899b04_19	我亦不用此金，所以求者，凡人學道法當謝師，師雖無以教我，我甞為弟子，今得汝金，當以與之。	001	我 亦 不 用 此 金  所 以 求 者  凡 人 學 道 法 當 謝 師  師 雖 無 以 教 我  我 甞 為 弟 子  今 得 汝 金  當 以 與 之  
ZH_T14_0553_001:0899b05_12	」女便奉五百兩金，以上祇域。	001	 女 便 奉 五 百 兩 金  以 上 祇 域  
ZH_T14_0553_001:0899b06_5	祇域受，以與師，因白王：	001	祇 域 受  以 與 師  因 白 王  
ZH_T14_0553_001:0899b06_16	「暫歸省母到維耶梨國。	001	 暫 歸 省 母 到 維 耶 梨 國  
ZH_T14_0553_001:0899b08_18	」爾時，國中復有迦羅越家男兒，好學武事，作一木馬，高七尺餘，日日學習，騙上初學。	001	 爾 時  國 中 復 有 迦 羅 越 家 男 兒  好 學 武 事  作 一 木 馬  高 七 尺 餘  日 日 學 習  騙 上 初 學  
ZH_T14_0553_001:0899b09_19	適得上馬，久久益習，忽過去失據，落地而死。	001	適 得 上 馬  久 久 益 習  忽 過 去 失 據  落 地 而 死  
ZH_T14_0553_001:0899b11_10	祇域聞之，便往以藥王照視腹中，見其肝反戾向後，氣結不通故死。	001	祇 域 聞 之  便 往 以 藥 王 照 視 腹 中  見 其 肝 反 戾 向 後  氣 結 不 通 故 死  
ZH_T14_0553_001:0899b12_17	復以金刀破腹，手探料理，還肝向前畢，以三種神膏塗之：	001	復 以 金 刀 破 腹  手 探 料 理  還 肝 向 前 畢  以 三 種 神 膏 塗 之  
ZH_T14_0553_001:0899b13_9	其一種補手所獲持之處；	001	其 一 種 補 手 所 獲 持 之 處  
ZH_T14_0553_001:0899b13_16	一種通利氣息；	001	一 種 通 利 氣 息  
ZH_T14_0553_001:0899b14_5	一種生合刀瘡。	001	一 種 生 合 刀 瘡  
ZH_T14_0553_001:0899b14_11	畢囑語父曰：	001	畢 囑 語 父 曰  
ZH_T14_0553_001:0899b15_2	「慎莫令驚，三日當愈。	001	 慎 莫 令 驚  三 日 當 愈  
ZH_T14_0553_001:0899b15_13	」父承教勅，寂靜養視。	001	 父 承 教 勅  寂 靜 養 視  
ZH_T14_0553_001:0899b16_14	至於三日，兒便吐氣而寤，狀如臥覺，即便起坐。	001	至 於 三 日  兒 便 吐 氣 而 寤  狀 如 臥 覺  即 便 起 坐  
ZH_T14_0553_001:0899b17_18	須臾祇域亦來，兒歡喜出門迎，頭面作禮，長跪白言：	001	須 臾 祇 域 亦 來  兒 歡 喜 出 門 迎  頭面作禮  長 跪 白 言  
ZH_T14_0553_001:0899b18_17	「願得為祇域作奴，終身供養，以報再活之恩。	001	 願 得 為 祇 域 作 奴  終 身 供 養  以 報 再 活 之 恩  
ZH_T14_0553_001:0899b19_1	」祇域曰：	001	 祇 域 曰  
ZH_T14_0553_001:0899b20_4	「我為醫師，周行治病，病者之家爭為我使，當用奴為？	001	 我 為 醫 師  周 行 治 病  病 者 之 家 爭 為 我 使  當 用 奴 為  
ZH_T14_0553_001:0899b21_2	我母養我勤苦，我未有供養之恩報母。	001	我 母 養 我 勤 苦  我 未 有 供 養 之 恩 報 母  
ZH_T14_0553_001:0899b22_4	卿若欲謝我恩者，可與我五百兩金，以報母恩。	001	卿 若 欲 謝 我 恩 者  可 與 我 五 百 兩 金  以 報 母 恩  
ZH_T14_0553_001:0899b23_1	」於是取金以上㮈女，還歸羅閱祇國。	001	 於 是 取 金 以 上 㮈 女  還 歸 羅 閱 祇 國  
ZH_T14_0553_001:0899b23_18	祇域治此四人，馳名天下，莫不聞知。	001	祇 域 治 此 四 人  馳 名 天 下  莫 不 聞 知  
ZH_T14_0553_001:0899b25_6	又南有大國，去羅閱祇八千里，瓶沙王及諸小國皆臣屬之。	001	又 南 有 大 國  去 羅 閱 祇 八 千 里  瓶 沙 王 及 諸 小 國 皆 臣 屬 之  
ZH_T14_0553_001:0899b27_16	其王病疾積年不差，恒苦瞋恚，睚眥殺人——人舉目視之亦殺，低頭不仰亦殺，使人行遲亦殺，疾走亦殺。	001	其 王 病 疾 積 年 不 差  恒 苦 瞋 恚  睚 眥 殺 人   人 舉 目 視 之 亦 殺  低 頭 不 仰 亦 殺  使 人 行 遲 亦 殺  疾 走 亦 殺  
ZH_T14_0553_001:0899b28_10	左右侍者，不知當何措手足。	001	左 右 侍 者  不 知 當 何 措 手 足  
ZH_T14_0553_001:0899b29_6	醫師合藥，輒疑恐有毒，亦殺之。	001	醫 師 合 藥  輒 疑 恐 有 毒  亦 殺 之  
ZH_T14_0553_001:0899c01_7	前後所殺傍臣、宮女及醫師之輩，不可勝數。	001	前 後 所 殺 傍 臣  宮 女 及 醫 師 之 輩  不 可 勝 數  
ZH_T14_0553_001:0899c02_8	病日增甚，毒熱攻心，煩懣短氣，如火燒身。	001	病 日 增 甚  毒 熱 攻 心  煩 懣 短 氣  如 火 燒 身  
ZH_T14_0553_001:0899c03_8	聞有祇域，即為下書勅瓶沙王徵召祇域。	001	聞 有 祇 域  即 為 下 書 勅 瓶 沙 王 徵 召 祇 域  
ZH_T14_0553_001:0899c06_3	祇域聞此王多殺醫師，大以恐怖，瓶沙又怜其年小恐為所殺，適欲不遣，畏見誅伐，父子相守，晝夜愁憂，不知何計。	001	祇 域 聞 此 王 多 殺 醫 師  大 以 恐 怖  瓶 沙 又 怜 其 年 小 恐 為 所 殺  適 欲 不 遣  畏 見 誅 伐  父 子 相 守  晝 夜 愁 憂  不 知 何 計  
ZH_T14_0553_001:0899c07_7	爾時，瓶沙王乃將祇域俱往佛所，頭面禮足而白佛言：	001	爾 時  瓶 沙 王 乃 將 祇 域 俱 往 佛 所  頭面禮足 而 白 佛 言  
ZH_T14_0553_001:0899c07_11	「世尊！	001	 世 尊  
ZH_T14_0553_001:0899c08_6	彼王惡性，恐殺醫師，為可往不？	001	彼 王 惡 性  恐 殺 醫 師  為 可 往 不  
ZH_T14_0553_001:0899c08_12	」佛告祇域：	001	 佛 告 祇 域  
ZH_T14_0553_001:0899c09_18	「汝宿命時與我約誓，俱當救護天下，我治內病，汝治外病。	001	 汝 宿 命 時 與 我 約 誓  俱 當 救 護 天 下  我 治 內 病  汝 治 外 病  
ZH_T14_0553_001:0899c10_12	今我得佛，故如本願會生我前。	001	今 我 得 佛  故 如 本 願 會 生 我 前  
ZH_T14_0553_001:0899c11_8	此王病篤，遠來迎汝，如何不往？	001	此 王 病 篤  遠 來 迎 汝  如 何 不 往  
ZH_T14_0553_001:0899c12_9	急往救護之，趍作方便，令病必愈，王不殺汝。	001	急 往 救 護 之  趍 作 方 便  令 病 必 愈  王 不 殺 汝  
ZH_T14_0553_001:0899c15_4	」祇域便承佛威神，往到王所，診省脈理，及以藥王照之，見王五藏及百脈之中血氣擾擾，悉是蛇蟒之毒周匝身體。	001	 祇 域 便 承佛威神  往 到 王 所  診 省 脈 理  及 以 藥 王 照 之  見 王 五 藏 及 百 脈 之 中 血 氣 擾 擾  悉 是 蛇 蟒 之 毒 周 匝 身 體  
ZH_T14_0553_001:0899c15_9	祇域白王：	001	祇 域 白 王  
ZH_T14_0553_001:0899c16_10	「王病可治，治之保愈，然宜入見太后諮議合藥。	001	 王 病 可 治  治 之 保 愈  然 宜 入 見 太 后 諮 議 合 藥  
ZH_T14_0553_001:0899c17_2	若不見太后，藥終不成。	001	若 不 見 太 后  藥 終 不 成  
ZH_T14_0553_001:0899c19_14	」王聞此語，不解其故，意甚欲怒，然患身病，宿聞祇域之名，故遠迎之，冀必有益，且是小兒，知無他奸，忍而聽之。	001	 王 聞 此 語  不 解 其 故  意 甚 欲 怒  然 患 身 病  宿 聞 祇 域 之 名  故 遠 迎 之  冀 必 有 益  且 是 小 兒  知 無 他 奸  忍 而 聽 之  
ZH_T14_0553_001:0899c20_8	即遣青衣黃門，將入見太后。	001	即 遣 青 衣 黃 門  將 入 見 太 后  
ZH_T14_0553_001:0899c20_14	祇域白太后：	001	祇 域 白 太 后  
ZH_T14_0553_001:0899c22_1	「王病可治，今當合藥，宜密啟其方，不可宣露，宜屏左右。	001	 王 病 可 治  今 當 合 藥  宜 密 啟 其 方  不 可 宣 露  宜 屏 左 右  
ZH_T14_0553_001:0899c22_12	」太后即逐青衣黃門去。	001	 太 后 即 逐 青 衣 黃 門 去  
ZH_T14_0553_001:0899c22_19	祇域因白太后：	001	祇 域 因 白 太 后  
ZH_T14_0553_001:0899c24_1	「省王病，見身中血氣悉是蛇蟒之毒，似非人類。	001	 省 王 病  見 身 中 血 氣 悉 是 蛇 蟒 之 毒  似 非 人 類  
ZH_T14_0553_001:0899c24_8	王為定是誰子？	001	王 為 定 是 誰 子  
ZH_T14_0553_001:0899c24_20	太后以實語我，我能治之；	001	太 后 以 實 語 我  我 能 治 之  
ZH_T14_0553_001:0899c25_11	若不語我，王病則不可愈。	001	若 不 語 我  王 病 則 不 可 愈  
ZH_T14_0553_001:0899c25_16	」太后曰：	001	 太 后 曰  
ZH_T14_0553_001:0899c27_18	「我昔於金柱殿中晝臥，忽有物來厭我上者，我時恍惚，若夢若覺，狀如魘夢，遂與通情。	001	 我 昔 於 金 柱 殿 中 晝 臥  忽 有 物 來 厭 我 上 者  我 時 恍 惚  若 夢 若 覺  狀 如 魘 夢  遂 與 通 情  
ZH_T14_0553_001:0899c29_3	忽然而寤，見有大蟒，長三丈餘，從我上去，則覺有軀。	001	忽 然 而 寤  見 有 大 蟒  長 三 丈 餘  從 我 上 去  則 覺 有 軀  
ZH_T14_0553_001:0900a01_1	王實是蟒子也，我羞恥此，未曾出口。	001	王 實 是 蟒 子 也  我 羞 恥 此  未 曾 出 口  
ZH_T14_0553_001:0900a01_13	童子今乃覺之，何若神妙！	001	童 子 今 乃 覺 之  何 若 神 妙  
ZH_T14_0553_001:0900a02_8	若病可治，願以王命委囑童子。	001	若 病 可 治  願 以 王 命 委 囑 童 子  
ZH_T14_0553_001:0900a02_18	今者治之，當用何藥？	001	今 者 治 之  當 用 何 藥  
ZH_T14_0553_001:0900a03_3	」祇域曰：	001	 祇 域 曰  
ZH_T14_0553_001:0900a03_10	「唯有醍醐耳。	001	 唯 有 醍 醐 耳  
ZH_T14_0553_001:0900a03_15	」太后曰：	001	 太 后 曰  
ZH_T14_0553_001:0900a03_18	「咄！	001	 咄  
ZH_T14_0553_001:0900a06_1	童子慎莫噵醍醐，而王大惡聞醍醐之氣，又惡聞醍醐之名，前後坐口噵醍醐而死者，數千百人。	001	童 子 慎 莫 噵 醍 醐  而 王 大 惡 聞 醍 醐 之 氣  又 惡 聞 醍 醐 之 名  前 後 坐 口 噵 醍 醐 而 死 者  數 千 百 人  
ZH_T14_0553_001:0900a06_11	汝今噵此，必當殺汝。	001	汝 今 噵 此  必 當 殺 汝  
ZH_T14_0553_001:0900a07_8	以此飲王，終不得下，願更用他藥。	001	以 此 飲 王  終 不 得 下  願 更 用 他 藥  
ZH_T14_0553_001:0900a07_13	」祇域曰：	001	 祇 域 曰  
ZH_T14_0553_001:0900a08_6	「醍醐治毒，毒病惡聞醍醐是也。	001	 醍 醐 治 毒  毒 病 惡 聞 醍 醐 是 也  
ZH_T14_0553_001:0900a09_6	王病若微及是他毒，為有餘藥可以愈之。	001	王 病 若 微 及 是 他 毒  為 有 餘 藥 可 以 愈 之  
ZH_T14_0553_001:0900a10_7	蟒毒既重，又已遍身體，自非醍醐終不能消。	001	蟒 毒 既 重  又 已 遍 身 體  自 非 醍 醐 終 不 能 消  
ZH_T14_0553_001:0900a11_12	今當煎煉化令成水，無氣無味，王意不覺，自當飲之。	001	今 當 煎 煉 化 令 成 水  無 氣 無 味  王 意 不 覺  自 當 飲 之  
ZH_T14_0553_001:0900a12_2	藥下必愈，無可憂也。	001	藥 下 必 愈  無 可 憂 也  
ZH_T14_0553_001:0900a12_10	」便出，見王曰：	001	 便 出  見 王 曰  
ZH_T14_0553_001:0900a13_10	「向入見太后，已啟藥方，今當合之，十五日當成。	001	 向 入 見 太 后  已 啟 藥 方  今 當 合 之  十 五 日 當 成  
ZH_T14_0553_001:0900a14_17	今我有五願，王若聽我，病可即愈，若不聽我，病不可愈。	001	今 我 有 五 願  王 若 聽 我  病 可 即 愈  若 不 聽 我  病 不 可 愈  
ZH_T14_0553_001:0900a14_21	」王問：	001	 王 問  
ZH_T14_0553_001:0900a15_7	「五願盡何等事？	001	 五 願 盡 何 等 事  
ZH_T14_0553_001:0900a16_3	」祇域曰：	001	 祇 域 曰  
ZH_T14_0553_001:0900a17_2	「一者、願得王甲藏中新衣未歷軀者與我；	001	 一 者  願 得 王 甲 藏 中 新 衣 未 歷 軀 者 與 我  
ZH_T14_0553_001:0900a17_19	二者、願得令我獨自出入，門無呵者；	001	二 者  願 得 令 我 獨 自 出 入  門 無 呵 者  
ZH_T14_0553_001:0900a19_2	三者、願得日日獨入見太后及王后，莫得禁呵我；	001	三 者  願 得 日 日 獨 入 見 太 后 及 王 后  莫 得 禁 呵 我  
ZH_T14_0553_001:0900a19_20	四者、願王飲藥當一仰令盡，莫得中息；	001	四 者  願 王 飲 藥 當 一 仰 令 盡  莫 得 中 息  
ZH_T14_0553_001:0900a20_16	五者、願得王八千里白象，與我乘之。	001	五 者  願 得 王 八 千 里 白 象  與 我 乘 之  
ZH_T14_0553_001:0900a21_2	」王聞大怒曰：	001	 王 聞 大 怒 曰  
ZH_T14_0553_001:0900a21_12	「兒子何敢求是五願？	001	 兒 子 何 敢 求 是 五 願  
ZH_T14_0553_001:0900a21_17	促具解之。	001	促 具 解 之  
ZH_T14_0553_001:0900a22_7	若不能解，今棒殺汝。	001	若 不 能 解  今 棒 殺 汝  
ZH_T14_0553_001:0900a22_15	汝何敢求我新衣？	001	汝 何 敢 求 我 新 衣  
ZH_T14_0553_001:0900a23_11	為欲殺我便著我衣，詐作我身耶？	001	為 欲 殺 我 便 著 我 衣  詐 作 我 身 耶  
ZH_T14_0553_001:0900a24_3	」祇域曰：	001	 祇 域 曰  
ZH_T14_0553_001:0900a25_15	「合藥宜當精潔、齋戒，而我來日久，衣被皆塵垢故，欲得王衣以之合藥。	001	 合 藥 宜 當 精 潔  齋 戒  而 我 來 日 久  衣 被 皆 塵 垢 故  欲 得 王 衣 以 之 合 藥  
ZH_T14_0553_001:0900a26_1	」王意解曰：	001	 王 意 解 曰  
ZH_T14_0553_001:0900a26_8	「如此，大佳！	001	 如 此  大 佳  
ZH_T14_0553_001:0900a27_2	汝何故欲得自出入宮門令無禁呵？	001	汝 何 故 欲 得 自 出 入 宮 門 令 無 禁 呵  
ZH_T14_0553_001:0900a27_13	欲因此將兵來攻殺我耶？	001	欲 因 此 將 兵 來 攻 殺 我 耶  
ZH_T14_0553_001:0900a28_3	」祇域曰：	001	 祇 域 曰  
ZH_T14_0553_001:0900a29_12	「王前後使諸師醫，皆嫌疑之，無所委信，又誅殺之，不服其藥。	001	 王 前 後 使 諸 師 醫  皆 嫌 疑 之  無 所 委 信  又 誅 殺 之  不 服 其 藥  
ZH_T14_0553_001:0900b01_17	群臣皆言王當復殺我，而王病已甚，恐外人生心作亂。	001	群 臣 皆 言 王 當 復 殺 我  而 王 病 已 甚  恐 外 人 生 心 作 亂  
ZH_T14_0553_001:0900b03_20	若令我自出入不見禁呵，外人大小皆知王信我，必服我藥，病必當愈，則不敢生逆亂之心。	001	若 令 我 自 出 入 不 見 禁 呵  外 人 大 小 皆 知 王 信 我  必 服 我 藥  病 必 當 愈  則 不 敢 生 逆 亂 之 心  
ZH_T14_0553_001:0900b04_2	」王曰：	001	 王 曰  
ZH_T14_0553_001:0900b04_6	「大佳！	001	 大 佳  
ZH_T14_0553_001:0900b04_21	汝何故日日獨入，見我母及我婦？	001	汝 何 故 日 日 獨 入  見 我 母 及 我 婦  
ZH_T14_0553_001:0900b05_5	欲作婬亂耶？	001	欲 作 婬 亂 耶  
ZH_T14_0553_001:0900b05_10	」祇域曰：	001	 祇 域 曰  
ZH_T14_0553_001:0900b07_1	「王前後殺人甚多，臣下大小各懷恐怖，皆不願王之安隱，無可信者。	001	 王 前 後 殺 人 甚 多  臣 下 大 小 各 懷 恐 怖  皆 不 願 王 之 安 隱  無 可 信 者  
ZH_T14_0553_001:0900b08_8	今共合藥，因我顧睨之間便投毒藥，我所不覺，則非小事。	001	今 共 合 藥  因 我 顧 睨 之 間 便 投 毒 藥  我 所 不 覺  則 非 小 事  
ZH_T14_0553_001:0900b09_7	故思惟可信者、恩情無二，唯有母與婦。	001	故 思 惟 可 信 者  恩 情 無 二  唯 有 母 與 婦  
ZH_T14_0553_001:0900b10_2	故敢入見太后、王后，與共合藥。	001	故 敢 入 見 太 后  王 后  與 共 合 藥  
ZH_T14_0553_001:0900b11_2	當煎十五日乃成故，欲日日入伺候火齊耳。	001	當 煎 十 五 日 乃 成 故  欲 日 日 入 伺 候 火 齊 耳  
ZH_T14_0553_001:0900b11_6	」王曰：	001	 王 曰  
ZH_T14_0553_001:0900b11_10	「大佳！	001	 大 佳  
ZH_T14_0553_001:0900b12_7	汝何故使我飲藥一仰令盡，不得中息？	001	汝 何 故 使 我 飲 藥 一 仰 令 盡  不 得 中 息  
ZH_T14_0553_001:0900b12_16	為欲內毒恐我覺耶？	001	為 欲 內 毒 恐 我 覺 耶  
ZH_T14_0553_001:0900b13_1	」祇域曰：	001	 祇 域 曰  
ZH_T14_0553_001:0900b14_4	「藥有劑數，氣味宜當相及，若其中息，則氣不相繼。	001	 藥 有 劑 數  氣 味 宜 當 相 及  若 其 中 息  則 氣 不 相 繼  
ZH_T14_0553_001:0900b14_8	」王曰：	001	 王 曰  
ZH_T14_0553_001:0900b14_12	「大佳！	001	 大 佳  
ZH_T14_0553_001:0900b15_1	汝何故欲得我象乘之？	001	汝 何 故 欲 得 我 象 乘 之  
ZH_T14_0553_001:0900b16_9	此象是我國寶，一日行八千里，我所以威伏諸國，正怙此象。	001	此 象 是 我 國 寶  一 日 行 八 千 里  我 所 以 威 伏 諸 國  正 怙 此 象  
ZH_T14_0553_001:0900b17_10	汝欲乘之，為欲盜以歸家，與汝父攻我國耶？	001	汝 欲 乘 之  為 欲 盜 以 歸 家  與 汝 父 攻 我 國 耶  
ZH_T14_0553_001:0900b18_3	」祇域曰：	001	 祇 域 曰  
ZH_T14_0553_001:0900b20_18	「乃南界山中有神妙藥草，去此四千里，王飲藥宜當即得此草，重復服之，故欲乘此象詣往採之，朝去暮還，令藥味相及。	001	 乃 南 界 山 中 有 神 妙 藥 草  去 此 四 千 里  王 飲 藥 宜 當 即 得 此 草  重 復 服 之  故 欲 乘 此 象 詣 往 採 之  朝 去 暮 還  令 藥 味 相 及  
ZH_T14_0553_001:0900b21_9	」王意大解，皆悉聽之。	001	 王 意 大 解  皆 悉 聽 之  
ZH_T14_0553_001:0900b23_10	於是祇域煎煉醍醐，十五日成，化如清水，凡得五升，便與太后、王后，俱捧藥出，白王：	001	於 是 祇 域 煎 煉 醍 醐  十 五 日 成  化 如 清 水  凡 得 五 升  便 與 太 后  王 后  俱 捧 藥 出  白 王  
ZH_T14_0553_001:0900b23_14	「可服。	001	 可 服  
ZH_T14_0553_001:0900b24_1	願被白象預置殿前。	001	願 被 白 象 預 置 殿 前  
ZH_T14_0553_001:0900b24_7	」王即聽之。	001	 王 即 聽 之  
ZH_T14_0553_001:0900b26_11	王見藥但如清水，初無氣味，不知是醍醐，又太后、王后身自臨合，信其非毒，便如本要一飲而盡。	001	王 見 藥 但 如 清 水  初 無 氣 味  不 知 是 醍 醐  又 太 后  王 后 身 自 臨 合  信 其 非 毒  便 如 本 要 一 飲 而 盡  
ZH_T14_0553_001:0900b27_6	祇域便乘象，徑去還羅閱祇國。	001	祇 域 便 乘 象  徑 去 還 羅 閱 祇 國  
ZH_T14_0553_001:0900b29_14	爾時，祇域適行三千里，祇域年小力膂尚微，不堪疾迅，頭眩疲極，便止息臥。	001	爾 時  祇 域 適 行 三 千 里  祇 域 年 小 力 膂 尚 微  不 堪 疾 迅  頭 眩 疲 極  便 止 息 臥  
ZH_T14_0553_001:0900c01_15	到日過中，王噫氣出，聞醍醐臭，便更大怒曰：	001	到 日 過 中  王 噫 氣 出  聞 醍 醐 臭  便 更 大 怒 曰  
ZH_T14_0553_001:0900c02_18	「小兒敢以醍醐中我，怪兒所以求我白象，正欲叛去。	001	 小 兒 敢 以 醍 醐 中 我  怪 兒 所 以 求 我 白 象  正 欲 叛 去  
ZH_T14_0553_001:0900c04_4	」王有勇士之臣名曰烏，神足步行能及此象，即呼烏曰：	001	 王 有 勇 士 之 臣 名 曰 烏  神 足 步 行 能 及 此 象  即 呼 烏 曰  
ZH_T14_0553_001:0900c05_6	「汝急往逐取兒來，生將以還，我欲目前捶殺之。	001	 汝 急 往 逐 取 兒 來  生 將 以 還  我 欲 目 前 捶 殺 之  
ZH_T14_0553_001:0900c06_2	汝性常不廉，貪於食，故名為烏。	001	汝 性 常 不 廉  貪 於 食  故 名 為 烏  
ZH_T14_0553_001:0900c07_4	此醫師輩多喜行毒，若兒為汝設食，慎莫食也！	001	此 醫 師 輩 多 喜 行 毒  若 兒 為 汝 設 食  慎 莫 食 也  
ZH_T14_0553_001:0900c07_19	」烏受勅便行，及之於山中，曰：	001	 烏 受 勅 便 行  及 之 於 山 中  曰  
ZH_T14_0553_001:0900c08_12	「汝何故以醍醐中王，而云是藥？	001	 汝 何 故 以 醍 醐 中 王  而 云 是 藥  
ZH_T14_0553_001:0900c09_17	王故令我追呼汝還，汝急隨我還，陳謝自首庶可望活；	001	王 故 令 我 追 呼 汝 還  汝 急 隨 我 還  陳 謝 自 首 庶 可 望 活  
ZH_T14_0553_001:0900c10_12	若故欲走，今必殺汝終不得脫。	001	若 故 欲 走  今 必 殺 汝 終 不 得 脫  
ZH_T14_0553_001:0900c10_18	」祇域自念：	001	 祇 域 自 念  
ZH_T14_0553_001:0900c12_7	「我雖作方便求此白象，復不得脫，今當復作方便，何可隨去？	001	 我 雖 作 方 便 求 此 白 象  復 不 得 脫  今 當 復 作 方 便  何 可 隨 去  
ZH_T14_0553_001:0900c12_13	」乃謂烏言：	001	 乃 謂 烏 言  
ZH_T14_0553_001:0900c13_3	「我朝來未食，還必當死。	001	 我 朝 來 未 食  還 必 當 死  
ZH_T14_0553_001:0900c14_5	寧可假我須臾，得於山間啖果飲水，飽而就死乎？	001	寧 可 假 我 須 臾  得 於 山 間 啖 果 飲 水  飽 而 就 死 乎  
ZH_T14_0553_001:0900c15_9	」烏見祇域小兒，畏死懼怖，言辭辛苦，怜而聽之，曰：	001	 烏 見 祇 域 小 兒  畏 死 懼 怖  言 辭 辛 苦  怜 而 聽 之  曰  
ZH_T14_0553_001:0900c15_20	「促食當去，不得久留。	001	 促 食 當 去  不 得 久 留  
ZH_T14_0553_001:0900c17_9	」祇域乃取一梨，喫食其半，以毒藥著爪甲中，以分餘半，便置於地；	001	 祇 域 乃 取 一 梨  喫 食 其 半  以 毒 藥 著 爪 甲 中  以 分 餘 半  便 置 於 地  
ZH_T14_0553_001:0900c18_16	又取一杯水，先飲其半，又行爪下毒於餘水中，復置於地。	001	又 取 一 杯 水  先 飲 其 半  又 行 爪 下 毒 於 餘 水 中  復 置 於 地  
ZH_T14_0553_001:0900c19_1	乃歎曰：	001	乃 歎 曰  
ZH_T14_0553_001:0900c19_16	「水及梨皆是天藥，既清香且美。	001	 水 及 梨 皆 是 天 藥  既 清 香 且 美  
ZH_T14_0553_001:0900c20_17	其飲食此者，令人身安，百病皆愈，氣力兼倍。	001	其 飲 食 此 者  令 人 身 安  百 病 皆 愈  氣 力 兼 倍  
ZH_T14_0553_001:0900c22_6	恨其不在國都之下，百姓當共得之，而在深山之中，人不知也。	001	恨 其 不 在 國 都 之 下  百 姓 當 共 得 之  而 在 深 山 之 中  人 不 知 也  
ZH_T14_0553_001:0900c22_16	」便進入山索求他果。	001	 便 進 入 山 索 求 他 果  
ZH_T14_0553_001:0900c25_6	烏性既貪，不能忍於飲食，又聞祇域歎為神藥，亦見祇域已飲食之，謂必無毒，便取餘梨食之，盡飲餘水。	001	烏 性 既 貪  不 能 忍 於 飲 食  又 聞 祇 域 歎 為 神 藥  亦 見 祇 域 已 飲 食 之  謂 必 無 毒  便 取 餘 梨 食 之  盡 飲 餘 水  
ZH_T14_0553_001:0900c26_11	便下痢，痢如注水，躃地而臥，起輒眩倒，不能復動。	001	便 下 痢  痢 如 注 水  躃 地 而 臥  起 輒 眩 倒  不 能 復 動  
ZH_T14_0553_001:0900c26_15	祇域曰：	001	祇 域 曰  
ZH_T14_0553_001:0900c28_7	「王服我藥，病必當愈，然今藥力未行，餘毒未盡，我今往者，必當殺我。	001	 王 服 我 藥  病 必 當 愈  然 今 藥 力 未 行  餘 毒 未 盡  我 今 往 者  必 當 殺 我  
ZH_T14_0553_001:0901a01_2	汝無所知，起欲得我以解身負，故使汝病，病自無苦，慎莫動搖，三日當差；	001	汝 無 所 知  起 欲 得 我 以 解 身 負  故 使 汝 病  病 自 無 苦  慎 莫 動 搖  三 日 當 差  
ZH_T14_0553_001:0901a01_12	若起逐我，必死不疑。	001	若 起 逐 我  必 死 不 疑  
ZH_T14_0553_001:0901a01_19	」便上象而去。	001	 便 上 象 而 去  
ZH_T14_0553_001:0901a02_11	祇域則過墟聚，語長伍曰：	001	祇 域 則 過 墟 聚  語 長 伍 曰  
ZH_T14_0553_001:0901a04_19	「此是國王使，今忽得病，汝等急往，舁取歸家，好養護之，厚其床席，給與糜粥，慎莫令死，死者王滅汝國。	001	 此 是 國 王 使  今 忽 得 病  汝 等 急 往  舁 取 歸 家  好 養 護 之  厚 其 床 席  給 與 糜 粥  慎 莫 令 死  死 者 王 滅 汝 國  
ZH_T14_0553_001:0901a05_9	」語畢便去，遂歸本國。	001	 語 畢 便 去  遂 歸 本 國  
ZH_T14_0553_001:0901a06_10	長伍承勅，迎取養護，三日毒歇下絕，烏便歸。	001	長 伍 承 勅  迎 取 養 護  三 日 毒 歇 下 絕  烏 便 歸  
ZH_T14_0553_001:0901a06_19	見王叩頭，自陳曰：	001	見 王 叩 頭  自 陳 曰  
ZH_T14_0553_001:0901a09_2	「我實愚癡，違負王教，信祇域言，飲食其餘水果，為其所中，下痢三日，始今旦差，自知當死。	001	 我 實 愚 癡  違 負 王 教  信 祇 域 言  飲 食 其 餘 水 果  為 其 所 中  下 痢 三 日  始 今 旦 差  自 知 當 死  
ZH_T14_0553_001:0901a10_1	」比烏還三日之中，王病已差，王自追念：	001	 比 烏 還 三 日 之 中  王 病 已 差  王 自 追 念  
ZH_T14_0553_001:0901a10_8	「悔遣烏往行。	001	 悔 遣 烏 往 行  
ZH_T14_0553_001:0901a10_20	」見烏來還，且悲且喜曰：	001	 見 烏 來 還  且 悲 且 喜 曰  
ZH_T14_0553_001:0901a11_17	「賴汝不即將兒來，當我恚時必當捶殺。	001	 賴 汝 不 即 將 兒 來  當 我 恚 時 必 當 捶 殺  
ZH_T14_0553_001:0901a12_17	我得其恩，命得生活，而反殺之，逆戾不細。	001	我 得 其 恩  命 得 生 活  而 反 殺 之  逆 戾 不 細  
ZH_T14_0553_001:0901a14_2	」即悔前後所抂殺者，悉更厚葬，復其家門賜與錢財。	001	 即 悔 前 後 所 抂 殺 者  悉 更 厚 葬  復 其 家 門 賜 與 錢 財  
ZH_T14_0553_001:0901a15_2	思見祇域，欲報其恩，即遣使者，奉迎祇域。	001	思 見 祇 域  欲 報 其 恩  即 遣 使 者  奉 迎 祇 域  
ZH_T14_0553_001:0901a16_2	祇域雖知王病已差，猶懷餘怖不復欲往。	001	祇 域 雖 知 王 病 已 差  猶 懷 餘 怖 不 復 欲 往  
ZH_T14_0553_001:0901a17_18	爾時，祇域復詣佛所，接足頂禮，白佛言：	001	爾 時  祇 域 復 詣 佛 所  接 足 頂 禮  白 佛 言  
ZH_T14_0553_001:0901a18_1	「世尊！	001	 世 尊  
ZH_T14_0553_001:0901a18_13	彼王遣使來喚，為可往不？	001	彼 王 遣 使 來 喚  為 可 往 不  
ZH_T14_0553_001:0901a19_4	」佛告祇域：	001	 佛 告 祇 域  
ZH_T14_0553_001:0901a20_3	「汝本宿命已有弘誓，當成功德，何得中止？	001	 汝 本 宿 命 已 有 弘 誓  當 成 功 德  何 得 中 止  
ZH_T14_0553_001:0901a21_3	今應更往，汝已治其外病，我亦當治其內病。	001	今 應 更 往  汝 已 治 其 外 病  我 亦 當 治 其 內 病  
ZH_T14_0553_001:0901a22_12	」祇域便隨使者去，王見祇域甚大歡喜，引與同坐，把持其臂曰：	001	 祇 域 便 隨 使 者 去  王 見 祇 域 甚 大 歡 喜  引 與 同 坐  把 持 其 臂 曰  
ZH_T14_0553_001:0901a23_9	「賴蒙仁者之恩，今得更生，當何以報？	001	 賴 蒙 仁 者 之 恩  今 得 更 生  當 何 以 報  
ZH_T14_0553_001:0901a25_1	當分國土以半相與，宮中婇女，庫藏寶物悉當分半，幸願仁者受之。	001	當 分 國 土 以 半 相 與  宮 中 婇 女  庫 藏 寶 物 悉 當 分 半  幸 願 仁 者 受 之  
ZH_T14_0553_001:0901a26_3	」祇域曰：	001	 祇 域 曰  
ZH_T14_0553_001:0901a27_4	「我本為太子，雖實小國，亦有民人，珍寶具足。	001	 我 本 為 太 子  雖 實 小 國  亦 有 民 人  珍 寶 具 足  
ZH_T14_0553_001:0901a28_11	不樂治國故求為醫，當行治病，當用土地、婇女、寶物為？	001	不 樂 治 國 故 求 為 醫  當 行 治 病  當 用 土 地  婇 女  寶 物 為  
ZH_T14_0553_001:0901a28_16	皆所不用。	001	皆 所 不 用  
ZH_T14_0553_001:0901a29_20	王前聽我五願，外病已愈，今若聽一願，內病可復除愈。	001	王 前 聽 我 五 願  外 病 已 愈  今 若 聽 一 願  內 病 可 復 除 愈  
ZH_T14_0553_001:0901b01_2	」王曰：	001	 王 曰  
ZH_T14_0553_001:0901b01_16	「唯聽仁教，請復聞一願之事。	001	 唯 聽 仁 教  請 復 聞 一 願 之 事  
ZH_T14_0553_001:0901b02_3	」祇域曰：	001	 祇 域 曰  
ZH_T14_0553_001:0901b02_14	「願王請佛，從受明法。	001	 願 王 請 佛  從 受 明 法  
ZH_T14_0553_001:0901b03_6	」因為王說佛功德、巍巍特尊。	001	 因 為 王 說 佛 功 德  巍 巍 特 尊  
ZH_T14_0553_001:0901b03_12	王聞大喜曰：	001	王 聞 大 喜 曰  
ZH_T14_0553_001:0901b04_8	「今欲遣烏臣以白象迎佛，可得致不？	001	 今 欲 遣 烏 臣 以 白 象 迎 佛  可 得 致 不  
ZH_T14_0553_001:0901b04_13	」祇域曰：	001	 祇 域 曰  
ZH_T14_0553_001:0901b05_9	「不用白象，佛解一切，遙知人心所念。	001	 不 用 白 象  佛 解 一 切  遙 知 人 心 所 念  
ZH_T14_0553_001:0901b06_18	但宿齋戒清淨，供具燒香，遙向佛作禮，長跪白請，佛必自來。	001	但 宿 齋 戒 清 淨  供 具 燒 香  遙 向 佛 作 禮  長 跪 白 請  佛 必 自 來  
ZH_T14_0553_001:0901b07_4	」王如其言。	001	 王 如 其 言  
ZH_T14_0553_001:0901b08_9	佛明日與千二百五十比丘俱來，飯食已畢，為王說經。	001	佛 明 日 與 千二百五十 比 丘 俱 來  飯 食 已 畢  為 王 說 經  
ZH_T14_0553_001:0901b10_2	王意開解，便發無上正真道心，舉國大小皆受五戒，恭敬作禮而去。	001	王 意 開 解  便 發 無 上 正 真 道 心  舉 國 大 小 皆 受 五 戒  恭 敬 作 禮 而 去  
ZH_T14_0553_001:0901b13_3	又㮈女生既奇異，長又聰明，從父學問，博知經道、星曆諸術，殊勝於父，加達聲樂，音如梵天。	001	又 㮈 女 生 既 奇 異  長 又 聰 明  從 父 學 問  博 知 經 道  星 曆 諸 術  殊 勝 於 父  加 達 聲 樂  音 如 梵 天  
ZH_T14_0553_001:0901b14_8	諸迦羅越及梵志家女，合五百人皆往從學，以為大師。	001	諸 迦 羅 越 及 梵 志 家 女  合 五 百 人 皆 往 從 學  以 為 大 師  
ZH_T14_0553_001:0901b15_15	㮈女常從五百弟子，讚授經術，或相與遊戲園池及作音樂。	001	㮈 女 常 從 五 百 弟 子  讚 授 經 術  或 相 與 遊 戲 園 池 及 作 音 樂  
ZH_T14_0553_001:0901b17_4	國人不解其故，便生譏謗，呼為婬女，五百弟子皆號婬黨。	001	國 人 不 解 其 故  便 生 譏 謗  呼 為 婬 女  五 百 弟 子 皆 號 婬 黨  
ZH_T14_0553_001:0901b18_10	又㮈女生時，國中復有須漫女及波曇女，亦同時俱生。	001	又 㮈 女 生 時  國 中 復 有 須 漫 女 及 波 曇 女  亦 同 時 俱 生  
ZH_T14_0553_001:0901b19_3	須漫女者，生於須漫華中。	001	須 漫 女 者  生 於 須 漫 華 中  
ZH_T14_0553_001:0901b19_19	國有迦羅越家，常笮須漫以為香膏。	001	國 有 迦 羅 越 家  常 笮 須 漫 以 為 香 膏  
ZH_T14_0553_001:0901b23_1	笮膏石邊忽作瘤節，大如彈丸，日日長大，至如手拳，石便爆破，見石節之中有聚，聚如螢火，射出墮地，三日而生須漫，又三日成華。	001	笮 膏 石 邊 忽 作 瘤 節  大 如 彈 丸  日 日 長 大  至 如 手 拳  石 便 爆 破  見 石 節 之 中 有 聚  聚 如 螢 火  射 出 墮 地  三 日 而 生 須 漫  又 三 日 成 華  
ZH_T14_0553_001:0901b24_19	華舒中有小女兒，迦羅越取養之，名曰須漫女，長大姝好，及才明智慧，亞次㮈女。	001	華 舒 中 有 小 女 兒  迦 羅 越 取 養 之  名 曰 須 漫 女  長 大 姝 好  及 才 明 智 慧  亞 次 㮈 女  
ZH_T14_0553_001:0901b26_13	爾時，又有梵志家浴池中自然生青蓮華，華特加大，日日長益，如五升瓶。	001	爾 時  又 有 梵 志 家 浴 池 中 自 然 生 青 蓮 華  華 特 加 大  日 日 長 益  如 五 升 瓶  
ZH_T14_0553_001:0901b28_8	華舒見中有女兒，梵志取養之，名波曇女，長大又好，才明智慧如須漫女。	001	華 舒 見 中 有 女 兒  梵 志 取 養 之  名 波 曇 女  長 大 又 好  才 明 智 慧 如 須 漫 女  
ZH_T14_0553_001:0901b29_8	諸國王聞此二女顏容絕世，交來求娉之。	001	諸 國 王 聞 此 二 女 顏 容 絕 世  交 來 求 娉 之  
ZH_T14_0553_001:0901b29_12	二女曰：	001	二 女 曰  
ZH_T14_0553_001:0901c02_4	「我生不由胞胎，乃出草華之中，是與凡人不同，何宜當隨世人乃復嫁耶？	001	 我 生 不 由 胞 胎  乃 出 草 華 之 中  是 與 凡 人 不 同  何 宜 當 隨 世 人 乃 復 嫁 耶  
ZH_T14_0553_001:0901c04_15	」聞㮈女聰明、容貌絕世，無與匹者，又生與我同體，皆辭父母，往事㮈女，求作弟子，明經智慧，皆勝此五百人。	001	 聞 㮈 女 聰 明  容 貌 絕 世  無 與 匹 者  又 生 與 我 同 體  皆 辭 父 母  往 事 㮈 女  求 作 弟 子  明 經 智 慧  皆 勝 此 五 百 人  
ZH_T14_0553_001:0901c06_14	爾時，佛入維耶梨國，㮈女便率將弟子五百人出迎佛，頭面作禮，長跪白言：	001	爾 時  佛 入 維 耶 梨 國  㮈 女 便 率 將 弟 子 五 百 人 出 迎 佛  頭面作禮  長 跪 白 言  
ZH_T14_0553_001:0901c07_6	「願佛明日到我園中飯食。	001	 願 佛 明 日 到 我 園 中 飯 食  
ZH_T14_0553_001:0901c07_13	」佛默然受之。	001	 佛 默 然 受 之  
ZH_T14_0553_001:0901c08_3	㮈女還歸，辦其供具。	001	㮈 女 還 歸  辦 其 供 具  
ZH_T14_0553_001:0901c09_4	佛進入城，國王又出宮迎佛，禮畢長跪請佛：	001	佛 進 入 城  國 王 又 出 宮 迎 佛  禮 畢 長 跪 請 佛  
ZH_T14_0553_001:0901c09_13	「願明日到宮飯食。	001	 願 明 日 到 宮 飯 食  
ZH_T14_0553_001:0901c09_17	」佛言：	001	 佛 言  
ZH_T14_0553_001:0901c10_8	「㮈女向已前請，王後之矣。	001	 㮈 女 向 已 前 請  王 後 之 矣  
ZH_T14_0553_001:0901c10_12	」王曰：	001	 王 曰  
ZH_T14_0553_001:0901c11_6	「我為國王，至心請佛，必望依許。	001	 我 為 國 王  至 心 請 佛  必 望 依 許  
ZH_T14_0553_001:0901c12_18	㮈女但是婬女，日日將徒五百婬弟子，行作不軌，何為捨我而應其請？	001	㮈 女 但 是 婬 女  日 日 將 徒 五 百 婬 弟 子  行 作 不 軌  何 為 捨 我 而 應 其 請  
ZH_T14_0553_001:0901c13_2	」佛言：	001	 佛 言  
ZH_T14_0553_001:0901c14_4	「此女非婬女，其宿命有大功德，已供養三億佛。	001	 此 女 非 婬 女  其 宿 命 有 大 功 德  已 供 養 三 億 佛  
ZH_T14_0553_001:0901c18_7	昔曾又與須漫、波曇女俱為姊妹，㮈女最大，須漫次之，波曇最小，生於大姓家，財寶饒富，姊妹相率供養五百比丘尼，日日施設飲食，及作衣服，隨所無乏，皆悉供之，盡其壽命。	001	昔 曾 又 與 須 漫  波 曇 女 俱 為 姊 妹  㮈 女 最 大  須 漫 次 之  波 曇 最 小  生 於 大 姓 家  財 寶 饒 富  姊 妹 相 率 供 養 五 百 比 丘 尼  日 日 施 設 飲 食  及 作 衣 服  隨 所 無 乏  皆 悉 供 之  盡 其 壽 命  
ZH_T14_0553_001:0901c18_14	三人常發誓言：	001	三 人 常 發 誓 言  
ZH_T14_0553_001:0901c19_18	『願我後世逢佛，得自然化生，不由胞胎，遠離穢垢。	001	 願 我 後 世 逢 佛  得 自然化生  不 由 胞 胎  遠 離 穢 垢  
ZH_T14_0553_001:0901c20_8	』今如本願，生值我時。	001	 今 如 本 願  生 值 我 時  
ZH_T14_0553_001:0901c22_2	「又昔雖供養比丘尼，然其作豪富家兒，言語嬌溢，時時或戲笑比丘尼曰：	001	 又 昔 雖 供 養 比 丘 尼  然 其 作 豪 富 家 兒  言 語 嬌 溢  時 時 或 戲 笑 比 丘 尼 曰  
ZH_T14_0553_001:0901c23_13	『諸道人於邑日久，必當欲嫁，迫有我等供養撿押，不得放恣情意耳。	001	 諸 道 人 於 邑 日 久  必 當 欲 嫁  迫 有 我 等 供 養 撿 押  不 得 放 恣 情 意 耳  
ZH_T14_0553_001:0901c24_14	』故今者受此餘殃，雖日讚經道，虛被婬謗。	001	 故 今 者 受 此 餘 殃  雖 日 讚 經 道  虛 被 婬 謗  
ZH_T14_0553_001:0901c26_4	此五百弟子，時亦并力相助供養同心歡喜，今故會生，果復相隨。	001	此 五 百 弟 子  時 亦 并 力 相 助 供 養 同 心 歡 喜  今 故 會 生  果 復 相 隨  
ZH_T14_0553_001:0901c28_10	「祇域爾時為貧家作子，見㮈女供養，意甚慕樂，而無資財，乃常為比丘尼掃除，掃除潔淨已，輒發誓言：	001	 祇 域 爾 時 為 貧 家 作 子  見 㮈 女 供 養  意 甚 慕 樂  而 無 資 財  乃 常 為 比 丘 尼 掃 除  掃 除 潔 淨 已  輒 發 誓 言  
ZH_T14_0553_001:0901c29_7	『令我能掃除天下人身病穢如是快耶！	001	 令 我 能 掃 除 天 下 人 身 病 穢 如 是 快 耶  
ZH_T14_0553_001:0902a01_6	』「㮈女憐其貧窮，又加其勤力，常呼為子。	001	  㮈 女 憐 其 貧 窮  又 加 其 勤 力  常 呼 為 子  
ZH_T14_0553_001:0902a02_9	其比丘尼有疾病時，常使祇域迎醫及合湯藥，曰：	001	其 比 丘 尼 有 疾 病 時  常 使 祇 域 迎 醫 及 合 湯 藥  曰  
ZH_T14_0553_001:0902a03_1	『令汝後世與我共獲是福。	001	 令 汝 後 世 與 我 共 獲 是 福  
ZH_T14_0553_001:0902a03_15	』祇域迎醫所治悉愈，乃誓曰：	001	 祇 域 迎 醫 所 治 悉 愈  乃 誓 曰  
ZH_T14_0553_001:0902a05_1	『願我後世為大醫王，常治一切身四大之病，所向皆愈。	001	 願 我 後 世 為 大 醫 王  常 治 一 切 身 四 大 之 病  所 向 皆 愈  
ZH_T14_0553_001:0902a05_21	』皆宿日因緣，今故為㮈女作子，皆如本願。	001	 皆 宿 日 因 緣  今 故 為 㮈 女 作 子  皆 如 本 願  
ZH_T14_0553_001:0902a06_15	」王聞佛語，乃長跪悔過，却期後日。	001	 王 聞 佛 語  乃 長 跪 悔 過  却 期 後 日  
ZH_T14_0553_001:0902a07_16	佛明日便與諸比丘到㮈女園，具為說本願功德。	001	佛 明 日 便 與 諸 比 丘 到 㮈 女 園  具 為 說 本 願 功 德  
ZH_T14_0553_001:0902a09_14	三女聞經開解，并五百弟子，同時歡喜出家修行，精懃不懈，皆得阿羅漢道。	001	三 女 聞 經 開 解  并 五 百 弟 子  同 時 歡 喜 出 家 修 行  精 懃 不 懈  皆 得阿羅漢 道  
ZH_T14_0553_001:0902a10_4	佛告阿難：	001	佛 告 阿 難  
ZH_T14_0553_001:0902a10_20	「汝當受持，為四眾說，莫令斷絕。	001	 汝 當 受 持  為 四 眾 說  莫 令 斷 絕  
ZH_T14_0553_001:0902a11_17	一切眾生，慎身、口、意，勿生憍慢放逸。	001	一 切 眾 生  慎 身  口  意  勿 生 憍 慢 放 逸  
ZH_T14_0553_001:0902a12_14	㮈女往昔時，嘲戲比丘尼故，今被婬謗。	001	㮈 女 往 昔 時  嘲 戲 比 丘 尼 故  今 被 婬 謗  
ZH_T14_0553_001:0902a13_21	汝當修行身、口、意業，恒發善願，聞者隨喜、信樂受持。	001	汝 當 修 行 身  口  意 業  恒 發 善 願  聞 者 隨 喜  信 樂 受 持  
ZH_T14_0553_001:0902a16_7	莫生誹謗，墮於地獄，餘報畜生，經百千劫，後報為人貧窮下賤，不聞正法，邪見家生，恒值惡王，身不具足。	001	莫 生 誹 謗  墮 於 地 獄  餘 報 畜 生  經 百 千 劫  後 報 為 人 貧窮下賤  不 聞 正 法  邪 見 家 生  恒 值 惡 王  身 不 具 足  
ZH_T14_0553_001:0902a17_5	汝當修行受持讀誦，盡未來際常使不絕。	001	汝 當 修 行 受持讀誦  盡未來際 常 使 不 絕  
ZH_T14_0553_001:0902a19_2	」爾時，阿難從座而起，稽首禮足長跪合掌，白佛言：	001	 爾 時  阿 難 從座而起  稽 首 禮 足 長 跪 合 掌  白 佛 言  
ZH_T14_0553_001:0902a19_6	「世尊！	001	 世 尊  
ZH_T14_0553_001:0902a19_15	此法之要當名何經？	001	此 法 之 要 當 名 何 經  
ZH_T14_0553_001:0902a19_21	」佛語阿難：	001	 佛 語 阿 難  
ZH_T14_0553_001:0902a22_7	「此經名曰『㮈女祇域因緣經』，修行法用如上，供養比丘、比丘尼，施藥迎醫，隨喜發誓，今獲果報，如是受持。	001	 此 經 名 曰  㮈 女 祇 域 因 緣 經   修 行 法 用 如 上  供 養 比 丘  比 丘 尼  施 藥 迎 醫  隨 喜 發 誓  今 獲 果 報  如 是 受 持  
ZH_T14_0553_001:0902a23_11	」佛說經已，大眾、人民、天龍八部，聞佛所說，歡喜奉行。	001	 佛 說 經 已  大 眾  人 民  天 龍 八 部  聞 佛 所 說  歡 喜 奉 行  
ZH_T14_0553_001:0902a24_100	佛說㮈女祇域因緣經	001	佛 說 㮈 女 祇 域 因 緣 經 
