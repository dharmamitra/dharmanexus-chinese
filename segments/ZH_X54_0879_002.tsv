segmentnr	original	folio	analyzed
ZH_X54_0879_002:0919c04	物不遷正量論卷下	002	物 不 遷 正 量 論 卷 下 
ZH_X54_0879_002:0919c06	五臺山獅子窟沙門　鎮澄　著	002	五 臺 山 獅 子 窟 沙 門  鎮 澄  著 
ZH_X54_0879_002:0919c07	或問。肇公云。仲尼之所以臨川。莊周之所以藏山。斯	002	或 問  肇 公 云  仲 尼 之 所 以 臨 川  莊 周 之 所 以 藏 山  斯 
ZH_X54_0879_002:0919c08	皆感往者之難留。豈曰排今而可往。是果仲尼．莊周	002	皆 感 往 者 之 難 留  豈 曰 排 今 而 可 往  是 果 仲 尼  莊 周 
ZH_X54_0879_002:0919c09	之意乎。曰。非也。肇師意謂往時之物自在往時。不可	002	之 意 乎  曰  非 也  肇 師 意 謂 往 時 之 物 自 在 往 時  不 可 
ZH_X54_0879_002:0919c10	留至於今日。故曰往者難留。今日之物亦只在今日。	002	留 至 於 今 日  故 曰 往 者 難 留  今 日 之 物 亦 只 在 今 日  
ZH_X54_0879_002:0919c11	不可排向昔日去也。故曰豈曰排今而可往。如前舟	002	不 可 排 向 昔 日 去 也  故 曰 豈 曰 排 今 而 可 往  如 前 舟 
ZH_X54_0879_002:0919c12	之物不可留至於後舟。後舟之物不可排向前舟去。	002	之 物 不 可 留 至 於 後 舟  後 舟 之 物 不 可 排 向 前 舟 去  
ZH_X54_0879_002:0919c13	是謂昔物自在昔。今物自在今。不相往來。謂之不遷。	002	是 謂 昔 物 自 在 昔  今 物 自 在 今  不 相 往 來  謂 之 不 遷  
ZH_X54_0879_002:0919c14	此從夜壑負趨中來。却失莊周意也。莊周云。藏山於	002	此 從 夜 壑 負 趨 中 來  却 失 莊 周 意 也  莊 周 云  藏 山 於 
ZH_X54_0879_002:0919c15	澤。藏舟於壑。謂之固矣。夜半大力者負之而趨。昧者	002	澤  藏 舟 於 壑  謂 之 固 矣  夜 半 大 力 者 負 之 而 趨  昧 者 
ZH_X54_0879_002:0919c16	不覺。此喻世人為計至深至密。以為永久不失。不知	002	不 覺  此 喻 世 人 為 計 至 深 至 密  以 為 永 久 不 失  不 知 
ZH_X54_0879_002:0919c17	暗中都為造化遷去。時乎失滅不可留也。故曰藏小	002	暗 中 都 為 造 化 遷 去  時 乎 失 滅 不 可 留 也  故 曰 藏 小 
ZH_X54_0879_002:0919c18	大有宜。猶有所遯。遯者遷滅也。肇公却以為不遷。豈	002	大 有 宜  猶 有 所 遯  遯 者 遷 滅 也  肇 公 却 以 為 不 遷  豈 
ZH_X54_0879_002:0919c19	莊周之意哉。次云。藏天下於天下。則不得所遯。以吾	002	莊 周 之 意 哉  次 云  藏 天 下 於 天 下  則 不 得 所 遯  以 吾 
ZH_X54_0879_002:0919c20	宗求之。即古所謂通玄峰頂不是人間。若見此理即	002	宗 求 之  即 古 所 謂 通 玄 峰 頂 不 是 人 間  若 見 此 理 即 
ZH_X54_0879_002:0919c21	世間相是常住相。故曰是謂恒物之大情。恒。常也。情。	002	世 間 相 是 常 住 相  故 曰 是 謂 恒 物 之 大 情  恒  常 也  情  
ZH_X54_0879_002:0919c22	責也。是萬物之實恒常不變。則不可得而遷滅也。故	002	責 也  是 萬 物 之 實 恒 常 不 變  則 不 可 得 而 遷 滅 也  故 
ZH_X54_0879_002:0919c23	曰不得所遯。肇師胡不引此以為不遷之證乎。	002	曰 不 得 所 遯  肇 師 胡 不 引 此 以 為 不 遷 之 證 乎  
ZH_X54_0879_002:0919c24	孔子臨川歎曰。逝者如斯夫。不舍晝夜。逝猶遷也。往	002	孔 子 臨 川 歎 曰  逝 者 如 斯 夫  不 舍 晝 夜  逝 猶 遷 也  往 
ZH_X54_0879_002:0920a01	也。失也。此歎造化之流行新新不住。往者過。來者續。	002	也  失 也  此 歎 造 化 之 流 行 新 新 不 住  往 者 過  來 者 續  
ZH_X54_0879_002:0920a02	曾無一息之停。非謂昔物住昔。今物住今也。肇師乃	002	曾 無 一 息 之 停  非 謂 昔 物 住 昔  今 物 住 今 也  肇 師 乃 
ZH_X54_0879_002:0920a03	曰。斯皆感往者之難留。豈曰排今而可往。意謂往物	002	曰  斯 皆 感 往 者 之 難 留  豈 曰 排 今 而 可 往  意 謂 往 物 
ZH_X54_0879_002:0920a04	自住於往。不可留至於今。今物自住於今。不可排向	002	自 住 於 往  不 可 留 至 於 今  今 物 自 住 於 今  不 可 排 向 
ZH_X54_0879_002:0920a05	於往。故其言曰。昔物自在昔。今物自在今等是也。仲	002	於 往  故 其 言 曰  昔 物 自 在 昔  今 物 自 在 今 等 是 也  仲 
ZH_X54_0879_002:0920a06	尼之旨果如是乎。昔仲尼嘗告顏子曰。丘以是日徂。	002	尼 之 旨 果 如 是 乎  昔 仲 尼 嘗 告 顏 子 曰  丘 以 是 日 徂  
ZH_X54_0879_002:0920a07	吾終身與汝交一臂而失之。可不哀歟。汝殆著乎吾	002	吾 終 身 與 汝 交 一 臂 而 失 之  可 不 哀 歟  汝 殆 著 乎 吾 
ZH_X54_0879_002:0920a08	所以著也。彼已盡矣。而汝求之以為有。是求馬於唐	002	所 以 著 也  彼 已 盡 矣  而 汝 求 之 以 為 有  是 求 馬 於 唐 
ZH_X54_0879_002:0920a09	肆也。今肇師謂昔物住昔。今物住今。豈非求馬於唐	002	肆 也  今 肇 師 謂 昔 物 住 昔  今 物 住 今  豈 非 求 馬 於 唐 
ZH_X54_0879_002:0920a10	肆者乎。	002	肆 者 乎  
ZH_X54_0879_002:0920a11	昔者齊景公下牛山之淚曰。美哉國乎。若之何滴滴	002	昔 者 齊 景 公 下 牛 山 之 淚 曰  美 哉 國 乎  若 之 何 滴 滴 
ZH_X54_0879_002:0920a12	去此國而死乎。晏嬰笑之以為不仁之君曰。使賢者	002	去 此 國 而 死 乎  晏 嬰 笑 之 以 為 不 仁 之 君 曰  使 賢 者 
ZH_X54_0879_002:0920a13	常守之。則太公．桓公將常守之矣。使勇者常守之。則	002	常 守 之  則 太 公  桓 公 將 常 守 之 矣  使 勇 者 常 守 之  則 
ZH_X54_0879_002:0920a14	莊公．靈公將常守之矣。數君者常守之。何有吾君今	002	莊 公  靈 公 將 常 守 之 矣  數 君 者 常 守 之  何 有 吾 君 今 
ZH_X54_0879_002:0920a15	日事乎。據晏子之言。粗似吾教四緣中生滅次第緣	002	日 事 乎  據 晏 子 之 言  粗 似 吾 教 四 緣 中 生 滅 次 第 緣 
ZH_X54_0879_002:0920a16	(亦名等無間)。而肇公却固往物不化。又遭晏子怪笑。	002	 亦 名 等 無 間   而 肇 公 却 固 往 物 不 化  又 遭 晏 子 怪 笑  
ZH_X54_0879_002:0920a17	肇公云。既曰古今。而欲遷之者何也。意謂若可移今	002	肇 公 云  既 曰 古 今  而 欲 遷 之 者 何 也  意 謂 若 可 移 今 
ZH_X54_0879_002:0920a18	為古。易古為今。可說有遷。今既不可。何有遷乎。若然。	002	為 古  易 古 為 今  可 說 有 遷  今 既 不 可  何 有 遷 乎  若 然  
ZH_X54_0879_002:0920a19	則今應常今。古應常古。理既不成。教亦無證。今翻案	002	則 今 應 常 今  古 應 常 古  理 既 不 成  教 亦 無 證  今 翻 案 
ZH_X54_0879_002:0920a20	曰。既曰古今而欲不遷者何也。謂古非定古。曾已稱	002	曰  既 曰 古 今 而 欲 不 遷 者 何 也  謂 古 非 定 古  曾 已 稱 
ZH_X54_0879_002:0920a21	今。今不定今。將必為古。則念念遷流。曾無暫住矣。其	002	今  今 不 定 今  將 必 為 古  則 念 念 遷 流  曾 無 暫 住 矣  其 
ZH_X54_0879_002:0920a22	不遷義者。謂古今雖殊。不離一念。念無自性。今古一	002	不 遷 義 者  謂 古 今 雖 殊  不 離 一 念  念 無 自 性  今 古 一 
ZH_X54_0879_002:0920a23	如。何可遷也。華嚴云。無量無數劫。解之即一念。知念	002	如  何 可 遷 也  華 嚴 云  無量無數 劫  解 之 即 一 念  知 念 
ZH_X54_0879_002:0920a24	亦無念。如是見世間。此非性住之論。	002	亦 無 念  如 是 見 世 間  此 非 性 住 之 論  
ZH_X54_0879_002:0920b01	不遷一論只說箇物各性住於一世。所謂昔物住昔。	002	不 遷 一 論 只 說 箇 物 各 性 住 於 一 世  所 謂 昔 物 住 昔  
ZH_X54_0879_002:0920b02	今物住今等。故物雖在昔而不化。因雖在昔而不滅。	002	今 物 住 今 等  故 物 雖 在 昔 而 不 化  因 雖 在 昔 而 不 滅  
ZH_X54_0879_002:0920b03	今詰之曰。據世有三。過現未也。不遷只說物住今昔。	002	今 詰 之 曰  據 世 有 三  過 現 未 也  不 遷 只 說 物 住 今 昔  
ZH_X54_0879_002:0920b04	不言未來。何也。對曰。已生之物住於過去。現生之物	002	不 言 未 來  何 也  對 曰  已 生 之 物 住 於 過 去  現 生 之 物 
ZH_X54_0879_002:0920b05	住於現在。未來未生。物既未生則物本無也。故不言	002	住 於 現 在  未來未生  物 既 未 生 則 物 本 無 也  故 不 言 
ZH_X54_0879_002:0920b06	有物住未來也。詰曰。若爾。則未生既本無物。已滅者	002	有 物 住 未 來 也  詰 曰  若 爾  則 未 生 既 本 無 物  已 滅 者 
ZH_X54_0879_002:0920b07	豈有物乎。既曰滅已。安得有物住於過去而不化哉。	002	豈 有 物 乎  既 曰 滅 已  安 得 有 物 住 於 過 去 而 不 化 哉  
ZH_X54_0879_002:0920b08	若已滅之物尚住過去而不化者。彼未生之物亦住	002	若 已 滅 之 物 尚 住 過 去 而 不 化 者  彼 未 生 之 物 亦 住 
ZH_X54_0879_002:0920b09	未來而不闕也。未生有物。何名未生。已滅尚存。何名	002	未 來 而 不 闕 也  未 生 有 物  何 名 未 生  已 滅 尚 存  何 名 
ZH_X54_0879_002:0920b10	已滅。然物之生也。剎那剎那生滅相續。正相續時說	002	已 滅  然 物 之 生 也  剎 那 剎 那 生 滅 相 續  正 相 續 時 說 
ZH_X54_0879_002:0920b11	名現在。如旋火輪。痴兒見已以為實狀。智者觀之剎	002	名 現 在  如 旋 火 輪  痴 兒 見 已 以 為 實 狀  智 者 觀 之 剎 
ZH_X54_0879_002:0920b12	那相續亦不可得。則現今且無剎那之住。安得固彼	002	那 相 續 亦 不 可 得  則 現 今 且 無 剎 那 之 住  安 得 固 彼 
ZH_X54_0879_002:0920b13	已謝之法。欲令常住而不遷耶。	002	已 謝 之 法  欲 令 常 住 而 不 遷 耶  
ZH_X54_0879_002:0920b14	如來無量法門無非因病設藥。唯諸法無性義。如摩	002	如 來 無 量 法 門 無 非 因 病 設 藥  唯 諸 法 無 性 義  如 摩 
ZH_X54_0879_002:0920b15	竭他藥。無病不治也。經云。色即是空。則色無性也。空	002	竭 他 藥  無 病 不 治 也  經 云  色 即 是 空  則 色 無 性 也  空 
ZH_X54_0879_002:0920b16	即是色。則空無性也。空無性故空非空也。則除斷見。	002	即 是 色  則 空 無 性 也  空 無 性 故 空 非 空 也  則 除 斷 見  
ZH_X54_0879_002:0920b17	色無性故色非色也。則去常見。又今不定今。將必為	002	色 無 性 故 色 非 色 也  則 去 常 見  又 今 不 定 今  將 必 為 
ZH_X54_0879_002:0920b18	古。今無性也。古不定古。曾從為今。古無性也。生滅有	002	古  今 無 性 也  古 不 定 古  曾 從 為 今  古 無 性 也  生 滅 有 
ZH_X54_0879_002:0920b19	無一切皆然。故觀諸法無性者。求世間不可得。則煩	002	無 一 切 皆 然  故 觀 諸 法 無 性 者  求 世 間 不 可 得  則 煩 
ZH_X54_0879_002:0920b20	惱結業無自而生。以至出生死會涅槃。此即談無性	002	惱 結 業 無 自 而 生  以 至 出 生 死 會 涅 槃  此 即 談 無 性 
ZH_X54_0879_002:0920b21	之益也。不識肇師物各性住之談。往物不化之論。所	002	之 益 也  不 識 肇 師 物 各 性 住 之 談  往 物 不 化 之 論  所 
ZH_X54_0879_002:0920b22	治何病。所成何益耶。	002	治 何 病  所 成 何 益 耶  
ZH_X54_0879_002:0920b23	或曰。西天論者有所立破必以因明為準。若三支闕	002	或 曰  西 天 論 者 有 所 立 破 必 以 因 明 為 準  若 三 支 闕 
ZH_X54_0879_002:0920b24	謬則所立不成。今肇師不遷有何過謬而破之耶。曰。	002	謬 則 所 立 不 成  今 肇 師 不 遷 有 何 過 謬 而 破 之 耶  曰  
ZH_X54_0879_002:0920c01	肇師立今昔不遷。云求向物於向。於向未甞無。責向	002	肇 師 立 今 昔 不 遷  云 求 向 物 於 向  於 向 未 甞 無  責 向 
ZH_X54_0879_002:0920c02	物於今。於今未甞有。此昔物不遷之因也。次舉因成	002	物 於 今  於 今 未 甞 有  此 昔 物 不 遷 之 因 也  次 舉 因 成 
ZH_X54_0879_002:0920c03	宗云。於今未嘗有。以明物不來。於向未嘗無。故知物	002	宗 云  於 今 未 嘗 有  以 明 物 不 來  於 向 未 嘗 無  故 知 物 
ZH_X54_0879_002:0920c04	不去。此昔物不遷宗也。今物亦然。故曰。覆而求今。今	002	不 去  此 昔 物 不 遷 宗 也  今 物 亦 然  故 曰  覆 而 求 今  今 
ZH_X54_0879_002:0920c05	亦不往。且如向有今無因。成立昔物不遷宗。因明之	002	亦 不 往  且 如 向 有 今 無 因  成 立 昔 物 不 遷 宗  因 明 之 
ZH_X54_0879_002:0920c06	法犯二種過。謂法自相相違因。法差別相違因。法自	002	法 犯 二 種 過  謂 法自相相違因  法差別相違因  法 自 
ZH_X54_0879_002:0920c07	相相違因者。即向有今無因。於不遷宗法言陳自相	002	相 相 違 因 者  即 向 有 今 無 因  於 不 遷 宗 法 言 陳 自 相 
ZH_X54_0879_002:0920c08	相違。謂不遷言常。向有今無是無常故。於彼常言自	002	相 違  謂 不 遷 言 常  向 有 今 無 是 無 常 故  於 彼 常 言 自 
ZH_X54_0879_002:0920c09	相相違。法差別相違因者。謂若據言陳則向有今無	002	相 相 違  法差別相違因 者  謂 若 據 言 陳 則 向 有 今 無 
ZH_X54_0879_002:0920c10	即是無常。若推肇師意。許向有今無為成性住。以向	002	即 是 無 常  若 推 肇 師 意  許 向 有 今 無 為 成 性 住  以 向 
ZH_X54_0879_002:0920c11	物住向不滅不化。但不來今。故曰今無。非謂昔物已	002	物 住 向 不 滅 不 化  但 不 來 今  故 曰 今 無  非 謂 昔 物 已 
ZH_X54_0879_002:0920c12	滅也。差別相違者。此向有今無因。如能成立意許皆	002	滅 也  差 別 相 違 者  此 向 有 今 無 因  如 能 成 立 意 許 皆 
ZH_X54_0879_002:0920c13	物住昔不滅不來不遷之宗。如是亦能成立。於此相	002	物 住 昔 不 滅 不 來 不 遷 之 宗  如 是 亦 能 成 立  於 此 相 
ZH_X54_0879_002:0920c14	違向有今無無常遷滅宗也。此中亦犯聖教相違。以	002	違 向 有 今 無 無 常 遷 滅 宗 也  此 中 亦 犯 聖 教 相 違  以 
ZH_X54_0879_002:0920c15	諸聖教向有今無是無常故。若望宗本亦自語相違。	002	諸 聖 教 向 有 今 無 是 無 常 故  若 望 宗 本 亦 自語相違  
ZH_X54_0879_002:0920c16	宗本云。若以有為有。則以無為無。此斥常有斷無者	002	宗 本 云  若 以 有 為 有  則 以 無 為 無  此 斥 常 有 斷 無 者 
ZH_X54_0879_002:0920c17	也。及立昔物不遷。則曰於向非嘗無。於今未嘗有。豈	002	也  及 立 昔 物 不 遷  則 曰 於 向 非 嘗 無  於 今 未 嘗 有  豈 
ZH_X54_0879_002:0920c18	非以有為有。以無為無耶。	002	非 以 有 為 有  以 無 為 無 耶  
ZH_X54_0879_002:0920c19	或問。四論出乎一人。獨不遷有滯耶。若不遷有滯。其	002	或 問  四 論 出 乎 一 人  獨 不 遷 有 滯 耶  若 不 遷 有 滯  其 
ZH_X54_0879_002:0920c20	他安得不滯哉。若三論無滯。則不遷亦必無滯矣。答	002	他 安 得 不 滯 哉  若 三 論 無 滯  則 不 遷 亦 必 無 滯 矣  答 
ZH_X54_0879_002:0920c21	曰。人之立言。自非無生大聖。不能淳全無弊。彼英哲	002	曰  人 之 立 言  自 非 無 生 大 聖  不 能 淳 全 無 弊  彼 英 哲 
ZH_X54_0879_002:0920c22	間氣平生發言務求中理。而一或失之。古德所謂大	002	間 氣 平 生 發 言 務 求 中 理  而 一 或 失 之  古 德 所 謂 大 
ZH_X54_0879_002:0920c23	智面前有三尺暗。此之謂也。雖然。詎可以一言不善	002	智 面 前 有 三 尺 暗  此 之 謂 也  雖 然  詎 可 以 一 言 不 善 
ZH_X54_0879_002:0920c24	便謂平生所言皆不善耶。又詎可以諸言無弊便似	002	便 謂 平 生 所 言 皆 不 善 耶  又 詎 可 以 諸 言 無 弊 便 似 
ZH_X54_0879_002:0921a01	一言之非為是耶。夫以一言之非而非平生之善者。	002	一 言 之 非 為 是 耶  夫 以 一 言 之 非 而 非 平 生 之 善 者  
ZH_X54_0879_002:0921a02	是不仁也。以諸言之善而善一言之非者。是不智也。	002	是 不 仁 也  以 諸 言 之 善 而 善 一 言 之 非 者  是 不 智 也  
ZH_X54_0879_002:0921a03	不仁不智不足以語道也。故以不遷之塞以塞三論。	002	不 仁 不 智 不 足 以 語 道 也  故 以 不 遷 之 塞 以 塞 三 論  
ZH_X54_0879_002:0921a04	是不可也。若以三論之通而通不遷。亦不可也。嘗試	002	是 不 可 也  若 以 三 論 之 通 而 通 不 遷  亦 不 可 也  嘗 試 
ZH_X54_0879_002:0921a05	觀之。三論之旨窮幽洞妙。乃法藏之要義。聖教之炙	002	觀 之  三 論 之 旨 窮 幽 洞 妙  乃 法 藏 之 要 義  聖 教 之 炙 
ZH_X54_0879_002:0921a06	言也。至於不遷則有間然。關乎大法綱宗。故不容不	002	言 也  至 於 不 遷 則 有 間 然  關 乎 大 法 綱 宗  故 不 容 不 
ZH_X54_0879_002:0921a07	辯矣。且肇師論中之雄者。惜乎彼時佛法初來。未窺	002	辯 矣  且 肇 師 論 中 之 雄 者  惜 乎 彼 時 佛 法 初 來  未 窺 
ZH_X54_0879_002:0921a08	全體。初未有人徵詰辯難。而肇師以生知之才輙為	002	全 體  初 未 有 人 徵 詰 辯 難  而 肇 師 以 生 知 之 才 輙 為 
ZH_X54_0879_002:0921a09	是論。雖有間然。非其才也。使若人出于台涼之後。吾	002	是 論  雖 有 間 然  非 其 才 也  使 若 人 出 于 台 涼 之 後  吾 
ZH_X54_0879_002:0921a10	知其為震旦一人矣。豈區區凡庸可能議哉。澄為是	002	知 其 為 震 旦 一 人 矣  豈 區 區 凡 庸 可 能 議 哉  澄 為 是 
ZH_X54_0879_002:0921a11	駁。世有以愚不議賢誚之者。澄竊謂曰。我之所以得	002	駁  世 有 以 愚 不 議 賢 誚 之 者  澄 竊 謂 曰  我 之 所 以 得 
ZH_X54_0879_002:0921a12	見肇公者。非我也。是因吾佛聖教光明耳。使吾不聞	002	見 肇 公 者  非 我 也  是 因 吾 佛 聖 教 光 明 耳  使 吾 不 聞 
ZH_X54_0879_002:0921a13	聖教。吾必以性住為至論矣。	002	聖 教  吾 必 以 性 住 為 至 論 矣  
ZH_X54_0879_002:0921a14	答幻有禪師書	002	答 幻 有 禪 師 書 
ZH_X54_0879_002:0921a15	涅槃云。如來亦說常樂我淨。世間亦說常樂我淨。常	002	涅 槃 云  如 來 亦 說 常樂我淨  世 間 亦 說 常樂我淨  常 
ZH_X54_0879_002:0921a16	樂我淨其名一也。所以常樂我淨者異也。豈可混然	002	樂 我 淨 其 名 一 也  所 以 常樂我淨 者 異 也  豈 可 混 然 
ZH_X54_0879_002:0921a17	一觀者哉。今肇師即動求靜之說。與修多羅相似。觀	002	一 觀 者 哉  今 肇 師 即 動 求 靜 之 說  與 修 多 羅 相 似  觀 
ZH_X54_0879_002:0921a18	其所以不動之意。則大不俟矣。何則。修多羅以諸法	002	其 所 以 不 動 之 意  則 大 不 俟 矣  何 則  修 多 羅 以 諸 法 
ZH_X54_0879_002:0921a19	性空為不動。肇師以物各性住為不動。性空義者。由	002	性 空 為 不 動  肇 師 以 物 各 性 住 為 不 動  性 空 義 者  由 
ZH_X54_0879_002:0921a20	色即空故動而常靜。空即色故靜而常動。諸部般若	002	色 即 空 故 動 而 常 靜  空 即 色 故 靜 而 常 動  諸 部 般 若 
ZH_X54_0879_002:0921a21	皆此意也。性住意者。即所謂昔物自在昔。今物自在	002	皆 此 意 也  性 住 意 者  即 所 謂 昔 物 自 在 昔  今 物 自 在 
ZH_X54_0879_002:0921a22	今。故物雖在昔而不化。因雖在昔而不滅等。不知此	002	今  故 物 雖 在 昔 而 不 化  因 雖 在 昔 而 不 滅 等  不 知 此 
ZH_X54_0879_002:0921a23	意出何聖教耶。觀其即動而靜之語。彼此一也。而性	002	意 出 何 聖 教 耶  觀 其 即 動 而 靜 之 語  彼 此 一 也  而 性 
ZH_X54_0879_002:0921a24	空性住敵體相違。世人徒見一語相似。遂以為必同。	002	空 性 住 敵 體 相 違  世 人 徒 見 一 語 相 似  遂 以 為 必 同  
ZH_X54_0879_002:0921b01	不觀所以建立之意。遂混然一途而朱紫莫辨焉。座	002	不 觀 所 以 建 立 之 意  遂 混 然 一 途 而 朱 紫 莫 辨 焉  座 
ZH_X54_0879_002:0921b02	下必欲主張肇公。必能為其引證出理。如何得與聖	002	下 必 欲 主 張 肇 公  必 能 為 其 引 證 出 理  如 何 得 與 聖 
ZH_X54_0879_002:0921b03	教不違。而後不肖所駁不言自敗矣。今座下既不能	002	教 不 違  而 後 不 肖 所 駁 不 言 自 敗 矣  今 座 下 既 不 能 
ZH_X54_0879_002:0921b04	為其引證出理。乃硬主張其是。其孰與之哉。	002	為 其 引 證 出 理  乃 硬 主 張 其 是  其 孰 與 之 哉  
ZH_X54_0879_002:0921b05	又(其引華嚴．法華等證昔物不化)	002	又  其 引 華 嚴  法 華 等 證 昔 物 不 化  
ZH_X54_0879_002:0921b06	來諭。華嚴毗盧身住三世。法華述燈明智勝等。是皆	002	來 諭  華 嚴 毗 盧 身 住 三 世  法 華 述 燈 明 智 勝 等  是 皆 
ZH_X54_0879_002:0921b07	往物不化之證者。愚謂此證不成。何則。若毗盧真身。	002	往 物 不 化 之 證 者  愚 謂 此 證 不 成  何 則  若 毗 盧 真 身  
ZH_X54_0879_002:0921b08	十方三世隨處充周。間不容髮。非若肇公向有而今	002	十 方 三 世 隨 處 充 周  間 不 容 髮  非 若 肇 公 向 有 而 今 
ZH_X54_0879_002:0921b09	無也。若燈明等。則化跡雖滅不妨可說。燈明章云。彼	002	無 也  若 燈 明 等  則 化 跡 雖 滅 不 妨 可 說  燈 明 章 云  彼 
ZH_X54_0879_002:0921b10	佛滅度後。如薪盡火滅。智勝章云。彼佛滅度來。如是	002	佛 滅 度 後  如 薪 盡 火 滅  智 勝 章 云  彼 佛 滅 度 來  如 是 
ZH_X54_0879_002:0921b11	無量劫。豈謂有物住於過去而不滅耶。若約法身則	002	無 量 劫  豈 謂 有 物 住 於 過 去 而 不 滅 耶  若 約 法 身 則 
ZH_X54_0879_002:0921b12	昔本非生。今元不滅也。來諭云。若空故不遷。一切斷	002	昔 本 非 生  今 元 不 滅 也  來 諭 云  若 空 故 不 遷  一 切 斷 
ZH_X54_0879_002:0921b13	滅。更說甚物為不遷者。蓋不委色空一物耳。雖色空	002	滅  更 說 甚 物 為 不 遷 者  蓋 不 委 色 空 一 物 耳  雖 色 空 
ZH_X54_0879_002:0921b14	不二。要見色即是空始曰不遷。經云。觀一切法空無	002	不 二  要 見 色 即 是 空 始 曰 不 遷  經 云  觀 一切法空 無 
ZH_X54_0879_002:0921b15	動轉者。豈曰有物而不遷耶。若以有物為不遷。大似	002	動 轉 者  豈 曰 有 物 而 不 遷 耶  若 以 有 物 為 不 遷  大 似 
ZH_X54_0879_002:0921b16	斬空華而不卸。固夢物以久留。不亦昧哉。	002	斬 空 華 而 不 卸  固 夢 物 以 久 留  不 亦 昧 哉  
ZH_X54_0879_002:0921b17	答界上座	002	答 界 上 座 
ZH_X54_0879_002:0921b18	來謂求向物於向於向未嘗無。乃肇公破世人之無	002	來 謂 求 向 物 於 向 於 向 未 嘗 無  乃 肇 公 破 世 人 之 無 
ZH_X54_0879_002:0921b19	見。謂時人求向物於向為無。是邪見斷見之無。肇公	002	見  謂 時 人 求 向 物 於 向 為 無  是 邪 見 斷 見 之 無  肇 公 
ZH_X54_0879_002:0921b20	破之曰於向未嘗無。是破其無也。細而推之。翻成世	002	破 之 曰 於 向 未 嘗 無  是 破 其 無 也  細 而 推 之  翻 成 世 
ZH_X54_0879_002:0921b21	人破肇公。何則。肇公自說求向物於向。於向未嘗無。	002	人 破 肇 公  何 則  肇 公 自 說 求 向 物 於 向  於 向 未 嘗 無  
ZH_X54_0879_002:0921b22	責向物於今。於今未嘗有。此分明以向在為有。今滅	002	責 向 物 於 今  於 今 未 嘗 有  此 分 明 以 向 在 為 有  今 滅 
ZH_X54_0879_002:0921b23	為無。向在為有是執有為有。今滅為無是執無為無。	002	為 無  向 在 為 有 是 執 有 為 有  今 滅 為 無 是 執 無 為 無  
ZH_X54_0879_002:0921b24	執有為有是為常有。執無為無是為斷無。來謂世人	002	執 有 為 有 是 為 常 有  執 無 為 無 是 為 斷 無  來 謂 世 人 
ZH_X54_0879_002:0921c01	以向物在向為無者。則世人却知向在為無。今滅不	002	以 向 物 在 向 為 無 者  則 世 人 却 知 向 在 為 無  今 滅 不 
ZH_X54_0879_002:0921c02	無也。向在為無是即有而無。今滅不無是即無而有。	002	無 也  向 在 為 無 是 即 有 而 無  今 滅 不 無 是 即 無 而 有  
ZH_X54_0879_002:0921c03	即有而無則有非有也。正破向在為有之實有。即無	002	即 有 而 無 則 有 非 有 也  正 破 向 在 為 有 之 實 有  即 無 
ZH_X54_0879_002:0921c04	而有則無非無也。正破今滅為無之斷無。此所以翻	002	而 有 則 無 非 無 也  正 破 今 滅 為 無 之 斷 無  此 所 以 翻 
ZH_X54_0879_002:0921c05	成世人破肇公也。且世人豈有如是見哉。但是仁者	002	成 世 人 破 肇 公 也  且 世 人 豈 有 如 是 見 哉  但 是 仁 者 
ZH_X54_0879_002:0921c06	謬解耳。向有今無。向在今滅。亦世人常情。而肇公亦	002	謬 解 耳  向 有 今 無  向 在 今 滅  亦 世 人 常 情  而 肇 公 亦 
ZH_X54_0879_002:0921c07	謂向有今無。此即所造未甞異也。而世人謂昔物在	002	謂 向 有 今 無  此 即 所 造 未 甞 異 也  而 世 人 謂 昔 物 在 
ZH_X54_0879_002:0921c08	昔為有。今求昔物。昔物已滅。故曰今無。肇公謂昔物	002	昔 為 有  今 求 昔 物  昔 物 已 滅  故 曰 今 無  肇 公 謂 昔 物 
ZH_X54_0879_002:0921c09	原住於昔。但不來今。故曰今無。非謂昔物已滅也。此	002	原 住 於 昔  但 不 來 今  故 曰 今 無  非 謂 昔 物 已 滅 也  此 
ZH_X54_0879_002:0921c10	即所見未甞同。則世人見物無常。故說昔有今無。肇	002	即 所 見 未 甞 同  則 世 人 見 物 無 常  故 說 昔 有 今 無  肇 
ZH_X54_0879_002:0921c11	公見物常住。故說昔物在昔而不化也。來謂初簣若	002	公 見 物 常 住  故 說 昔 物 在 昔 而 不 化 也  來 謂 初 簣 若 
ZH_X54_0879_002:0921c12	滅山亦不成。初簣不滅山亦不成。若然。則仁者欲其	002	滅 山 亦 不 成  初 簣 不 滅 山 亦 不 成  若 然  則 仁 者 欲 其 
ZH_X54_0879_002:0921c13	滅耶。不滅耶。滅與不滅二俱不成。斷滅見也。亦滅亦	002	滅 耶  不 滅 耶  滅 與 不 滅 二 俱 不 成  斷 滅 見 也  亦 滅 亦 
ZH_X54_0879_002:0921c14	不滅。非滅非不滅。相違．戲論耳。且肇師自釋云。故物	002	不 滅  非 滅 非 不 滅  相 違  戲 論 耳  且 肇 師 自 釋 云  故 物 
ZH_X54_0879_002:0921c15	雖在昔而不化。又云因因而果因不昔滅。而仁謂滅	002	雖 在 昔 而 不 化  又 云 因 因 而 果 因 不 昔 滅  而 仁 謂 滅 
ZH_X54_0879_002:0921c16	與不滅二俱不成。豈非仁者自破肇公乎。	002	與 不 滅 二 俱 不 成  豈 非 仁 者 自 破 肇 公 乎  
ZH_X54_0879_002:0921c17	又答	002	又 答 
ZH_X54_0879_002:0921c18	來謂世人求向物。所以起無見者。如求張三於去年。	002	來 謂 世 人 求 向 物  所 以 起 無 見 者  如 求 張 三 於 去 年  
ZH_X54_0879_002:0921c19	而去年張三已死。故起無見。是於無執無。即邪見斷	002	而 去 年 張 三 已 死  故 起 無 見  是 於 無 執 無  即 邪 見 斷 
ZH_X54_0879_002:0921c20	見之無。而肇公曰。去年張三未嘗無。是破其無見也。	002	見 之 無  而 肇 公 曰  去 年 張 三 未 嘗 無  是 破 其 無 見 也  
ZH_X54_0879_002:0921c21	若爾。次句云。責向物於今。於今未甞有。定是破世人	002	若 爾  次 句 云  責 向 物 於 今  於 今 未 甞 有  定 是 破 世 人 
ZH_X54_0879_002:0921c22	有見矣。則世人應計張三去年是無。今年是有。若爾。	002	有 見 矣  則 世 人 應 計 張 三 去 年 是 無  今 年 是 有  若 爾  
ZH_X54_0879_002:0921c23	則去年死張三。今年却活也。不然。世人何自起有見	002	則 去 年 死 張 三  今 年 却 活 也  不 然  世 人 何 自 起 有 見 
ZH_X54_0879_002:0921c24	耶。既無是見。何故肇公道於今未甞有而破之耶。若	002	耶  既 無 是 見  何 故 肇 公 道 於 今 未 甞 有 而 破 之 耶  若 
ZH_X54_0879_002:0922a01	謂後句未嘗有不破有見。則前句未嘗無定亦不破	002	謂 後 句 未 嘗 有 不 破 有 見  則 前 句 未 嘗 無 定 亦 不 破 
ZH_X54_0879_002:0922a02	無見矣。且向年尚張三既無却活之理。則向無今亦	002	無 見 矣  且 向 年 尚 張 三 既 無 却 活 之 理  則 向 無 今 亦 
ZH_X54_0879_002:0922a03	無矣。而仁謂肇公於向未嘗無。是即張三無處說有。	002	無 矣  而 仁 謂 肇 公 於 向 未 嘗 無  是 即 張 三 無 處 說 有  
ZH_X54_0879_002:0922a04	是以無物為物。則次句於今未嘗有。却又於張三無	002	是 以 無 物 為 物  則 次 句 於 今 未 嘗 有  却 又 於 張 三 無 
ZH_X54_0879_002:0922a05	處說無。是又以無物為無物也。則不唯淺陋。又且乖	002	處 說 無  是 又 以 無 物 為 無 物 也  則 不 唯 淺 陋  又 且 乖 
ZH_X54_0879_002:0922a06	離。不足以為肇公輔。適足以增肇公累也。	002	離  不 足 以 為 肇 公 輔  適 足 以 增 肇 公 累 也  
ZH_X54_0879_002:0922a07	對無名尊者語(附其語)	002	對 無 名 尊 者 語  附 其 語  
ZH_X54_0879_002:0922a08	善說法者。貴在得旨不在執言。貴在變通不在固	002	善 說 法 者  貴 在 得 旨 不 在 執 言  貴 在 變 通 不 在 固 
ZH_X54_0879_002:0922a09	泥。如來遺教猶孫子兵法也。善用兵者貴在臨時	002	泥  如 來 遺 教 猶 孫 子 兵 法 也  善 用 兵 者 貴 在 臨 時 
ZH_X54_0879_002:0922a10	神變。若固守常法而不知通變者鮮不敗矣。肇公	002	神 變  若 固 守 常 法 而 不 知 通 變 者 鮮 不 敗 矣  肇 公 
ZH_X54_0879_002:0922a11	說法。神變者也。豈可以死殺法而難哉。如涅槃說	002	說 法  神 變 者 也  豈 可 以 死 殺 法 而 難 哉  如 涅 槃 說 
ZH_X54_0879_002:0922a12	諸法無常佛性是常。六祖却道佛性無常諸法是	002	諸 法 無 常 佛 性 是 常  六 祖 却 道 佛 性 無 常 諸 法 是 
ZH_X54_0879_002:0922a13	常。豈可以定法為難哉。	002	常  豈 可 以 定 法 為 難 哉  
ZH_X54_0879_002:0922a14	祖師門下曾不以實法繫人。此又因病施藥之一端	002	祖 師 門 下 曾 不 以 實 法 繫 人  此 又 因 病 施 藥 之 一 端 
ZH_X54_0879_002:0922a15	耳。由人聞修多羅說。即如言生執。以為佛性定常。諸	002	耳  由 人 聞 修 多 羅 說  即 如 言 生 執  以 為 佛 性 定 常  諸 
ZH_X54_0879_002:0922a16	法定無常。見祖師翻案曰佛性無常諸法是常。意謂	002	法 定 無 常  見 祖 師 翻 案 曰 佛 性 無 常 諸 法 是 常  意 謂 
ZH_X54_0879_002:0922a17	若佛性一向定常。諸法何自而生。以佛性無常。諸法	002	若 佛 性 一 向 定 常  諸 法 何 自 而 生  以 佛 性 無 常  諸 法 
ZH_X54_0879_002:0922a18	乃生也。若諸法定無常者。則不即真常。離真之外有	002	乃 生 也  若 諸 法 定 無 常 者  則 不 即 真 常  離 真 之 外 有 
ZH_X54_0879_002:0922a19	物性矣。然祖師之言本為破執。有等聞此便定執佛	002	物 性 矣  然 祖 師 之 言 本 為 破 執  有 等 聞 此 便 定 執 佛 
ZH_X54_0879_002:0922a20	性為無常諸法定常。則令涅槃成無常生死為常矣。	002	性 為 無 常 諸 法 定 常  則 令 涅 槃 成 無 常 生 死 為 常 矣  
ZH_X54_0879_002:0922a21	生死若常則終無解脫。涅槃無常則諸佛證後還受	002	生 死 若 常 則 終 無 解 脫  涅 槃 無 常 則 諸 佛 證 後 還 受 
ZH_X54_0879_002:0922a22	生死。則令三世諸佛己利利人之法總成虗誑。而邪	002	生 死  則 令 三世諸佛 己 利 利 人 之 法 總 成 虗 誑  而 邪 
ZH_X54_0879_002:0922a23	惡之見豈有加於是哉。涅槃云。法眼未徹。不應分別	002	惡 之 見 豈 有 加 於 是 哉  涅 槃 云  法 眼 未 徹  不 應 分 別 
ZH_X54_0879_002:0922a24	如來之身定常無常。但應仰信。若言如來定無常者。	002	如來之身 定 常 無 常  但 應 仰 信  若 言 如 來 定 無 常 者  
ZH_X54_0879_002:0922b01	舌根當裂。死入地獄。護法菩薩寧捨身命不說佛身	002	舌 根 當 裂  死 入 地 獄  護 法 菩 薩 寧 捨 身 命 不 說 佛 身 
ZH_X54_0879_002:0922b02	是有為也。當說佛身是無為法。決定恒常。不可變易。	002	是 有 為 也  當 說 佛 身 是 無 為 法  決 定 恒 常  不 可 變 易  
ZH_X54_0879_002:0922b03	蓋佛身即法身也。法身．涅槃．佛性三者。易其名耳。此	002	蓋 佛 身 即 法 身 也  法 身  涅 槃  佛 性 三 者  易 其 名 耳  此 
ZH_X54_0879_002:0922b04	如來最後抖搜枯腸盡情露布。如此豈可以涅槃之	002	如 來 最 後 抖 搜 枯 腸 盡 情 露 布  如 此 豈 可 以 涅 槃 之 
ZH_X54_0879_002:0922b05	說為未了耶。談教者可不慎哉。然祖師禪即吾般若	002	說 為 未 了 耶  談 教 者 可 不 慎 哉  然 祖 師 禪 即 吾 般 若 
ZH_X54_0879_002:0922b06	宗也。六百卷般若世出世間不說一法真實。即祖師	002	宗 也  六 百 卷 般 若 世出世間 不 說 一 法 真 實  即 祖 師 
ZH_X54_0879_002:0922b07	所謂不用求真唯須息見。但願空諸所有慎勿實諸	002	所 謂 不 用 求 真 唯 須 息 見  但 願 空 諸 所 有 慎 勿 實 諸 
ZH_X54_0879_002:0922b08	所無。宗門無肯路是也。故六祖指佛性為無常。即古	002	所 無  宗 門 無 肯 路 是 也  故 六 祖 指 佛 性 為 無 常  即 古 
ZH_X54_0879_002:0922b09	德所謂理不成就事不成就之論。皆般若之旨焉。故	002	德 所 謂 理 不 成 就 事 不 成 就 之 論  皆 般 若 之 旨 焉  故 
ZH_X54_0879_002:0922b10	大般若中真如佛性菩提涅槃一皆蕩去。乃至云設	002	大 般 若 中 真 如 佛 性 菩 提 涅 槃 一 皆 蕩 去  乃 至 云 設 
ZH_X54_0879_002:0922b11	有一法過涅槃上。我亦說為如夢如幻。學般若菩薩	002	有 一 法 過 涅 槃 上  我 亦 說 為 如 夢 如 幻  學 般 若 菩 薩 
ZH_X54_0879_002:0922b12	固當如是。若不如是不足以明般若。蓋若不如是。一	002	固 當 如 是  若 不 如 是 不 足 以 明 般 若  蓋 若 不 如 是  一 
ZH_X54_0879_002:0922b13	番縱說真如佛性菩提涅槃。無出夢想顛倒耳。又烏	002	番 縱 說 真 如 佛 性 菩 提 涅 槃  無 出 夢 想 顛 倒 耳  又 烏 
ZH_X54_0879_002:0922b14	足以見涅槃真常之性乎。至於楞嚴．涅槃．勝鬘．如來	002	足 以 見 涅 槃 真 常 之 性 乎  至 於 楞 嚴  涅 槃  勝 鬘  如 來 
ZH_X54_0879_002:0922b15	藏等圓極終實之典。皆說佛性真常不變。諸法皆客	002	藏 等 圓 極 終 實 之 典  皆 說 佛 性 真 常 不 變  諸 法 皆 客 
ZH_X54_0879_002:0922b16	塵生滅無體。既無自體則亦不離乎真矣。故法鼓經	002	塵 生 滅 無 體  既 無 自 體 則 亦 不 離 乎 真 矣  故 法 鼓 經 
ZH_X54_0879_002:0922b17	云。一如空經是未了義。即此謂也。蓋修多羅乃諸佛	002	云  一 如 空 經 是 未 了 義  即 此 謂 也  蓋 修 多 羅 乃 諸 佛 
ZH_X54_0879_002:0922b18	法印也。自古人師悟後。千說萬說未有不與修多羅	002	法 印 也  自 古 人 師 悟 後  千 說 萬 說 未 有 不 與 修 多 羅 
ZH_X54_0879_002:0922b19	合者。所謂書同文車同軌。不合則非異即邪矣。如善	002	合 者  所 謂 書 同 文 車 同 軌  不 合 則 非 異 即 邪 矣  如 善 
ZH_X54_0879_002:0922b20	用兵者。雖千變萬化未有不合兵法者也。問曰。六祖	002	用 兵 者  雖 千 變 萬 化 未 有 不 合 兵 法 者 也  問 曰  六 祖 
ZH_X54_0879_002:0922b21	云佛性無常。與何經同。答曰。淨名云。不生不滅是無	002	云 佛 性 無 常  與 何 經 同  答 曰  淨 名 云  不生不滅 是 無 
ZH_X54_0879_002:0922b22	常義。涅槃亦有此義。謂煩惱佛性本有今無等是也。	002	常 義  涅 槃 亦 有 此 義  謂 煩 惱 佛 性 本 有 今 無 等 是 也  
ZH_X54_0879_002:0922b23	以理求之。理事各有常無常義。理則隨緣故無常。不	002	以 理 求 之  理 事 各 有 常 無 常 義  理 則 隨 緣 故 無 常  不 
ZH_X54_0879_002:0922b24	變故常。事則成相故無常。體空故常。則六祖之言常	002	變 故 常  事 則 成 相 故 無 常  體 空 故 常  則 六 祖 之 言 常 
ZH_X54_0879_002:0922c01	無常義。自合教義矣。是則六祖之言求之於教。於教	002	無 常 義  自 合 教 義 矣  是 則 六 祖 之 言 求 之 於 教  於 教 
ZH_X54_0879_002:0922c02	有證。求之於理。於理亦通。而肇師往物不化性各異	002	有 證  求 之 於 理  於 理 亦 通  而 肇 師 往 物 不 化 性 各 異 
ZH_X54_0879_002:0922c03	住。求之於教。於教無考。求之以理。於理未通。如有可	002	住  求 之 於 教  於 教 無 考  求 之 以 理  於 理 未 通  如 有 可 
ZH_X54_0879_002:0922c04	通。則必聞命耳。	002	通  則 必 聞 命 耳  
ZH_X54_0879_002:0922c05	對密藏開禪師語(附來書)	002	對 密 藏 開 禪 師 語  附 來 書  
ZH_X54_0879_002:0922c06	詩云。率土之濵莫非王臣。或者固執舜為天子瞽	002	詩 云  率 土 之 濵 莫 非 王 臣  或 者 固 執 舜 為 天 子 瞽 
ZH_X54_0879_002:0922c07	瞍北面而朝之。釋之者曰。周餘黎民靡有孑遺。是	002	瞍 北 面 而 朝 之  釋 之 者 曰  周 餘 黎 民 靡 有 孑 遺  是 
ZH_X54_0879_002:0922c08	誠周民無孑遺乎哉。善說詩。不以辭害意可也。肇	002	誠 周 民 無 孑 遺 乎 哉  善 說 詩  不 以 辭 害 意 可 也  肇 
ZH_X54_0879_002:0922c09	師不遷。愚意觀之。大都直是法法不相到。法法住	002	師 不 遷  愚 意 觀 之  大 都 直 是 法 法 不 相 到  法 法 住 
ZH_X54_0879_002:0922c10	本位為宗。其引般若等經及昔有今無不滅不來	002	本 位 為 宗  其 引 般 若 等 經 及 昔 有 今 無 不 滅 不 來 
ZH_X54_0879_002:0922c11	之說。廣借曲譬。意蓋如此。竊觀所駁以昔有今無	002	之 說  廣 借 曲 譬  意 蓋 如 此  竊 觀 所 駁 以 昔 有 今 無 
ZH_X54_0879_002:0922c12	為斷常遷滅之見。是即是矣。恐亦未免瞽瞍北面	002	為 斷 常 遷 滅 之 見  是 即 是 矣  恐 亦 未 免 瞽 瞍 北 面 
ZH_X54_0879_002:0922c13	而朝。周民無孑遺之過也。且如來演教有大小偏	002	而 朝  周 民 無 孑 遺 之 過 也  且 如 來 演 教 有 大 小 偏 
ZH_X54_0879_002:0922c14	圓。因病設藥。初無定方。豈得盡以華嚴．法華圓頓	002	圓  因 病 設 藥  初 無 定 方  豈 得 盡 以 華 嚴  法 華 圓 頓 
ZH_X54_0879_002:0922c15	之旨繩之哉。駁中不遷二義。一性空。二真實。愚意	002	之 旨 繩 之 哉  駁 中 不 遷 二 義  一 性 空  二 真 實  愚 意 
ZH_X54_0879_002:0922c16	肇公不遷即真實義也。其引般若等經。似皆借意。	002	肇 公 不 遷 即 真 實 義 也  其 引 般 若 等 經  似 皆 借 意  
ZH_X54_0879_002:0922c17	非其本宗。不爾。肇師何人。而顧反昔支離一至此	002	非 其 本 宗  不 爾  肇 師 何 人  而 顧 反 昔 支 離 一 至 此 
ZH_X54_0879_002:0922c18	乎。	002	乎  
ZH_X54_0879_002:0922c19	禪師判肇公不遷。以法法不相到。法法住本位為宗。	002	禪 師 判 肇 公 不 遷  以 法 法 不 相 到  法 法 住 本 位 為 宗  
ZH_X54_0879_002:0922c20	徒見其言而未詳厥義也。然如來法王有二種法印	002	徒 見 其 言 而 未 詳 厥 義 也  然 如 來 法 王 有 二 種 法 印 
ZH_X54_0879_002:0922c21	印一切法。一因緣生滅印。二真空實相印。自如來之	002	印 一 切 法  一 因 緣 生 滅 印  二 真 空 實 相 印  自 如 來 之 
ZH_X54_0879_002:0922c22	後。凡所說者。要與二印相應即為正說。不與二印相	002	後  凡 所 說 者  要 與 二 印 相 應 即 為 正 說  不 與 二 印 相 
ZH_X54_0879_002:0922c23	應者即為邪說。此固不讓古今凡聖也。且初印者亦	002	應 者 即 為 邪 說  此 固 不 讓 古 今 凡 聖 也  且 初 印 者 亦 
ZH_X54_0879_002:0922c24	名無常印。凡是一切緣生之法必歸散滅。如有毫物	002	名 無 常 印  凡 是 一 切 緣 生 之 法 必 歸 散 滅  如 有 毫 物 
ZH_X54_0879_002:0923a01	不散滅者則佛不出世也。故涅槃云。本無今有。本有	002	不 散 滅 者 則 佛 不 出 世 也  故 涅 槃 云  本無今有  本 有 
ZH_X54_0879_002:0923a02	今無。三世有法。無有是處。又云。諸行無常。是生滅法。	002	今 無  三 世 有 法  無 有 是 處  又 云  諸行無常  是 生 滅 法  
ZH_X54_0879_002:0923a03	華嚴云。一切凡夫行。莫不速歸盡。此等皆言因滅果	002	華 嚴 云  一 切 凡 夫 行  莫 不 速 歸 盡  此 等 皆 言 因 滅 果 
ZH_X54_0879_002:0923a04	生。前念滅後念生。非若肇公往物不化昔因不滅也。	002	生  前 念 滅 後 念 生  非 若 肇 公 往 物 不 化 昔 因 不 滅 也  
ZH_X54_0879_002:0923a05	第二印者謂如來以一真空實相印印一切法。無有	002	第 二 印 者 謂 如 來 以 一 真 空 實 相 印 印 一 切 法  無 有 
ZH_X54_0879_002:0923a06	一法不空寂者。如有毫髮有體不空則佛不出世也。	002	一 法 不 空 寂 者  如 有 毫 髮 有 體 不 空 則 佛 不 出 世 也  
ZH_X54_0879_002:0923a07	大品云。色前際不可得。中際後際皆不可得。色即是	002	大 品 云  色 前 際 不 可 得  中 際 後 際 皆 不 可 得  色 即 是 
ZH_X54_0879_002:0923a08	空。萬法皆然。法華云。離相滅相。終歸於空。然此二印	002	空  萬 法 皆 然  法 華 云  離 相 滅 相  終 歸 於 空  然 此 二 印 
ZH_X54_0879_002:0923a09	只是一印。蓋由諸法無常故無自性。無自性故空也。	002	只 是 一 印  蓋 由 諸 法 無 常 故 無 自 性  無 自 性 故 空 也  
ZH_X54_0879_002:0923a10	是以雪山童子聞羅剎偈。諸行無常。是生滅法。歎曰。	002	是 以 雪 山 童 子 聞 羅 剎 偈  諸行無常  是 生 滅 法  歎 曰  
ZH_X54_0879_002:0923a11	此大乘空義也。是則要必無常始得空寂。要必空寂	002	此 大 乘 空 義 也  是 則 要 必 無 常 始 得 空 寂  要 必 空 寂 
ZH_X54_0879_002:0923a12	始得物物全真也。今肇師以物雖在昔而不化。因雖	002	始 得 物 物 全 真 也  今 肇 師 以 物 雖 在 昔 而 不 化  因 雖 
ZH_X54_0879_002:0923a13	作果而不滅。不滅不化則與無常法印相違。既違無	002	作 果 而 不 滅  不 滅 不 化 則 與 無 常 法 印 相 違  既 違 無 
ZH_X54_0879_002:0923a14	常而不滅不化。則物有定性矣。物有定性則與大乘	002	常 而 不 滅 不 化  則 物 有 定 性 矣  物 有 定 性 則 與 大 乘 
ZH_X54_0879_002:0923a15	空印背之矣。既背性空而曰真實不遷。與夫固陽炎	002	空 印 背 之 矣  既 背 性 空 而 曰 真 實 不 遷  與 夫 固 陽 炎 
ZH_X54_0879_002:0923a16	之水。實空華之果者。何以異耶。夫言實相者。古之實	002	之 水  實 空 華 之 果 者  何 以 異 耶  夫 言 實 相 者  古 之 實 
ZH_X54_0879_002:0923a17	相不異今之實相。今之實相不異古之實相也。有物	002	相 不 異 今 之 實 相  今 之 實 相 不 異 古 之 實 相 也  有 物 
ZH_X54_0879_002:0923a18	之實相不異無物之實相。無物之實相不異有物之	002	之 實 相 不 異 無 物 之 實 相  無 物 之 實 相 不 異 有 物 之 
ZH_X54_0879_002:0923a19	實相也。所謂有無不二也。古今一如也。達此義者靈	002	實 相 也  所 謂 有 無 不 二 也  古 今 一 如 也  達 此 義 者 靈 
ZH_X54_0879_002:0923a20	山一會即今儼然。非若肇公求向物於向為有。於今	002	山 一 會 即 今 儼 然  非 若 肇 公 求 向 物 於 向 為 有  於 今 
ZH_X54_0879_002:0923a21	為無也。禪師判肇公不遷。以法法不相到。法法住本	002	為 無 也  禪 師 判 肇 公 不 遷  以 法 法 不 相 到  法 法 住 本 
ZH_X54_0879_002:0923a22	位為宗。果如禪師之言。還與法王法印不相背乎。然	002	位 為 宗  果 如 禪 師 之 言  還 與 法 王 法 印 不 相 背 乎  然 
ZH_X54_0879_002:0923a23	法法不相到義。據聖教有二說。不出二種法印。一因	002	法 法 不 相 到 義  據 聖 教 有 二 說  不 出 二 種 法 印  一 因 
ZH_X54_0879_002:0923a24	緣生滅義。經云。有為之法。剎那滅故。無容從此。遷至	002	緣 生 滅 義  經 云  有 為 之 法  剎 那 滅 故  無 容 從 此  遷 至 
ZH_X54_0879_002:0923b01	餘方。夫此方前念也。餘方後念也。是以前念滅故不	002	餘 方  夫 此 方 前 念 也  餘 方 後 念 也  是 以 前 念 滅 故 不 
ZH_X54_0879_002:0923b02	至於後念也。涅槃喻如蠟印印泥。印與泥合。印壞文	002	至 於 後 念 也  涅 槃 喻 如 蠟 印 印 泥  印 與 泥 合  印 壞 文 
ZH_X54_0879_002:0923b03	成。而是蠟印不變在泥。此中印壞文成。喻因滅果生	002	成  而 是 蠟 印 不 變 在 泥  此 中 印 壞 文 成  喻 因 滅 果 生 
ZH_X54_0879_002:0923b04	也。不變在泥。即因不至果也。是皆前念滅故不至後	002	也  不 變 在 泥  即 因 不 至 果 也  是 皆 前 念 滅 故 不 至 後 
ZH_X54_0879_002:0923b05	念。非若肇公物雖在昔而不化。因雖作果而不滅也。	002	念  非 若 肇 公 物 雖 在 昔 而 不 化  因 雖 作 果 而 不 滅 也  
ZH_X54_0879_002:0923b06	二真空實相義。以法法性空故不相到。非曰不到。到	002	二 真 空 實 相 義  以 法 法 性 空 故 不 相 到  非 曰 不 到  到 
ZH_X54_0879_002:0923b07	即無到也。華嚴云。諸法無作用。亦無有體性。是故彼	002	即 無 到 也  華 嚴 云  諸 法 無 作 用  亦 無 有 體 性  是 故 彼 
ZH_X54_0879_002:0923b08	一切。各各不相知。如陽炎之水波波不相觸也。是以	002	一 切  各 各 不 相 知  如 陽 炎 之 水 波 波 不 相 觸 也  是 以 
ZH_X54_0879_002:0923b09	前念之物空無性故不觸後念。後念亦爾。達此義者	002	前 念 之 物 空 無 性 故 不 觸 後 念  後 念 亦 爾  達 此 義 者 
ZH_X54_0879_002:0923b10	則知水不觸濕。火不觸燥。地不觸塵。風不觸氣。塵塵	002	則 知 水 不 觸 濕  火 不 觸 燥  地 不 觸 塵  風 不 觸 氣  塵 塵 
ZH_X54_0879_002:0923b11	不相到。念念不相到。非若肇公昔物不滅。性住於昔	002	不 相 到  念 念 不 相 到  非 若 肇 公 昔 物 不 滅  性 住 於 昔 
ZH_X54_0879_002:0923b12	不到今也。夫言性空者。有性即空也。則昔物在昔。緣	002	不 到 今 也  夫 言 性 空 者  有 性 即 空 也  則 昔 物 在 昔  緣 
ZH_X54_0879_002:0923b13	未散時體性即空。豈謂於向為有。於今為無哉。且夫	002	未 散 時 體 性 即 空  豈 謂 於 向 為 有  於 今 為 無 哉  且 夫 
ZH_X54_0879_002:0923b14	如來聖教亘百千年。而外道邪說不能壞亂者。以二	002	如來聖教 亘 百 千 年  而 外 道 邪 說 不 能 壞 亂 者  以 二 
ZH_X54_0879_002:0923b15	種法印。名言有在耳。是故聖教以名言為體。蓋此二	002	種 法 印  名 言 有 在 耳  是 故 聖 教 以 名 言 為 體  蓋 此 二 
ZH_X54_0879_002:0923b16	種法印。千佛出世不能異也。而博地凡夫敢以世俗	002	種 法 印  千 佛 出 世 不 能 異 也  而 博 地 凡 夫 敢 以 世 俗 
ZH_X54_0879_002:0923b17	戲論之說擬欲變革法王之法乎。禪師引詩。率土之	002	戲 論 之 說 擬 欲 變 革 法 王 之 法 乎  禪 師 引 詩  率 土 之 
ZH_X54_0879_002:0923b18	濵莫非王臣。而容有瞽瞍不臣舜帝。不以辭害意也。	002	濵 莫 非 王 臣  而 容 有 瞽 瞍 不 臣 舜 帝  不 以 辭 害 意 也  
ZH_X54_0879_002:0923b19	無乃以如來聖言本有今無。莫非無常遷滅。而獨許	002	無 乃 以 如 來 聖 言 本 有 今 無  莫 非 無 常 遷 滅  而 獨 許 
ZH_X54_0879_002:0923b20	肇公所說本有今無。為常住不遷耶。若然。則令涅槃	002	肇 公 所 說 本 有 今 無  為 常 住 不 遷 耶  若 然  則 令 涅 槃 
ZH_X54_0879_002:0923b21	金口所談三世有法無有是處。翻成妄誕見。殆以世	002	金 口 所 談 三 世 有 法 無 有 是 處  翻 成 妄 誕 見  殆 以 世 
ZH_X54_0879_002:0923b22	俗戲論之說為質。而欲變革法王之法印也。夫法王	002	俗 戲 論 之 說 為 質  而 欲 變 革 法 王 之 法 印 也  夫 法 王 
ZH_X54_0879_002:0923b23	法印千聖不可異。豈以世俗之說而能壞哉。言之者	002	法 印 千 聖 不 可 異  豈 以 世 俗 之 說 而 能 壞 哉  言 之 者 
ZH_X54_0879_002:0923b24	自壞其見也。然如來四十年中說法。不無隱覆隨機	002	自 壞 其 見 也  然 如 來 四 十 年 中 說 法  不 無 隱 覆 隨 機 
ZH_X54_0879_002:0923c01	方便未了之談。末上盡與發開。如云。一切江河悉皆	002	方 便 未 了 之 談  末 上 盡 與 發 開  如 云  一 切 江 河 悉 皆 
ZH_X54_0879_002:0923c02	曲折。而亦有不曲折者。一切女人悉皆謟曲。而亦有	002	曲 折  而 亦 有 不 曲 折 者  一 切 女 人 悉 皆 謟 曲  而 亦 有 
ZH_X54_0879_002:0923c03	不謟曲者。殺父殺母必墮地獄。而亦有成聖道者。殺	002	不 謟 曲 者  殺 父 殺 母 必 墮 地 獄  而 亦 有 成 聖 道 者  殺 
ZH_X54_0879_002:0923c04	無明父及貪愛母故也。廣如涅槃所以盡與發開者。	002	無 明 父 及 貪 愛 母 故 也  廣 如 涅 槃 所 以 盡 與 發 開 者  
ZH_X54_0879_002:0923c05	恐疑悞眾生故也。然佛說本有今無。必為無常遷滅。	002	恐 疑 悞 眾 生 故 也  然 佛 說 本 有 今 無  必 為 無 常 遷 滅  
ZH_X54_0879_002:0923c06	未聞容有此說為常住不遷者也。佛說有為諸行剎	002	未 聞 容 有 此 說 為 常 住 不 遷 者 也  佛 說 有 為 諸 行 剎 
ZH_X54_0879_002:0923c07	那即滅。未聞昔物住昔而不化者也。佛說前陰滅後	002	那 即 滅  未 聞 昔 物 住 昔 而 不 化 者 也  佛 說 前 陰 滅 後 
ZH_X54_0879_002:0923c08	陰生。未聞因不滅而果生者也。佛說諸法體用皆空	002	陰 生  未 聞 因 不 滅 而 果 生 者 也  佛 說 諸 法 體 用 皆 空 
ZH_X54_0879_002:0923c09	故不相知。未聞物性各住一世不相到也。是皆法王	002	故 不 相 知  未 聞 物 性 各 住 一 世 不 相 到 也  是 皆 法 王 
ZH_X54_0879_002:0923c10	法外新出此條件也。吾何以從之哉。	002	法 外 新 出 此 條 件 也  吾 何 以 從 之 哉  
ZH_X54_0879_002:0923c11	來諭。如來說法自有大小偏圓。初無定方。不當槩以	002	來 諭  如 來 說 法 自 有 大 小 偏 圓  初 無 定 方  不 當 槩 以 
ZH_X54_0879_002:0923c12	圓頓之旨繩之。意謂肇師不滅不化自是一種法門。	002	圓 頓 之 旨 繩 之  意 謂 肇 師 不 滅 不 化 自 是 一 種 法 門  
ZH_X54_0879_002:0923c13	不當以二種法印繩之。愚謂如來說法大小偏圓。雖	002	不 當 以 二 種 法 印 繩 之  愚 謂 如 來 說 法 大 小 偏 圓  雖 
ZH_X54_0879_002:0923c14	逐機萬變。不離法印。若小乘法必與因緣生滅相應。	002	逐 機 萬 變  不 離 法 印  若 小 乘 法 必 與 因 緣 生 滅 相 應  
ZH_X54_0879_002:0923c15	若大乘法必與真空實相相應。離此則非異即邪矣。	002	若 大 乘 法 必 與 真 空 實 相 相 應  離 此 則 非 異 即 邪 矣  
ZH_X54_0879_002:0923c16	蓋若不以法印印定。則九十六種之說皆佛法矣。如	002	蓋 若 不 以 法 印 印 定  則 九 十 六 種 之 說 皆 佛 法 矣  如 
ZH_X54_0879_002:0923c17	來聖教豈到今日。	002	來 聖 教 豈 到 今 日  
ZH_X54_0879_002:0923c18	來諭。肇公不遷即真實義。非性空義。其引般若皆借	002	來 諭  肇 公 不 遷 即 真 實 義  非 性 空 義  其 引 般 若 皆 借 
ZH_X54_0879_002:0923c19	意。非其本宗。不爾肇公何人顧反昔支離一至此乎。	002	意  非 其 本 宗  不 爾 肇 公 何 人 顧 反 昔 支 離 一 至 此 乎  
ZH_X54_0879_002:0923c20	然肇公不遷既引般若標本。而曰非其本宗。此又仁	002	然 肇 公 不 遷 既 引 般 若 標 本  而 曰 非 其 本 宗  此 又 仁 
ZH_X54_0879_002:0923c21	者自駁肇公矣。且性空與真實相去幾何。豈有背乎	002	者 自 駁 肇 公 矣  且 性 空 與 真 實 相 去 幾 何  豈 有 背 乎 
ZH_X54_0879_002:0923c22	性空而能契真實者哉。背乎性空而責真實者。即所	002	性 空 而 能 契 真 實 者 哉  背 乎 性 空 而 責 真 實 者  即 所 
ZH_X54_0879_002:0923c23	謂固空華而實陽炎也。禪師必謂般若性空。法華性	002	謂 固 空 華 而 實 陽 炎 也  禪 師 必 謂 般 若 性 空  法 華 性 
ZH_X54_0879_002:0923c24	住。肇公不遷雖標本般若。而其立義則從法華。固不	002	住  肇 公 不 遷 雖 標 本 般 若  而 其 立 義 則 從 法 華  固 不 
ZH_X54_0879_002:0924a01	可以般若性空駁法華之性住者。愚謂般若法無去	002	可 以 般 若 性 空 駁 法 華 之 性 住 者  愚 謂 般 若 法 無 去 
ZH_X54_0879_002:0924a02	來。與法華法住法位。異其言耳。人徒知法華明實相。	002	來  與 法 華 法 住 法 位  異 其 言 耳  人 徒 知 法 華 明 實 相  
ZH_X54_0879_002:0924a03	曾不知六百卷般若純談實相。蓋若見諸法有無一	002	曾 不 知 六 百 卷 般 若 純 談 實 相  蓋 若 見 諸 法 有 無 一 
ZH_X54_0879_002:0924a04	異生滅去來。則法不住位也。譬如餓鬼見恒河水以	002	異 生 滅 去 來  則 法 不 住 位 也  譬 如 餓 鬼 見 恒 河 水 以 
ZH_X54_0879_002:0924a05	為流火。則不見恒河之正位也。大般若中具載法住	002	為 流 火  則 不 見 恒 河 之 正 位 也  大 般 若 中 具 載 法 住 
ZH_X54_0879_002:0924a06	法位之名。龍樹菩薩以為實相異稱。後人妄解云。法	002	法 位 之 名  龍 樹 菩 薩 以 為 實 相 異 稱  後 人 妄 解 云  法 
ZH_X54_0879_002:0924a07	住法位者。天位在上。地位在下。古自住古。今自住今。	002	住 法 位 者  天 位 在 上  地 位 在 下  古 自 住 古  今 自 住 今  
ZH_X54_0879_002:0924a08	成不至壞。因不至果。甘蔗性甜。黃連性苦。水性本濕。	002	成 不 至 壞  因 不 至 果  甘 蔗 性 甜  黃 連 性 苦  水 性 本 濕  
ZH_X54_0879_002:0924a09	火性本燥。各住自位。不可移易。究之無非妄想戲論。	002	火 性 本 燥  各 住 自 位  不 可 移 易  究 之 無 非 妄 想 戲 論  
ZH_X54_0879_002:0924a10	多見世人以此用當法華實相之旨。是猶鬼見未亡	002	多 見 世 人 以 此 用 當 法 華 實 相 之 旨  是 猶 鬼 見 未 亡 
ZH_X54_0879_002:0924a11	而欲覔恒河之水。徒增炎熱。豈識恒河哉。禪師必謂	002	而 欲 覔 恒 河 之 水  徒 增 炎 熱  豈 識 恒 河 哉  禪 師 必 謂 
ZH_X54_0879_002:0924a12	法華異乎般若。而所判法法各住自位之旨。想必不	002	法 華 異 乎 般 若  而 所 判 法 法 各 住 自 位 之 旨  想 必 不 
ZH_X54_0879_002:0924a13	同世人戲論之見。但但未聞開示所以異耳。	002	同 世 人 戲 論 之 見  但 但 未 聞 開 示 所 以 異 耳  
ZH_X54_0879_002:0924a14	答海印大士書(附來書)	002	答 海 印 大 士 書  附 來 書  
ZH_X54_0879_002:0924a15	顧不肖鈍根波流幻海華落寒空。不啻曳尾泥途	002	顧 不 肖 鈍 根 波 流 幻 海 華 落 寒 空  不 啻 曳 尾 泥 途 
ZH_X54_0879_002:0924a16	自甘逃逝已也。回視金色界人端若靈山一會。惟	002	自 甘 逃 逝 已 也  回 視 金 色 界 人 端 若 靈 山 一 會  惟 
ZH_X54_0879_002:0924a17	時白毫東注。幽邃蒙光。豈不見此頭陀如是度眾	002	時 白 毫 東 注  幽 邃 蒙 光  豈 不 見 此 頭 陀 如 是 度 眾 
ZH_X54_0879_002:0924a18	生而作菩薩行耶。承示不遷駁草(云云)。竊觀所駁。	002	生 而 作 菩 薩 行 耶  承 示 不 遷 駁 草  云 云   竊 觀 所 駁  
ZH_X54_0879_002:0924a19	若按名責實。雖肇公復起不易其言。若忘言會旨。	002	若 按 名 責 實  雖 肇 公 復 起 不 易 其 言  若 忘 言 會 旨  
ZH_X54_0879_002:0924a20	雖清涼再出亦追其武也。然彼覃思造論立意命	002	雖 清 涼 再 出 亦 追 其 武 也  然 彼 覃 思 造 論 立 意 命 
ZH_X54_0879_002:0924a21	名。不曰無見。且以不遷當俗。不真為真。由是觀之。	002	名  不 曰 無 見  且 以 不 遷 當 俗  不 真 為 真  由 是 觀 之  
ZH_X54_0879_002:0924a22	是物不遷。非真不遷也。以其物有遷變。故今示之	002	是 物 不 遷  非 真 不 遷 也  以 其 物 有 遷 變  故 今 示 之 
ZH_X54_0879_002:0924a23	以不遷為妙。若真不遷。又何足云。故云是法住法	002	以 不 遷 為 妙  若 真 不 遷  又 何 足 云  故 云 是 法 住 法 
ZH_X54_0879_002:0924a24	位世間相常住。其旨良哉。若高見摘其遷流之語	002	位 世 間 相 常 住  其 旨 良 哉  若 高 見 摘 其 遷 流 之 語 
ZH_X54_0879_002:0924b01	駁之。言言有據。即肇公對詰亦俛首無辭。但彼亦	002	駁 之  言 言 有 據  即 肇 公 對 詰 亦 俛 首 無 辭  但 彼 亦 
ZH_X54_0879_002:0924b02	自解云。所造未甞異。所見未甞同。意恐足下責其	002	自 解 云  所 造 未 甞 異  所 見 未 甞 同  意 恐 足 下 責 其 
ZH_X54_0879_002:0924b03	言。未諒其心耶。亦所見未甞同耶。故曰正言似反	002	言  未 諒 其 心 耶  亦 所 見 未 甞 同 耶  故 曰 正 言 似 反 
ZH_X54_0879_002:0924b04	誰當信者。且肇公明指不遷在物。而足下以真冤	002	誰 當 信 者  且 肇 公 明 指 不 遷 在 物  而 足 下 以 真 冤 
ZH_X54_0879_002:0924b05	之。斯為門不同。宜其相左耳(云云)。不盡。	002	之  斯 為 門 不 同  宜 其 相 左 耳  云 云   不 盡  
ZH_X54_0879_002:0924b06	海印大士慧書千言。其要則言肇公約俗物立不遷。	002	海 印 大 士 慧 書 千 言  其 要 則 言 肇 公 約 俗 物 立 不 遷  
ZH_X54_0879_002:0924b07	非真如不遷也。駁中巳斤此非。大士既主張此。胡不	002	非 真 如 不 遷 也  駁 中 巳 斤 此 非  大 士 既 主 張 此  胡 不 
ZH_X54_0879_002:0924b08	為其伸理遮難耶。今更詰之曰。肇公俗物不遷。為此	002	為 其 伸 理 遮 難 耶  今 更 詰 之 曰  肇 公 俗 物 不 遷  為 此 
ZH_X54_0879_002:0924b09	俗物即真故不遷耶。為不即真而不遷耶。若俗物即	002	俗 物 即 真 故 不 遷 耶  為 不 即 真 而 不 遷 耶  若 俗 物 即 
ZH_X54_0879_002:0924b10	真故不遷者。則真不遷矣。而論固違真。若俗物不即	002	真 故 不 遷 者  則 真 不 遷 矣  而 論 固 違 真  若 俗 物 不 即 
ZH_X54_0879_002:0924b11	真而言不遷者。然不出二義。一謂有為之法剎那滅。	002	真 而 言 不 遷 者  然 不 出 二 義  一 謂 有 為 之 法 剎 那 滅  
ZH_X54_0879_002:0924b12	故不從此方遷至餘方。此小乘正解也。二謂物各性	002	故 不 從 此 方 遷 至 餘 方  此 小 乘 正 解 也  二 謂 物 各 性 
ZH_X54_0879_002:0924b13	住。昔物不化。性住於昔故不遷。此外道常見也。故涅	002	住  昔 物 不 化  性 住 於 昔 故 不 遷  此 外 道 常 見 也  故 涅 
ZH_X54_0879_002:0924b14	槃出外道常計云。若筭數之法。初一若滅。尚無至二	002	槃 出 外 道 常 計 云  若 筭 數 之 法  初 一 若 滅  尚 無 至 二 
ZH_X54_0879_002:0924b15	況成百千。初一不滅。故有第二乃至百千。以是義故	002	況 成 百 千  初 一 不 滅  故 有 第 二 乃 至 百 千  以是義故 
ZH_X54_0879_002:0924b16	諸法是常。今肇公師不許因滅而許果生。因因而果	002	諸 法 是 常  今 肇 公 師 不 許 因 滅 而 許 果 生  因 因 而 果 
ZH_X54_0879_002:0924b17	許果生也。因不昔滅不許因滅也。斷非二乘不遷之	002	許 果 生 也  因 不 昔 滅 不 許 因 滅 也  斷 非 二 乘 不 遷 之 
ZH_X54_0879_002:0924b18	義。觀國師以為濫小者。悞矣。人謂昔物已化不來今	002	義  觀 國 師 以 為 濫 小 者  悞 矣  人 謂 昔 物 已 化 不 來 今 
ZH_X54_0879_002:0924b19	日。肇師昔物不滅原住於昔但不來今耳。此即所見	002	日  肇 師 昔 物 不 滅 原 住 於 昔 但 不 來 今 耳  此 即 所 見 
ZH_X54_0879_002:0924b20	未甞同處。據大士自謂。於是論中頗有自信之地。主	002	未 甞 同 處  據 大 士 自 謂  於 是 論 中 頗 有 自 信 之 地  主 
ZH_X54_0879_002:0924b21	張俗物不遷非真不遷。其所謂俗物不遷。想必不同	002	張 俗 物 不 遷 非 真 不 遷  其 所 謂 俗 物 不 遷  想 必 不 同 
ZH_X54_0879_002:0924b22	二乘外道之見。不識大士何所謂耶。胡不當陽指出	002	二乘外道 之 見  不 識 大 士 何 所 謂 耶  胡 不 當 陽 指 出 
ZH_X54_0879_002:0924b23	所以俗物不遷之義。開示愚蒙耶。且論中云。談真有	002	所 以 俗 物 不 遷 之 義  開 示 愚 蒙 耶  且 論 中 云  談 真 有 
ZH_X54_0879_002:0924b24	不遷之稱。導俗有流動之說。而大士却判定俗物不	002	不 遷 之 稱  導 俗 有 流 動 之 說  而 大 士 却 判 定 俗 物 不 
ZH_X54_0879_002:0924c01	遷。不當以真冤之。大士何失意至此耶。來謂不肖所	002	遷  不 當 以 真 冤 之  大 士 何 失 意 至 此 耶  來 謂 不 肖 所 
ZH_X54_0879_002:0924c02	駁。若按名責實。雖肇公復起不異其言。若忘言會旨。	002	駁  若 按 名 責 實  雖 肇 公 復 起 不 異 其 言  若 忘 言 會 旨  
ZH_X54_0879_002:0924c03	即清涼再出亦當追其武。良哉是言。若果如是。即九	002	即 清 涼 再 出 亦 當 追 其 武  良 哉 是 言  若 果 如 是  即 九 
ZH_X54_0879_002:0924c04	十六種之言與夫百家世諦之談。苟能忘之。皆第一	002	十 六 種 之 言 與 夫 百 家 世 諦 之 談  苟 能 忘 之  皆 第 一 
ZH_X54_0879_002:0924c05	義。又奚止肇公之言哉。又謂不肖責其言未諒其心。	002	義  又 奚 止 肇 公 之 言 哉  又 謂 不 肖 責 其 言 未 諒 其 心  
ZH_X54_0879_002:0924c06	夫言者心之跡。心者言之本。所謂心尚無。多觸言以	002	夫 言 者 心 之 跡  心 者 言 之 本  所 謂 心 尚 無  多 觸 言 以 
ZH_X54_0879_002:0924c07	賓無。故得其言必得其心。因跡以見其本也。若大士	002	賓 無  故 得 其 言 必 得 其 心  因 跡 以 見 其 本 也  若 大 士 
ZH_X54_0879_002:0924c08	之言。豈肇公心存白而言道累乎。言在東南而意在	002	之 言  豈 肇 公 心 存 白 而 言 道 累 乎  言 在 東 南 而 意 在 
ZH_X54_0879_002:0924c09	西北乎。不肖固不得其心。若大士所判俗物不遷。豈	002	西 北 乎  不 肖 固 不 得 其 心  若 大 士 所 判 俗 物 不 遷  豈 
ZH_X54_0879_002:0924c10	非肇公之心哉。若果其心。不肖早年亦甞得之矣。但	002	非 肇 公 之 心 哉  若 果 其 心  不 肖 早 年 亦 甞 得 之 矣  但 
ZH_X54_0879_002:0924c11	未愜鄙意耳。所以未愜鄙意者。於修多羅未允合耳。	002	未 愜 鄙 意 耳  所 以 未 愜 鄙 意 者  於 修 多 羅 未 允 合 耳  
ZH_X54_0879_002:0924c12	大士既判是物不遷非真不遷。且引法華實相之旨	002	大 士 既 判 是 物 不 遷 非 真 不 遷  且 引 法 華 實 相 之 旨 
ZH_X54_0879_002:0924c13	成之。豈謂法華實相唯物而非真耶。想大士謂天下	002	成 之  豈 謂 法 華 實 相 唯 物 而 非 真 耶  想 大 士 謂 天 下 
ZH_X54_0879_002:0924c14	未有不真之物。亦未有不物之真。今言物者全真之	002	未 有 不 真 之 物  亦 未 有 不 物 之 真  今 言 物 者 全 真 之 
ZH_X54_0879_002:0924c15	物耳。若爾。何謂是物不遷非真不遷耶。豈有離真之	002	物 耳  若 爾  何 謂 是 物 不 遷 非 真 不 遷 耶  豈 有 離 真 之 
ZH_X54_0879_002:0924c16	物不遷者耶。大士謂諸方話成兩橛。觀此言却似大	002	物 不 遷 者 耶  大 士 謂 諸 方 話 成 兩 橛  觀 此 言 却 似 大 
ZH_X54_0879_002:0924c17	士話兩橛。非諸方也。	002	士 話 兩 橛  非 諸 方 也  
ZH_X54_0879_002:0924c18	對一幻道人語	002	對 一 幻 道 人 語 
ZH_X54_0879_002:0924c19	一幻道人自海上來。謂余言。物不遷義我得之矣。我	002	一 幻 道 人 自 海 上 來  謂 余 言  物 不 遷 義 我 得 之 矣  我 
ZH_X54_0879_002:0924c20	聞諸尋香蝶主人有言曰。昔者甞遭屬虗子于槐國	002	聞 諸 尋 香 蝶 主 人 有 言 曰  昔 者 甞 遭 屬 虗 子 于 槐 國 
ZH_X54_0879_002:0924c21	之野。相與商略物不遷旨。屬虗子曰。只是個物各性	002	之 野  相 與 商 略 物 不 遷 旨  屬 虗 子 曰  只 是 個 物 各 性 
ZH_X54_0879_002:0924c22	住而已矣。曰何謂性住。屬虗子曰。天在上。地在下。水	002	住 而 已 矣  曰 何 謂 性 住  屬 虗 子 曰  天 在 上  地 在 下  水 
ZH_X54_0879_002:0924c23	性冷。火性熱。牛只是牛。馬只是馬。曰何謂不遷。屬虗	002	性 冷  火 性 熱  牛 只 是 牛  馬 只 是 馬  曰 何 謂 不 遷  屬 虗 
ZH_X54_0879_002:0924c24	子曰。不可將牛作馬。將馬作牛。曰何所據乎。屬虗子	002	子 曰  不 可 將 牛 作 馬  將 馬 作 牛  曰 何 所 據 乎  屬 虗 子 
ZH_X54_0879_002:0925a01	曰。法華云。是法住法位。世間相常住。此其良證也。尋	002	曰  法 華 云  是 法 住 法 位  世 間 相 常 住  此 其 良 證 也  尋 
ZH_X54_0879_002:0925a02	香蝶主人與之。我亦與之。時有小兒立于傍。空印道	002	香 蝶 主 人 與 之  我 亦 與 之  時 有 小 兒 立 于 傍  空 印 道 
ZH_X54_0879_002:0925a03	人指香爐顧問曰。這個是什麼。兒曰香爐。又指華瓶	002	人 指 香 爐 顧 問 曰  這 個 是 什 麼  兒 曰 香 爐  又 指 華 瓶 
ZH_X54_0879_002:0925a04	曰。這個是什麼。兒曰華瓶。即指華瓶而問焉曰。喚這	002	曰  這 個 是 什 麼  兒 曰 華 瓶  即 指 華 瓶 而 問 焉 曰  喚 這 
ZH_X54_0879_002:0925a05	個作香爐得麼。兒曰不得。指香爐曰。喚這個作華瓶	002	個 作 香 爐 得 麼  兒 曰 不 得  指 香 爐 曰  喚 這 個 作 華 瓶 
ZH_X54_0879_002:0925a06	得麼。兒曰不得。余曰。此兒不曾參屬虗子。亦知物不	002	得 麼  兒 曰 不 得  余 曰  此 兒 不 曾 參 屬 虗 子  亦 知 物 不 
ZH_X54_0879_002:0925a07	遷矣。若以如是見解用當法華實相之旨。謗法之罪	002	遷 矣  若 以 如 是 見 解 用 當 法 華 實 相 之 旨  謗 法 之 罪 
ZH_X54_0879_002:0925a08	何逃。一幻子怫然作色曰。爾童子者。徒知彼物非此。	002	何 逃  一 幻 子 怫 然 作 色 曰  爾 童 子 者  徒 知 彼 物 非 此  
ZH_X54_0879_002:0925a09	此物非彼。豈知物物全真耶。余曰。夫一切聖教以名	002	此 物 非 彼  豈 知 物 物 全 真 耶  余 曰  夫 一 切 聖 教 以 名 
ZH_X54_0879_002:0925a10	言為體。所以亘百千年魔外邪說不能亂者。以其名	002	言 為 體  所 以 亘 百 千 年 魔 外 邪 說 不 能 亂 者  以 其 名 
ZH_X54_0879_002:0925a11	言有在故耳。仲尼曰。必也正名乎。蓋名無越實。實無	002	言 有 在 故 耳  仲 尼 曰  必 也 正 名 乎  蓋 名 無 越 實  實 無 
ZH_X54_0879_002:0925a12	越名。名斯正矣。今屬虗子之言與小兒所見無殊。安	002	越 名  名 斯 正 矣  今 屬 虗 子 之 言 與 小 兒 所 見 無 殊  安 
ZH_X54_0879_002:0925a13	知其獨物物全真耳。且夫真則不異。異則不真。今見	002	知 其 獨 物 物 全 真 耳  且 夫 真 則 不 異  異 則 不 真  今 見 
ZH_X54_0879_002:0925a14	異牛異馬而曰全真。未之有也。蓋既曰真矣。則牛不	002	異 牛 異 馬 而 曰 全 真  未 之 有 也  蓋 既 曰 真 矣  則 牛 不 
ZH_X54_0879_002:0925a15	異馬。馬不異牛。所言不異者。非謂遷牛作馬。易馬為	002	異 馬  馬 不 異 牛  所 言 不 異 者  非 謂 遷 牛 作 馬  易 馬 為 
ZH_X54_0879_002:0925a16	牛也。蓋以牛之實相不異馬之實相。馬之實相不異	002	牛 也  蓋 以 牛 之 實 相 不 異 馬 之 實 相  馬 之 實 相 不 異 
ZH_X54_0879_002:0925a17	牛之實相故耳。則牛馬幻殊。實相不二。不二之體何	002	牛 之 實 相 故 耳  則 牛 馬 幻 殊  實 相 不 二  不 二 之 體 何 
ZH_X54_0879_002:0925a18	可遷乎。蓋見牛馬相異者。則不見牛馬之實相也。不	002	可 遷 乎  蓋 見 牛 馬 相 異 者  則 不 見 牛 馬 之 實 相 也  不 
ZH_X54_0879_002:0925a19	見牛馬之實相而曰牛馬不遷。詎可得耶。夫見牛之	002	見 牛 馬 之 實 相 而 曰 牛 馬 不 遷  詎 可 得 耶  夫 見 牛 之 
ZH_X54_0879_002:0925a20	實相者。非特不異於馬也。即此一牛與十方諸佛六	002	實 相 者  非 特 不 異 於 馬 也  即 此 一 牛 與 十方諸佛 六 
ZH_X54_0879_002:0925a21	道眾生依正因果皆不異矣。斯言不異者。非相似不	002	道 眾 生 依 正 因 果 皆 不 異 矣  斯 言 不 異 者  非 相 似 不 
ZH_X54_0879_002:0925a22	異也。非移易不異也。以實相天真體無二故云不異	002	異 也  非 移 易 不 異 也  以 實 相 天 真 體 無 二 故 云 不 異 
ZH_X54_0879_002:0925a23	也。今其言曰。牛不是馬。馬不是牛。是異物也。豈有異	002	也  今 其 言 曰  牛 不 是 馬  馬 不 是 牛  是 異 物 也  豈 有 異 
ZH_X54_0879_002:0925a24	物不遷者耶。涅槃聖行廣說異物無常。以破外道異	002	物 不 遷 者 耶  涅 槃 聖 行 廣 說 異 物 無 常  以 破 外 道 異 
ZH_X54_0879_002:0925b01	法之常。今屬虗子以異牛異馬為不遷。正與外道同	002	法 之 常  今 屬 虗 子 以 異 牛 異 馬 為 不 遷  正 與 外 道 同 
ZH_X54_0879_002:0925b02	宗。於如來作敵也。今吾子以異物成不遷。亦有聖言	002	宗  於 如 來 作 敵 也  今 吾 子 以 異 物 成 不 遷  亦 有 聖 言 
ZH_X54_0879_002:0925b03	可據乎。一幻子曰。於法華有之。法華云。如是相。如是	002	可 據 乎  一 幻 子 曰  於 法 華 有 之  法 華 云  如 是 相  如 是 
ZH_X54_0879_002:0925b04	性。乃至如是本末究竟等。此等一一皆實相故。余曰。	002	性  乃 至 如 是 本 末 究 竟 等  此 等 一 一 皆 實 相 故  余 曰  
ZH_X54_0879_002:0925b05	子言悞矣。實相尚不名一。而有十乎。實相若十。則同	002	子 言 悞 矣  實 相 尚 不 名 一  而 有 十 乎  實 相 若 十  則 同 
ZH_X54_0879_002:0925b06	有為。非常住矣。蓋諸法實相。一切言說所不能示。一	002	有 為  非 常 住 矣  蓋 諸法實相  一 切 言 說 所 不 能 示  一 
ZH_X54_0879_002:0925b07	切有心所不能到。故經初標云。唯佛與佛乃能究盡	002	切 有 心 所 不 能 到  故 經 初 標 云  唯 佛 與 佛 乃 能 究 盡 
ZH_X54_0879_002:0925b08	諸法實相。次云。所謂諸法如是性相等。但列諸法名	002	諸法實相  次 云  所 謂 諸 法 如 是 性 相 等  但 列 諸 法 名 
ZH_X54_0879_002:0925b09	件而已。彼實相者不容聲矣。要人向諸法中着眼。所	002	件 而 已  彼 實 相 者 不 容 聲 矣  要 人 向 諸 法 中 着 眼  所 
ZH_X54_0879_002:0925b10	謂即一切法默。得乎色心之外。豈可以此物類名件	002	謂 即 一 切 法 默  得 乎 色 心 之 外  豈 可 以 此 物 類 名 件 
ZH_X54_0879_002:0925b11	便當實相耶。蓋見諸法有。則不見諸法實相也。見諸	002	便 當 實 相 耶  蓋 見 諸 法 有  則 不 見 諸法實相 也  見 諸 
ZH_X54_0879_002:0925b12	法空。見諸法亦空亦有．非空非有。皆不見諸法之實	002	法 空  見 諸 法 亦 空 亦 有  非 空 非 有  皆 不 見 諸 法 之 實 
ZH_X54_0879_002:0925b13	相也。豈得以有牛無馬有馬無牛而見實相哉。又於	002	相 也  豈 得 以 有 牛 無 馬 有 馬 無 牛 而 見 實 相 哉  又 於 
ZH_X54_0879_002:0925b14	牛有牛。是有見也。於牛無馬。是無見也。觀馬亦然。有	002	牛 有 牛  是 有 見 也  於 牛 無 馬  是 無 見 也  觀 馬 亦 然  有 
ZH_X54_0879_002:0925b15	無斷常邪見論矣。吾子欲以有無斷常之見。用當法	002	無 斷 常 邪 見 論 矣  吾 子 欲 以 有 無 斷 常 之 見  用 當 法 
ZH_X54_0879_002:0925b16	華實相之旨。復有何說不墮謗法之愆乎。一幻子曰。	002	華 實 相 之 旨  復 有 何 說 不 墮 謗 法 之 愆 乎  一 幻 子 曰  
ZH_X54_0879_002:0925b17	噫唏。彼亦一幻也。此亦一幻也。得亦一幻也。失亦一	002	噫 唏  彼 亦 一 幻 也  此 亦 一 幻 也  得 亦 一 幻 也  失 亦 一 
ZH_X54_0879_002:0925b18	幻也。吾何咎焉。余曰。若果如是。吾將從其後矣。	002	幻 也  吾 何 咎 焉  余 曰  若 果 如 是  吾 將 從 其 後 矣  
ZH_X54_0879_002:0925b19	雲棲律師	002	雲 棲 律 師 
ZH_X54_0879_002:0925b20	有以肇公物各住位立不遷意。其不知緣生性空	002	有 以 肇 公 物 各 住 位 立 不 遷 意  其 不 知 緣 生 性 空 
ZH_X54_0879_002:0925b21	而駁之者。余謂不然。使肇公前無宗本。後無三論。	002	而 駁 之 者  余 謂 不 然  使 肇 公 前 無 宗 本  後 無 三 論  
ZH_X54_0879_002:0925b22	則如所駁也。今前之宗本。後之三論。其示緣生性	002	則 如 所 駁 也  今 前 之 宗 本  後 之 三 論  其 示 緣 生 性 
ZH_X54_0879_002:0925b23	空之旨委曲詳盡。豈物不遷輙迷是義哉。蓋肇公	002	空 之 旨 委 曲 詳 盡  豈 物 不 遷 輙 迷 是 義 哉  蓋 肇 公 
ZH_X54_0879_002:0925b24	為世人執今昔之物遷流。故返之曰。汝之所謂遷	002	為 世 人 執 今 昔 之 物 遷 流  故 返 之 曰  汝 之 所 謂 遷 
ZH_X54_0879_002:0925c01	者。正我所謂不遷耳。是謂就路還家。以賊攻賊。位	002	者  正 我 所 謂 不 遷 耳  是 謂 就 路 還 家  以 賊 攻 賊  位 
ZH_X54_0879_002:0925c02	不轉而易南為北。質不改而變鍮為金。巧心妙手	002	不 轉 而 易 南 為 北  質 不 改 而 變 鍮 為 金  巧 心 妙 手 
ZH_X54_0879_002:0925c03	無礙辨才也。以其為反世人今物昔物遷流之見。	002	無 礙 辨 才 也  以 其 為 反 世 人 今 物 昔 物 遷 流 之 見  
ZH_X54_0879_002:0925c04	故始終惟論物各住位。不言性空。使觀宗本可以	002	故 始 終 惟 論 物 各 住 位  不 言 性 空  使 觀 宗 本 可 以 
ZH_X54_0879_002:0925c05	貫通默會耳。今以不知性空而駁之。彼豈心服哉。	002	貫 通 默 會 耳  今 以 不 知 性 空 而 駁 之  彼 豈 心 服 哉  
ZH_X54_0879_002:0925c06	又曰。肇師若知有今日事。論尾聊增數語結明此	002	又 曰  肇 師 若 知 有 今 日 事  論 尾 聊 增 數 語 結 明 此 
ZH_X54_0879_002:0925c07	意。則駁何由生。此說肇公必首肯。不知駁者能信	002	意  則 駁 何 由 生  此 說 肇 公 必 首 肯  不 知 駁 者 能 信 
ZH_X54_0879_002:0925c08	否乎。	002	否 乎  
ZH_X54_0879_002:0925c09	雲棲主張不遷。雖無聖言為據。且有道理可申。非若	002	雲 棲 主 張 不 遷  雖 無 聖 言 為 據  且 有 道 理 可 申  非 若 
ZH_X54_0879_002:0925c10	諸方捺硬杜撰。反成誣累肇公也。其道理者。意謂肇	002	諸 方 捺 硬 杜 撰  反 成 誣 累 肇 公 也  其 道 理 者  意 謂 肇 
ZH_X54_0879_002:0925c11	公以緣會性空立宗本義。則四論一以貫之矣。故不	002	公 以 緣 會 性 空 立 宗 本 義  則 四 論 一 以 貫 之 矣  故 不 
ZH_X54_0879_002:0925c12	遷論中雖言不及此。而以本統末。則性空之理可不	002	遷 論 中 雖 言 不 及 此  而 以 本 統 末  則 性 空 之 理 可 不 
ZH_X54_0879_002:0925c13	言而會也。今謂宗本雖言性空。而不遷却言性住。本	002	言 而 會 也  今 謂 宗 本 雖 言 性 空  而 不 遷 却 言 性 住  本 
ZH_X54_0879_002:0925c14	末相反。敵體成違。因明之法謂之自語相違過也。且	002	末 相 反  敵 體 成 違  因 明 之 法 謂 之 自語相違過 也  且 
ZH_X54_0879_002:0925c15	夫聖教皆言因滅果生。肇公却道因不滅果生。涅槃	002	夫 聖 教 皆 言 因 滅 果 生  肇 公 却 道 因 不 滅 果 生  涅 槃 
ZH_X54_0879_002:0925c16	云。本無今有。是無常法。肇公謂有今無却成不遷。不	002	云  本無今有  是 無 常 法  肇 公 謂 有 今 無 却 成 不 遷  不 
ZH_X54_0879_002:0925c17	遷則常也。涅槃云。若筭數法。初一不滅乃有百千。以	002	遷 則 常 也  涅 槃 云  若 筭 數 法  初 一 不 滅 乃 有 百 千  以 
ZH_X54_0879_002:0925c18	是義故。諸法是常。此外道常見也。肇公亦立初簣不	002	是 義 故  諸 法 是 常  此 外 道 常 見 也  肇 公 亦 立 初 簣 不 
ZH_X54_0879_002:0925c19	滅乃有高山。初步不滅乃有千里。與外道所計會不	002	滅 乃 有 高 山  初 步 不 滅 乃 有 千 里  與 外 道 所 計 會 不 
ZH_X54_0879_002:0925c20	少異。雲棲既主張性住。胡不為其出理。如何得內不	002	少 異  雲 棲 既 主 張 性 住  胡 不 為 其 出 理  如 何 得 內 不 
ZH_X54_0879_002:0925c21	違于聖教。外不濫于邪宗乎。且性住之談既合佛意。	002	違 于 聖 教  外 不 濫 于 邪 宗 乎  且 性 住 之 談 既 合 佛 意  
ZH_X54_0879_002:0925c22	則三藏聖教豈無片言隻語為之證乎。既無聖言可	002	則 三 藏 聖 教 豈 無 片 言 隻 語 為 之 證 乎  既 無 聖 言 可 
ZH_X54_0879_002:0925c23	證。而徒以宗本之是而是不遷之非。謂之本末一貫	002	證  而 徒 以 宗 本 之 是 而 是 不 遷 之 非  謂 之 本 末 一 貫 
ZH_X54_0879_002:0925c24	者。若然。則亦可以堯之聖而聖丹朱。太玄之善而善	002	者  若 然  則 亦 可 以 堯 之 聖 而 聖 丹 朱  太 玄 之 善 而 善 
ZH_X54_0879_002:0926a01	美新乎。若可以彼是而是此非。則亦可以此非而非	002	美 新 乎  若 可 以 彼 是 而 是 此 非  則 亦 可 以 此 非 而 非 
ZH_X54_0879_002:0926a02	彼是也。余固謂以三論之通而通不遷者不可也。以	002	彼 是 也  余 固 謂 以 三 論 之 通 而 通 不 遷 者 不 可 也  以 
ZH_X54_0879_002:0926a03	不遷之塞而塞三論者亦不可也。其曰就路還家巧	002	不 遷 之 塞 而 塞 三 論 者 亦 不 可 也  其 曰 就 路 還 家 巧 
ZH_X54_0879_002:0926a04	心妙手等語。徒誇其妙。未見其所以妙也。若世人執	002	心 妙 手 等 語  徒 誇 其 妙  未 見 其 所 以 妙 也  若 世 人 執 
ZH_X54_0879_002:0926a05	今昔之物遷變無常。無常故無性。無性故空。而觀之	002	今 昔 之 物 遷 變 無 常  無 常 故 無 性  無 性 故 空  而 觀 之 
ZH_X54_0879_002:0926a06	者可以厭生死趣涅槃。故經云。諸行無常。是生滅法。	002	者 可 以 厭 生 死 趣 涅 槃  故 經 云  諸行無常  是 生 滅 法  
ZH_X54_0879_002:0926a07	生滅滅已。寂滅為樂。雪山大士歎前二句曰。此是大	002	生 滅 滅 已  寂 滅 為 樂  雪 山 大 士 歎 前 二 句 曰  此 是 大 
ZH_X54_0879_002:0926a08	乘空義。半如意珠也。是則世人之今昔無常遷變之	002	乘 空 義  半 如 意 珠 也  是 則 世 人 之 今 昔 無 常 遷 變 之 
ZH_X54_0879_002:0926a09	說。於教有證。於理有通。於人有益。而肇公反之曰。昔	002	說  於 教 有 證  於 理 有 通  於 人 有 益  而 肇 公 反 之 曰  昔 
ZH_X54_0879_002:0926a10	物不滅。今物不動。各住一世。未委此說。於教何據。於	002	物 不 滅  今 物 不 動  各 住 一 世  未 委 此 說  於 教 何 據  於 
ZH_X54_0879_002:0926a11	理何優。於人何益。三者既無。而欲反彼成此。豈非以	002	理 何 優  於 人 何 益  三 者 既 無  而 欲 反 彼 成 此  豈 非 以 
ZH_X54_0879_002:0926a12	似亂真。抱鍮而棄金乎。巧心妙手固如是耶。或曰大	002	似 亂 真  抱 鍮 而 棄 金 乎  巧 心 妙 手 固 如 是 耶  或 曰 大 
ZH_X54_0879_002:0926a13	凡看先哲語言。當於有過中求無過。不可於無過中	002	凡 看 先 哲 語 言  當 於 有 過 中 求 無 過  不 可 於 無 過 中 
ZH_X54_0879_002:0926a14	求有過。不遷雖有少差。當求通可也。安得以異見而	002	求 有 過  不 遷 雖 有 少 差  當 求 通 可 也  安 得 以 異 見 而 
ZH_X54_0879_002:0926a15	破之耶。曰。余於是論。欲求其通也久矣。而卒不能得。	002	破 之 耶  曰  余 於 是 論  欲 求 其 通 也 久 矣  而 卒 不 能 得  
ZH_X54_0879_002:0926a16	遂為之駁。所以駁者。憂夫後之學者執似而迷真也。	002	遂 為 之 駁  所 以 駁 者  憂 夫 後 之 學 者 執 似 而 迷 真 也  
ZH_X54_0879_002:0926a17	彼高明之士尚惑其言以為必當。況其他哉。使一代	002	彼 高 明 之 士 尚 惑 其 言 以 為 必 當  況 其 他 哉  使 一 代 
ZH_X54_0879_002:0926a18	聖教實相常住不遷之旨淪于不化因論。以肇師之	002	聖 教 實 相 常 住 不 遷 之 旨 淪 于 不 化 因 論  以 肇 師 之 
ZH_X54_0879_002:0926a19	明。於此甘自肯乎。又安知今為此駁者。非肇公之所	002	明  於 此 甘 自 肯 乎  又 安 知 今 為 此 駁 者  非 肇 公 之 所 
ZH_X54_0879_002:0926a20	使耶。	002	使 耶  
ZH_X54_0879_002:0926a22	物不遷正量論卷下	002	物 不 遷 正 量 論 卷 下 
