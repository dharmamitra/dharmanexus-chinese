segmentnr	original	stemmed
ZH_T35_1735_004:0526c25_0	4大方廣佛華嚴經疏卷第四	4 大 方 廣 佛 華 嚴 經 疏 卷 第 四 
ZH_T35_1735_004:0526c27_0	唐清涼山大華嚴寺沙門澄觀撰	唐 清 涼 山 大 華 嚴 寺 沙 門 澄 觀 撰 
ZH_T35_1735_004:0526c28_0	等十別解文義者，然此經文富義博、勢變	等 十 別 解 文 義 者  然 此 經 文 富 義 博  勢 變 
ZH_T35_1735_004:0527a01_8	多端，況一義一文包攝法界，是以古德明十例科判，欲顯難思。	多 端  況 一 義 一 文 包 攝 法 界  是 以 古 德 明 十 例 科 判  欲 顯 難 思  
ZH_T35_1735_004:0527a02_10	其第一名本末部類，但顯此經無盡，非科今文。	其 第 一 名 本 末 部 類  但 顯 此 經 無 盡  非 科 今 文  
ZH_T35_1735_004:0527a03_1	前已具明，故今略之。	前 已 具 明  故 今 略 之  
ZH_T35_1735_004:0527a03_12	加前後鉤鎖，亦有十例：	加 前 後 鉤 鎖  亦 有 十 例  
ZH_T35_1735_004:0527a07_5	一本部三分科、二問答相屬科、三以文從義科、四前後襵疊科、五前後鉤鎖科、六隨品長分科、七隨其本會科、八本末大位科、九本末遍收科、十主伴無盡科。	一 本 部 三 分 科  二 問 答 相 屬 科  三 以 文 從 義 科  四 前 後 襵 疊 科  五 前 後 鉤 鎖 科  六 隨 品 長 分 科  七 隨 其 本 會 科  八 本 末 大 位 科  九 本 末 遍 收 科  十 主 伴 無 盡 科  
ZH_T35_1735_004:0527a07_20	初本部三分者，謂序、正、流通。	初 本 部 三 分 者  謂 序  正  流 通  
ZH_T35_1735_004:0527a08_15	初品為序分，〈現相品〉下為正宗。	初 品 為 序 分   現 相 品  下 為 正 宗  
ZH_T35_1735_004:0527a09_3	流通有無，古有七釋：	流 通 有 無  古 有 七 釋  
ZH_T35_1735_004:0527a10_7	一光統律師，以〈法界品〉為流通，由入法界廣無邊故。	一 光 統 律 師  以  法 界 品  為 流 通  由 入 法 界 廣 無 邊 故  
ZH_T35_1735_004:0527a11_13	二隋遠法師，以〈法界品〉內善財下屬流通，寄人顯法故。	二 隋 遠 法 師  以  法 界 品  內 善 財 下 屬 流 通  寄 人 顯 法 故  
ZH_T35_1735_004:0527a12_18	三裕法師，以〈法界品〉後偈為流通，以歎德無盡故。	三 裕 法 師  以  法 界 品  後 偈 為 流 通  以 歎 德 無 盡 故  
ZH_T35_1735_004:0527a13_2	四有云：	四 有 云  
ZH_T35_1735_004:0527a14_3	末後二頌為流通，以結說無盡，歎益勸修故。	末 後 二 頌 為 流 通  以 結 說 無 盡  歎 益 勸 修 故  
ZH_T35_1735_004:0527a14_7	五或云：	五 或 云  
ZH_T35_1735_004:0527a14_17	經來未盡，故無流通。	經 來 未 盡  故 無 流 通  
ZH_T35_1735_004:0527a15_1	六或云：	六 或 云  
ZH_T35_1735_004:0527a16_2	以餘眷屬經為此流通，以彼是此所流出故。	以 餘 眷 屬 經 為 此 流 通  以 彼 是 此 所 流 出 故  
ZH_T35_1735_004:0527a16_6	七或云：	七 或 云  
ZH_T35_1735_004:0527a18_7	此經總無流通，以法無盡、說無休息故，故諸會各無流通，不同《大般若》諸會皆有流通故。	此 經 總 無 流 通  以 法 無 盡  說 無 休 息 故  故 諸 會 各 無 流 通  不 同  大 般 若  諸 會 皆 有 流 通 故  
ZH_T35_1735_004:0527a19_8	此上七解各是一理，而前六皆有，第七獨無。	此 上 七 解 各 是 一 理  而 前 六 皆 有  第 七 獨 無  
ZH_T35_1735_004:0527a19_18	若義會之，應成四句：	若 義 會 之  應成四句  
ZH_T35_1735_004:0527a20_11	一有序正、無流通，如第七。	一 有 序 正  無 流 通  如 第 七  
ZH_T35_1735_004:0527a21_14	二唯正宗、無二分，由自初暨後，皆顯玄微並悟物故。	二 唯 正 宗  無 二 分  由 自 初 暨 後  皆 顯 玄 微 並 悟 物 故  
ZH_T35_1735_004:0527a22_15	初雖列眾而歎佛德，後雖寄人有修相故。	初 雖 列 眾 而 歎 佛 德  後 雖 寄 人 有 修 相 故  
ZH_T35_1735_004:0527a23_3	三具三分。	三 具 三 分  
ZH_T35_1735_004:0527a24_7	四俱不可說，即言亡言故，約義包含，不可局取。	四 俱 不 可 說  即 言 亡 言 故  約 義 包 含  不 可 局 取  
ZH_T35_1735_004:0527a24_14	今依具三以分。	今 依 具 三 以 分  
ZH_T35_1735_004:0527a25_16	三分之興，彌天高判，冥符西域，今古同遵。	三 分 之 興  彌 天 高 判  冥 符 西 域  今 古 同 遵  
ZH_T35_1735_004:0527a27_9	所以三者，夫聖人設教必有其漸，將命微言先彰由致，故受之以序分；	所 以 三 者  夫 聖 人 設 教 必 有 其 漸  將 命 微 言 先 彰 由 致  故 受 之 以 序 分  
ZH_T35_1735_004:0527a28_6	由致既彰，當機受法，故受之以正宗；	由 致 既 彰  當 機 受 法  故 受 之 以 正 宗  
ZH_T35_1735_004:0527b01_9	正宗既陳，務於開濟，非但篤於時會，復令末葉傳芳，永耀法燈明明無盡，故受之以流通。	正 宗 既 陳  務 於 開 濟  非 但 篤 於 時 會  復 令 末 葉 傳 芳  永 耀 法 燈 明 明 無 盡  故 受 之 以 流 通  
ZH_T35_1735_004:0527b02_10	非唯一部，當會當品等皆容有之，故依三也。	非 唯 一 部  當 會 當 品 等 皆 容 有 之  故 依 三 也  
ZH_T35_1735_004:0527b03_18	雖六解皆通，今依第二，以奇人進修，示物有分，流通相故。	雖 六 解 皆 通  今 依 第 二  以 奇 人 進 修  示 物 有 分  流 通 相 故  
ZH_T35_1735_004:0527b04_15	故慈氏云「若有敬慕心，亦當如是學。	故 慈 氏 云  若 有 敬 慕 心  亦 當 如 是 學  
ZH_T35_1735_004:0527b05_10	」初之一解，令正宗中闕於證入。	 初 之 一 解  令 正 宗 中 闕 於 證 入  
ZH_T35_1735_004:0527b06_3	第三但屬善財之一相故。	第 三 但 屬 善 財 之 一 相 故  
ZH_T35_1735_004:0527b07_1	末後二偈，但結偈中佛德，非通一部。	末 後 二 偈  但 結 偈 中 佛 德  非 通 一 部  
ZH_T35_1735_004:0527b07_11	十行等末，類有此偈。	十 行 等 末  類 有 此 偈  
ZH_T35_1735_004:0527b08_15	經來未盡，未必在後，眷屬流通但約義故，故依遠公。	經 來 未 盡  未 必 在 後  眷 屬 流 通 但 約 義 故  故 依 遠 公  
ZH_T35_1735_004:0527b09_7	二問答相屬科者，古云：	二 問 答 相 屬 科 者  古 云  
ZH_T35_1735_004:0527b10_1	此九會中，大位問答總有五番。	此 九 會 中  大 位 問 答 總 有 五 番  
ZH_T35_1735_004:0527b11_8	第一會中，大眾起四十問，或當會答盡，名舉果勸樂生信分。	第 一 會 中  大 眾 起 四 十 問  或 當 會 答 盡  名 舉 果 勸 樂 生 信 分  
ZH_T35_1735_004:0527b13_1	二從第二會初有四十問，至第七會末答盡，名修因契果生解分。	二 從 第 二 會 初 有 四 十 問  至 第 七 會 末 答 盡  名 修 因 契 果 生 解 分  
ZH_T35_1735_004:0527b14_14	中間雖有諸問，並是隨說隨問，非是大位問答，〈不思議品〉不問因故。	中 間 雖 有 諸 問  並 是 隨 說 隨 問  非 是 大 位 問 答   不 思 議 品  不 問 因 故  
ZH_T35_1735_004:0527b16_1	三第八會初起二百句問，當會答盡，名託法進修成行分。	三 第 八 會 初 起 二 百 句 問  當 會 答 盡  名 託 法 進 修 成 行 分  
ZH_T35_1735_004:0527b17_15	四第九會初起六十句問，如來自入師子頻申三昧現相答，名頓證法界分。	四 第 九 會 初 起 六 十 句 問  如 來 自 入 師 子 頻 申 三 昧 現 相 答  名 頓 證 法 界 分  
ZH_T35_1735_004:0527b18_17	五福城東善財求法等別問別答，名歷位漸證分。	五 福 城 東 善 財 求 法 等 別 問 別 答  名 歷 位 漸 證 分  
ZH_T35_1735_004:0527b20_3	古德以善財猶屬正宗，故今既判入流通，則前唯四。	古 德 以 善 財 猶 屬 正 宗  故 今 既 判 入 流 通  則 前 唯 四  
ZH_T35_1735_004:0527b20_18	兼取流通，以為五分，未爽通塗。	兼 取 流 通  以 為 五 分  未 爽 通 塗  
ZH_T35_1735_004:0527b22_2	三以文從義科者，此經一部有五周因果，即為五分。	三 以 文 從 義 科 者  此 經 一 部 有 五 周 因 果  即 為 五 分  
ZH_T35_1735_004:0527b23_17	初會中一周因果，謂先顯舍那果德，後〈遮那〉一品明彼本因，名所信因果。	初 會 中 一 周 因 果  謂 先 顯 舍 那 果 德  後  遮 那  一 品 明 彼 本 因  名 所 信 因 果  
ZH_T35_1735_004:0527b26_2	二從第二會至第七會中〈隨好品〉，名差別因果，謂二十六品辯因、後三品明果，亦名生解因果。	二 從 第 二 會 至 第 七 會 中  隨 好 品   名 差 別 因 果  謂 二 十 六 品 辯 因  後 三 品 明 果  亦 名 生 解 因 果  
ZH_T35_1735_004:0527b27_17	三〈普賢行品〉辯因、〈出現品〉明果，即明平等因果，非差別顯故，亦名出現因果。	三  普 賢 行 品  辯 因   出 現 品  明 果  即 明 平 等 因 果  非 差 別 顯 故  亦 名 出 現 因 果  
ZH_T35_1735_004:0527b29_8	四第八會初明五位因、後明八相果，名出世因果，亦名成行因果。	四 第 八 會 初 明 五 位 因  後 明 八 相 果  名 出 世 因 果  亦 名 成 行 因 果  
ZH_T35_1735_004:0527c01_17	五第九會中初明佛果大用、後顯菩薩起用修因，名證入因果。	五 第 九 會 中 初 明 佛 果 大 用  後 顯 菩 薩 起 用 修 因  名 證 入 因 果  
ZH_T35_1735_004:0527c02_17	因果二門俱證入，故各分因異果亦為十也。	因 果 二 門 俱 證 入  故 各 分 因 異 果 亦 為 十 也  
ZH_T35_1735_004:0527c04_12	四前後襵疊科者，一部分二，謂前九會是本會，亦是佛會，佛為主故；	四 前 後 襵 疊 科 者  一 部 分 二  謂 前 九 會 是 本 會  亦 是 佛 會  佛 為 主 故  
ZH_T35_1735_004:0527c06_5	從文殊至福城東已後並是末會，亦是菩薩會，以諸善知識為會主故。	從 文 殊 至 福 城 東 已 後 並 是 末 會  亦 是 菩 薩 會  以 諸 善 知 識 為 會 主 故  
ZH_T35_1735_004:0527c06_12	二就前中亦二：	二 就 前 中 亦 二  
ZH_T35_1735_004:0527c07_11	初八會明所成解行、後一顯所證法界。	初 八 會 明 所 成 解 行  後 一 顯 所 證 法 界  
ZH_T35_1735_004:0527c07_18	三就前中復二：	三 就 前 中 復 二  
ZH_T35_1735_004:0527c08_18	初七會明歷位修成行、後一明圓融周普行。	初 七 會 明 歷 位 修 成 行  後 一 明 圓 融 周 普 行  
ZH_T35_1735_004:0527c09_5	四前中復二：	四 前 中 復 二  
ZH_T35_1735_004:0527c09_21	初明修生因果、後〈普賢〉下二品。	初 明 修 生 因 果  後  普 賢  下 二 品  
ZH_T35_1735_004:0527c10_5	明修顯因果。	明 修 顯 因 果  
ZH_T35_1735_004:0527c10_11	五就前復二：	五 就 前 復 二  
ZH_T35_1735_004:0527c11_14	初明修生因、後〈不思議法〉等三品明修生果。	初 明 修 生 因  後  不 思 議 法  等 三 品 明 修 生 果  
ZH_T35_1735_004:0527c12_1	六就前復二：	六 就 前 復 二  
ZH_T35_1735_004:0527c13_2	四明位中因行、後〈十定〉下六品明位後之行。	四 明 位 中 因 行  後  十 定  下 六 品 明 位 後 之 行  
ZH_T35_1735_004:0527c13_8	七就前復二：	七 就 前 復 二  
ZH_T35_1735_004:0527c14_7	初明地前比行、後第六一會明十地證行。	初 明 地 前 比 行  後 第 六 一 會 明 十 地 證 行  
ZH_T35_1735_004:0527c14_13	八就前亦二：	八 就 前 亦 二  
ZH_T35_1735_004:0527c15_18	初明位前十信行、後第三會已去三會明入位三賢行。	初 明 位 前 十 信 行  後 第 三 會 已 去 三 會 明 入 位 三 賢 行  
ZH_T35_1735_004:0527c16_5	九就前亦二：	九 就 前 亦 二  
ZH_T35_1735_004:0527c17_10	初明所信佛果法、後〈問明品〉下三品明能依能信菩薩行。	初 明 所 信 佛 果 法  後  問 明 品  下 三 品 明 能 依 能 信 菩 薩 行  
ZH_T35_1735_004:0527c17_17	十就前中復二：	十 就 前 中 復 二  
ZH_T35_1735_004:0527c19_1	初會明佛依報果、後〈名號〉下三品明佛正報果。	初 會 明 佛 依 報 果  後  名 號  下 三 品 明 佛 正 報 果  
ZH_T35_1735_004:0527c19_13	五前後鉤鎖科，亦分為十：	五 前 後 鉤 鎖 科  亦 分 為 十  
ZH_T35_1735_004:0527c21_1	一第一會為依報因果，前明依報果、後〈毘盧遮那品〉辯因。	一 第 一 會 為 依 報 因 果  前 明 依 報 果  後  毘 盧 遮 那 品  辯 因  
ZH_T35_1735_004:0527c22_10	二更取〈毘盧遮那〉及第二會初三品為正報因果，前因、後果。	二 更 取  毘 盧 遮 那  及 第 二 會 初 三 品 為 正 報 因 果  前 因  後 果  
ZH_T35_1735_004:0527c24_2	三以〈名號〉至〈菩薩住處〉名依起因果，依於本有而修起故，前果、後因。	三 以  名 號  至  菩 薩 住 處  名 依 起 因 果  依 於 本 有 而 修 起 故  前 果  後 因  
ZH_T35_1735_004:0527c25_5	四從〈問明品〉至〈隨好品〉明差別因果，前因、後果。	四 從  問 明 品  至  隨 好 品  明 差 別 因 果  前 因  後 果  
ZH_T35_1735_004:0527c27_16	五取〈不思議〉下至〈普賢行品〉為圓融因果，前果、後因，以〈不思議〉等與前為果，果別於因，與後為果則一一融攝。	五 取  不 思 議  下 至  普 賢 行 品  為 圓 融 因 果  前 果  後 因  以  不 思 議  等 與 前 為 果  果 別 於 因  與 後 為 果 則 一 一 融 攝  
ZH_T35_1735_004:0527c28_5	然有六義證成：	然 有 六 義 證 成  
ZH_T35_1735_004:0527c29_2	一因果相屬科中，多先果後因故。	一 因 果 相 屬 科 中  多 先 果 後 因 故  
ZH_T35_1735_004:0528a01_9	二四十八後未有證成，〈普賢行〉後有證成者，結屬前故。	二 四 十 八 後 未 有 證 成   普 賢 行  後 有 證 成 者  結 屬 前 故  
ZH_T35_1735_004:0528a02_17	三〈普賢品〉初無別發起，便即躡前云「略示如來少分境」故。	三  普 賢 品  初 無 別 發 起  便 即 躡 前 云  略 示 如 來 少 分 境  故  
ZH_T35_1735_004:0528a04_1	四以義明之，〈不思議法〉顯佛德難思，一一圓融故。	四 以 義 明 之   不 思 議 法  顯 佛 德 難 思  一 一 圓 融 故  
ZH_T35_1735_004:0528a04_19	五前雖有問，〈不思議品〉初重念問故。	五 前 雖 有 問   不 思 議 品  初 重 念 問 故  
ZH_T35_1735_004:0528a05_13	六第二會初已有三業為差別果故。	六 第 二 會 初 已 有 三 業 為 差 別 果 故  
ZH_T35_1735_004:0528a06_13	由斯六義故，〈普賢行品〉得屬前因。	由 斯 六 義 故   普 賢 行 品  得 屬 前 因  
ZH_T35_1735_004:0528a07_16	六取〈普賢行〉及〈出現品〉為平等因果，前因、後果。	六 取  普 賢 行  及  出 現 品  為 平 等 因 果  前 因  後 果  
ZH_T35_1735_004:0528a10_3	七取〈出現〉及〈離世間品〉為出現因果，前果、後因，成佛涅槃亦因現故，非說真成由離世間為因方能現世。	七 取  出 現  及  離 世 間 品  為 出 現 因 果  前 果  後 因  成 佛 涅 槃 亦 因 現 故  非 說 真 成 由 離 世 間 為 因 方 能 現 世  
ZH_T35_1735_004:0528a11_6	八〈離世間品〉為成行因果通辯行故、具因果故。	八  離 世 間 品  為 成 行 因 果 通 辯 行 故  具 因 果 故  
ZH_T35_1735_004:0528a13_10	九取〈離世間品〉及〈法界品〉為法界因果，前因、後果、由離世間稱法界故、故因不依位、果唯證入。	九 取  離 世 間 品  及  法 界 品  為 法 界 因 果  前 因  後 果  由 離 世 間 稱 法 界 故  故 因 不 依 位  果 唯 證 入  
ZH_T35_1735_004:0528a14_9	十〈法界〉一品自為證入因果，先果、後因。	十  法 界  一 品 自 為 證 入 因 果  先 果  後 因  
ZH_T35_1735_004:0528a15_9	其善財已下亦為無盡因果，先因、後果故。	其 善 財 已 下 亦 為 無 盡 因 果  先 因  後 果 故  
ZH_T35_1735_004:0528a17_7	歷事至普賢一毛，因則無盡，普賢說佛德過虛空，而果無盡，以為流通，故不明之。	歷 事 至 普 賢 一 毛  因 則 無 盡  普 賢 說 佛 德 過 虛 空  而 果 無 盡  以 為 流 通  故 不 明 之  
ZH_T35_1735_004:0528a18_1	六隨品長分科者，長分為十：	六 隨 品 長 分 科 者  長 分 為 十  
ZH_T35_1735_004:0528a18_10	一通辯教起因緣分。	一 通 辯 教 起 因 緣 分  
ZH_T35_1735_004:0528a19_6	二〈現相品〉下明佛果無涯大用分。	二  現 相 品  下 明 佛 果 無 涯 大 用 分  
ZH_T35_1735_004:0528a20_3	三〈毘盧遮那品〉舉彼往因證成分。	三  毘 盧 遮 那 品  舉 彼 往 因 證 成 分  
ZH_T35_1735_004:0528a20_21	四〈名號〉下三品，明大用應機普周分。	四  名 號  下 三 品  明 大 用 應 機 普 周 分  
ZH_T35_1735_004:0528a22_2	五〈問明品〉下至〈十地品〉末，明諸位差別令修分。	五  問 明 品  下 至  十 地 品  末  明 諸 位 差 別 令 修 分  
ZH_T35_1735_004:0528a23_3	六〈十定品〉下至〈隨好品〉末，明差別因圓果滿分。	六  十 定 品  下 至  隨 好 品  末  明 差 別 因 圓 果 滿 分  
ZH_T35_1735_004:0528a24_2	七〈普賢行品〉下二品，明普行因成現果分。	七  普 賢 行 品  下 二 品  明 普 行 因 成 現 果 分  
ZH_T35_1735_004:0528a24_18	八〈離世間品〉明因果超絕世間分。	八  離 世 間 品  明 因 果 超 絕 世 間 分  
ZH_T35_1735_004:0528a25_14	九〈法界品〉中前分明大眾頓證法界分。	九  法 界 品  中 前 分 明 大 眾 頓 證 法 界 分  
ZH_T35_1735_004:0528a26_11	十「爾時文殊」下明一人歷位漸證分。	十  爾 時 文 殊  下 明 一 人 歷 位 漸 證 分  
ZH_T35_1735_004:0528a27_4	七隨其本會科者，亦為十分：	七 隨 其 本 會 科 者  亦 為 十 分  
ZH_T35_1735_004:0528a27_14	一初會名舉果令信分。	一 初 會 名 舉 果 令 信 分  
ZH_T35_1735_004:0528a28_6	二第二會明能信成德分。	二 第 二 會 明 能 信 成 德 分  
ZH_T35_1735_004:0528a28_16	三第三會初賢十住分。	三 第 三 會 初 賢 十 住 分  
ZH_T35_1735_004:0528a29_7	四第四會中賢十行分。	四 第 四 會 中 賢 十 行 分  
ZH_T35_1735_004:0528a29_17	五第五會上賢十向分。	五 第 五 會 上 賢 十 向 分  
ZH_T35_1735_004:0528b01_8	六第六會聖位十地分。	六 第 六 會 聖 位 十 地 分  
ZH_T35_1735_004:0528b01_18	七第七會因圓果滿分。	七 第 七 會 因 圓 果 滿 分  
ZH_T35_1735_004:0528b02_9	八第八會普賢大行分。	八 第 八 會 普 賢 大 行 分  
ZH_T35_1735_004:0528b03_2	九第九會初行成證入分。	九 第 九 會 初 行 成 證 入 分  
ZH_T35_1735_004:0528b03_14	十「善財」下善友教證分。	十  善 財  下 善 友 教 證 分  
ZH_T35_1735_004:0528b05_2	八本末大位科者，本會為九，末會有五十五，總為六十四分。	八 本 末 大 位 科 者  本 會 為 九  末 會 有 五 十 五  總 為 六 十 四 分  
ZH_T35_1735_004:0528b07_13	九本末遍收科者，先九會為九分，文殊為六千比丘說法為第十分，及善財歷一百一十善知識，總一百二十分。	九 本 末 遍 收 科 者  先 九 會 為 九 分  文 殊 為 六 千 比 丘 說 法 為 第 十 分  及 善 財 歷 一 百 一 十 善 知 識  總 一 百 二 十 分  
ZH_T35_1735_004:0528b09_4	若開諸龍及三乘會，及彌勒後文殊、普賢三人，便成一百二十五。	若 開 諸 龍 及 三 乘 會  及 彌 勒 後 文 殊  普 賢 三 人  便 成 一 百 二 十 五  
ZH_T35_1735_004:0528b09_9	以慈氏云：	以 慈 氏 云  
ZH_T35_1735_004:0528b10_14	「此長者子經由一百一十善知識已，然後而來至於我所。	 此 長 者 子 經 由 一 百 一 十 善 知 識 已  然 後 而 來 至 於 我 所  
ZH_T35_1735_004:0528b11_8	」則彌勒已前已有一百一十故。	 則 彌 勒 已 前 已 有 一 百 一 十 故  
ZH_T35_1735_004:0528b13_4	及三千大千世界微塵數善友，其分數彌多，若合為一，則一百二十六分。	及 三千大千世界 微 塵 數 善 友  其 分 數 彌 多  若 合 為 一  則 一 百 二 十 六 分  
ZH_T35_1735_004:0528b14_8	十主伴無盡科者，一一會一一品一一法皆結通十方。	十 主 伴 無 盡 科 者  一 一 會 一 一 品 一 一 法 皆 結 通 十 方  
ZH_T35_1735_004:0528b16_5	如此間說十方虛空、法界、一切世界，乃至一切塵中皆如是說，此結主經也。	如 此 間 說 十 方 虛 空  法 界  一切世界  乃 至 一 切 塵 中 皆 如 是 說  此 結 主 經 也  
ZH_T35_1735_004:0528b17_11	又彼一一會等，皆有他方塵數菩薩來證法，此結伴也。	又 彼 一 一 會 等  皆 有 他 方 塵 數 菩 薩 來 證 法  此 結 伴 也  
ZH_T35_1735_004:0528b18_19	即主伴相與周遍法界，重疊無盡，是則段數亦無盡無盡也。	即 主 伴 相 與 周 遍 法 界  重 疊 無 盡  是 則 段 數 亦 無 盡 無 盡 也  
ZH_T35_1735_004:0528b19_13	上來十例各顯一理，然亦無盡。	上 來 十 例 各 顯 一 理  然 亦 無 盡  
ZH_T35_1735_004:0528b22_3	若依常用應依三分，謂初品為序，〈現相品〉下正宗，〈法界品〉內「爾時文殊師利從善住樓閣出」下明流通。	若 依 常 用 應 依 三 分  謂 初 品 為 序   現 相 品  下 正 宗   法 界 品  內  爾 時 文 殊 師 利 從 善 住 樓 閣 出  下 明 流 通  
ZH_T35_1735_004:0528b22_11	序中，就文分二：	序 中  就 文 分 二  
ZH_T35_1735_004:0528b23_7	初此土序、二結通十方無盡世界序。	初 此 土 序  二 結 通 十 方 無 盡 世 界 序  
ZH_T35_1735_004:0528b23_12	初中復二：	初 中 復 二  
ZH_T35_1735_004:0528b24_10	初證信序、後「爾時如來道場」下發起序。	初 證 信 序  後  爾 時 如 來 道 場  下 發 起 序  
ZH_T35_1735_004:0528b25_4	然此二序廣如常解，今但略陳。	然 此 二 序 廣 如 常 解  今 但 略 陳  
ZH_T35_1735_004:0528b26_20	初證信者，若原其所由，則阿難請問，如來令置，如《智度論》及《大悲經》說。	初 證 信 者  若 原 其 所 由  則 阿 難 請 問  如 來 令 置  如  智 度 論  及  大 悲 經  說  
ZH_T35_1735_004:0528b27_7	若覈其所以，意有六焉。	若 覈 其 所 以  意 有 六 焉  
ZH_T35_1735_004:0528b27_14	一為異外道故。	一 為 異 外 道 故  
ZH_T35_1735_004:0528b28_8	外道經首，皆立阿優以為吉故。	外 道 經 首  皆 立 阿 優 以 為 吉 故  
ZH_T35_1735_004:0528b28_13	此約如是。	此 約 如 是  
ZH_T35_1735_004:0528b29_2	二為息諍論故。	二 為 息 諍 論 故  
ZH_T35_1735_004:0528c01_11	《智度論》云「若不推從佛聞，言自制作，則諍論起，故今廢我從聞。	 智 度 論  云  若 不 推 從 佛 聞  言 自 制 作  則 諍 論 起  故 今 廢 我 從 聞  
ZH_T35_1735_004:0528c02_7	聞從佛來，故經傳歷代妙軌不輟。	聞 從 佛 來  故 經 傳 歷 代 妙 軌 不 輟  
ZH_T35_1735_004:0528c02_13	」此局我聞。	 此 局 我 聞  
ZH_T35_1735_004:0528c03_2	三為離增減過故。	三 為 離 增 減 過 故  
ZH_T35_1735_004:0528c04_6	《佛地論》云「應知說此如是我聞，意避增減異分過失。	 佛 地 論  云  應 知 說 此 如是我聞  意 避 增 減 異 分 過 失  
ZH_T35_1735_004:0528c05_11	謂如是法我親從佛聞，文義決定，非謂傳聞有增減失。	謂 如 是 法 我 親 從 佛 聞  文 義 決 定  非 謂 傳 聞 有 增 減 失  
ZH_T35_1735_004:0528c05_19	」四為斷眾疑故。	 四 為 斷 眾 疑 故  
ZH_T35_1735_004:0528c07_1	真論引律云「結集法時，阿難昇座變身如佛。	真 論 引 律 云  結 集 法 時  阿 難 昇 座 變 身 如 佛  
ZH_T35_1735_004:0528c07_15	眾起三疑，一疑大師涅槃重起；	眾 起 三 疑  一 疑 大 師 涅 槃 重 起  
ZH_T35_1735_004:0528c08_3	二疑他方佛來；	二 疑 他 方 佛 來  
ZH_T35_1735_004:0528c08_12	三疑阿難轉身成佛。	三 疑 阿 難 轉 身 成 佛  
ZH_T35_1735_004:0528c09_6	說此如是我聞，三疑頓斷。	說 此 如是我聞  三 疑 頓 斷  
ZH_T35_1735_004:0528c09_17	既言我聞，即非佛明矣。	既 言 我 聞  即 非 佛 明 矣  
ZH_T35_1735_004:0528c10_5	」上二義通約信聞。	 上 二 義 通 約 信 聞  
ZH_T35_1735_004:0528c10_11	五為生信故。	五 為 生 信 故  
ZH_T35_1735_004:0528c11_6	《智論》云「說時方人，令生信故。	 智 論  云  說 時 方 人  令 生 信 故  
ZH_T35_1735_004:0528c11_12	」此局後四。	 此 局 後 四  
ZH_T35_1735_004:0528c12_7	六為順同三世佛故，此通六種。	六 為 順 同 三 世 佛 故  此 通 六 種  
ZH_T35_1735_004:0528c12_19	若準《佛地論》科為五事：	若 準  佛 地 論  科 為 五 事  
ZH_T35_1735_004:0528c14_9	一總顯已聞、二教起時分、三別顯教主、四彰教起處、五顯所被機。	一 總 顯 已 聞  二 教 起 時 分  三 別 顯 教 主  四 彰 教 起 處  五 顯 所 被 機  
ZH_T35_1735_004:0528c15_2	今依《智論》，開初總顯已聞。	今 依  智 論   開 初 總 顯 已 聞  
ZH_T35_1735_004:0528c15_13	作信聞二種，為六成就：	作 信 聞 二 種  為 六 成 就  
ZH_T35_1735_004:0528c16_11	一信、二聞、三時、四主、五處、六眾。	一 信  二 聞  三 時  四 主  五 處  六 眾  
ZH_T35_1735_004:0528c17_6	然信聞二事，文局初首，義通九會；	然 信 聞 二 事  文 局 初 首  義 通 九 會  
ZH_T35_1735_004:0528c17_16	時主二種，文義俱通；	時 主 二 種  文 義 俱 通  
ZH_T35_1735_004:0528c18_6	處眾二事，文義俱局。	處 眾 二 事  文 義 俱 局  
ZH_T35_1735_004:0528c18_16	隨相則爾，約實互融。	隨 相 則 爾  約 實 互 融  
ZH_T35_1735_004:0528c20_12	上來略依三分二序，然此經體勢少異故，依五分釋文，而合後二名依人證入。	上 來 略 依 三 分 二 序  然 此 經 體 勢 少 異 故  依 五 分 釋 文  而 合 後 二 名 依 人 證 入  
ZH_T35_1735_004:0528c21_8	就第一舉果分中，或科為十：	就 第 一 舉 果 分 中  或 科 為 十  
ZH_T35_1735_004:0528c22_1	一教起因緣分，即初一品；	一 教 起 因 緣 分  即 初 一 品  
ZH_T35_1735_004:0528c23_17	二大眾同請分、三面光集眾分、四毫光示法分、五眉間出眾分，已上在第二品內；	二 大 眾 同 請 分  三 面 光 集 眾 分  四 毫 光 示 法 分  五 眉 間 出 眾 分  已 上 在 第 二 品 內  
ZH_T35_1735_004:0528c25_14	六普賢三昧分、七諸佛同加分、八法主起定分、九大眾重請分，已上在第三品內；	六 普 賢 三 昧 分  七 諸 佛 同 加 分  八 法 主 起 定 分  九 大 眾 重 請 分  已 上 在 第 三 品 內  
ZH_T35_1735_004:0528c26_9	十正陳法海分，在後三品內。	十 正 陳 法 海 分  在 後 三 品 內  
ZH_T35_1735_004:0528c27_1	若以義從文，且分為三：	若 以 義 從 文  且 分 為 三  
ZH_T35_1735_004:0528c28_13	一教起因緣分、二〈現相〉下說法儀式分、三〈世界成就〉下正陳所說分。	一 教 起 因 緣 分  二  現 相  下 說 法 儀 式 分  三  世 界 成 就  下 正 陳 所 說 分  
ZH_T35_1735_004:0528c29_2	就初分中亦分為十：	就 初 分 中 亦 分 為 十  
ZH_T35_1735_004:0529a05_20	一總顯已聞、二「一時」下標主時處、三「始成正覺」別明時分、四「其地」下別顯處嚴、五「爾時世尊」下教主難思、六「有十佛世界」下眾海雲集、七從「爾時如來道場」下稱揚讚德、八「爾時如來師子座」下座內眾流、九「爾時華藏」下天地徵祥、十「如此世界」下結通無盡。	一 總 顯 已 聞  二  一 時  下 標 主 時 處  三  始 成 正 覺  別 明 時 分  四  其 地  下 別 顯 處 嚴  五  爾 時 世 尊  下 教 主 難 思  六  有 十 佛 世 界  下 眾 海 雲 集  七 從  爾 時 如 來 道 場  下 稱 揚 讚 德  八  爾 時 如 來 師 子 座  下 座 內 眾 流  九  爾 時 華 藏  下 天 地 徵 祥  十  如 此 世 界  下 結 通 無 盡  
ZH_T35_1735_004:0529a06_4	今即初也。	今 即 初 也  
ZH_T35_1735_004:0529a07_6	如是我聞者，謂如是一部經義，我昔親從佛聞。	如是我聞 者  謂 如 是 一 部 經 義  我 昔 親 從 佛 聞  
ZH_T35_1735_004:0529a08_9	故《佛地論》云「謂傳佛教者，言如是之事我昔曾聞。	故  佛 地 論  云  謂 傳 佛 教 者  言 如 是 之 事 我 昔 曾 聞  
ZH_T35_1735_004:0529a09_1	如是總言，依四義轉：	如 是 總 言  依 四 義 轉  
ZH_T35_1735_004:0529a10_2	一依譬喻、二依教誨、三依問答、四依許可。	一 依 譬 喻  二 依 教 誨  三 依 問 答  四 依 許 可  
ZH_T35_1735_004:0529a10_8	」具如彼論。	 具 如 彼 論  
ZH_T35_1735_004:0529a10_18	餘更有釋，意不殊前。	餘 更 有 釋  意 不 殊 前  
ZH_T35_1735_004:0529a11_4	此上總合信聞。	此 上 總 合 信 聞  
ZH_T35_1735_004:0529a11_19	若離釋者，先釋如是，信成就也。	若 離 釋 者  先 釋 如 是  信 成 就 也  
ZH_T35_1735_004:0529a12_20	《智論》云「佛法大海，信為能入，智為能度。	 智 論  云  佛 法 大 海  信 為 能 入  智 為 能 度  
ZH_T35_1735_004:0529a13_16	信者言是事如是，不信者言是事不如是。	信 者 言 是 事 如 是  不 信 者 言 是 事 不 如 是  
ZH_T35_1735_004:0529a14_3	」故肇公云：	 故 肇 公 云  
ZH_T35_1735_004:0529a14_15	「如是者，即信順之辭也。	 如 是 者  即 信 順 之 辭 也  
ZH_T35_1735_004:0529a15_10	信則所言之理順，順則師資之道成。	信 則 所 言 之 理 順  順 則 師 資 之 道 成  
ZH_T35_1735_004:0529a16_6	經無豐約，非信不傳，故稱如是。	經 無 豐 約  非 信 不 傳  故 稱 如 是  
ZH_T35_1735_004:0529a16_10	」有云：	 有 云  
ZH_T35_1735_004:0529a17_9	聖人說法但為顯如，唯如為是，故稱如是。	聖 人 說 法 但 為 顯 如  唯 如 為 是  故 稱 如 是  
ZH_T35_1735_004:0529a17_17	此唯約所詮之理。	此 唯 約 所 詮 之 理  
ZH_T35_1735_004:0529a18_5	次真諦三藏云：	次 真 諦 三 藏 云  
ZH_T35_1735_004:0529a19_14	「真不違俗名之為如，俗順於真稱之為是，真俗無二故稱如是。	 真 不 違 俗 名 之 為 如  俗 順 於 真 稱 之 為 是  真 俗 無 二 故 稱 如 是  
ZH_T35_1735_004:0529a20_3	」此約所詮理事。	 此 約 所 詮 理 事  
ZH_T35_1735_004:0529a21_2	若云如斯之言是佛所說，則唯約能詮。	若 云 如 斯 之 言 是 佛 所 說  則 唯 約 能 詮  
ZH_T35_1735_004:0529a21_5	有云：	有 云  
ZH_T35_1735_004:0529a22_2	如者當理之言，言理相順謂之如也。	如 者 當 理 之 言  言 理 相 順 謂 之 如 也  
ZH_T35_1735_004:0529a22_9	是者無非之稱。	是 者 無 非 之 稱  
ZH_T35_1735_004:0529a23_13	此明說事如事、說理如理，明能詮之教稱於事理也。	此 明 說 事 如 事  說 理 如 理  明 能 詮 之 教 稱 於 事 理 也  
ZH_T35_1735_004:0529a23_17	融公云：	融 公 云  
ZH_T35_1735_004:0529a24_10	「如是者，感應之端也。	 如 是 者  感 應 之 端 也  
ZH_T35_1735_004:0529a25_4	如以順機受名，是以無非為稱。	如 以 順 機 受 名  是 以 無 非 為 稱  
ZH_T35_1735_004:0529a26_3	眾生以無非為感，如來以順機為應。	眾 生 以 無 非 為 感  如 來 以 順 機 為 應  
ZH_T35_1735_004:0529a26_17	經以言教出於感應，故云如是。	經 以 言 教 出 於 感 應  故 云 如 是  
ZH_T35_1735_004:0529a27_4	」此兼對機。	 此 兼 對 機  
ZH_T35_1735_004:0529a28_4	上來諸釋各是一途，更有諸釋，言異意同。	上 來 諸 釋 各 是 一 途  更 有 諸 釋  言 異 意 同  
ZH_T35_1735_004:0529a29_4	若依生物之信，應如《智論》及《佛地》合釋。	若 依 生 物 之 信  應 如  智 論  及  佛 地  合 釋  
ZH_T35_1735_004:0529b01_4	若取敵對阿優，應如真諦所釋，今當廣之。	若 取 敵 對 阿 優  應 如 真 諦 所 釋  今 當 廣 之  
ZH_T35_1735_004:0529b01_7	外謂：	外 謂  
ZH_T35_1735_004:0529b02_7	阿之言無、優之言有，萬法雖眾，不出有無。	阿 之 言 無  優 之 言 有  萬 法 雖 眾  不 出 有 無  
ZH_T35_1735_004:0529b02_14	此即斷常之計。	此 即 斷 常 之 計  
ZH_T35_1735_004:0529b02_17	今云：	今 云  
ZH_T35_1735_004:0529b04_1	如即真空、是即妙有，既無俗外之真，故空而非斷；	如 即 真 空  是 即 妙 有  既 無 俗 外 之 真  故 空 而 非 斷  
ZH_T35_1735_004:0529b04_13	無真外之俗，故有而非常。	無 真 外 之 俗  故 有 而 非 常  
ZH_T35_1735_004:0529b05_4	即對破邪宗以彰中道。	即 對 破 邪 宗 以 彰 中 道  
ZH_T35_1735_004:0529b05_18	一代時教不出於斯，故云如是。	一 代 時 教 不 出 於 斯  故 云 如 是  
ZH_T35_1735_004:0529b07_2	若華嚴宗□無障礙法界曰如，唯此無非為是。	若 華 嚴 宗  無 障 礙 法 界 曰 如  唯 此 無 非 為 是  
ZH_T35_1735_004:0529b07_16	應隨教門深淺，以顯如是不同。	應 隨 教 門 深 淺  以 顯 如 是 不 同  
ZH_T35_1735_004:0529b08_7	二我聞者，聞成就也。	二 我 聞 者  聞 成 就 也  
ZH_T35_1735_004:0529b10_4	將欲傳之於未聞，若有言而不傳便是徒設，不在能說貴在能傳，故次明我聞。	將 欲 傳 之 於 未 聞  若 有 言 而 不 傳 便 是 徒 設  不 在 能 說 貴 在 能 傳  故 次 明 我 聞  
ZH_T35_1735_004:0529b10_16	我即阿難，聞謂親自聽聞。	我 即 阿 難  聞 謂 親 自 聽 聞  
ZH_T35_1735_004:0529b11_2	云何稱我？	云 何 稱 我  
ZH_T35_1735_004:0529b11_8	即諸蘊假者。	即 諸 蘊 假 者  
ZH_T35_1735_004:0529b11_13	此用何聞？	此 用 何 聞  
ZH_T35_1735_004:0529b12_7	若依大小乘法相，各有三說：	若 依 大 小 乘 法 相  各 有 三 說  
ZH_T35_1735_004:0529b13_5	一耳聞非識、二識聞非耳、三緣合方聞。	一 耳 聞 非 識  二 識 聞 非 耳  三 緣 合 方 聞  
ZH_T35_1735_004:0529b14_11	然或具四緣八緣等，雖因耳處，廢別從總，故稱我聞。	然 或 具 四 緣 八 緣 等  雖 因 耳 處  廢 別 從 總  故 稱 我 聞  
ZH_T35_1735_004:0529b16_1	法雖無我，言語便故，隨順世間故稱我聞，非邪慢心而有所說。	法 雖 無 我  言 語 便 故  隨順世間 故 稱 我 聞  非 邪 慢 心 而 有 所 說  
ZH_T35_1735_004:0529b17_12	若依無相，我既無我，聞亦無聞，從緣空故而不壞假名，即不聞聞耳。	若 依 無 相  我 既 無 我  聞 亦 無 聞  從 緣 空 故 而 不 壞 假 名  即 不 聞 聞 耳  
ZH_T35_1735_004:0529b19_17	若約法性，此經旨趣，傳法菩薩以我無我不二之真我、根境非一異之妙耳，聞無礙法界之法門也。	若 約 法 性  此 經 旨 趣  傳 法 菩 薩 以 我 無 我 不 二 之 真 我  根 境 非 一 異 之 妙 耳  聞 無 礙 法 界 之 法 門 也  
ZH_T35_1735_004:0529b21_16	然阿難所不聞經，或云展轉傳聞、或云如來重說、或云得深三昧、或自然能通。	然 阿 難 所 不 聞 經  或 云 展 轉 傳 聞  或 云 如 來 重 說  或 云 得 深 三 昧  或 自 然 能 通  
ZH_T35_1735_004:0529b23_10	上皆就跡而說，實是大權菩薩影響弘傳，如《不思議境界經》斯為良證。	上 皆 就 跡 而 說  實 是 大 權 菩 薩 影 響 弘 傳  如  不思議境 界 經  斯 為 良 證  
ZH_T35_1735_004:0529b24_3	但隨機教別，故見聞不同。	但 隨 機 教 別  故 見 聞 不 同  
ZH_T35_1735_004:0529b24_11	上來總顯已聞竟。	上 來 總 顯 已 聞 竟  
ZH_T35_1735_004:0529b25_6	第二標主時處者，即三成就：	第 二 標 主 時 處 者  即 三 成 就  
ZH_T35_1735_004:0529b25_16	言一時者，時成就也。	言 一 時 者  時 成 就 也  
ZH_T35_1735_004:0529b26_6	時者，亦隨世假立時分。	時 者  亦 隨 世 假 立 時 分  
ZH_T35_1735_004:0529b28_1	一者揀異餘時，如來說經時有無量，不能別舉，一言略周，故云一時。	一 者 揀 異 餘 時  如 來 說 經 時 有 無 量  不 能 別 舉  一 言 略 周  故 云 一 時  
ZH_T35_1735_004:0529b29_7	如《涅槃》云「一時佛在恒河岸」等，即法王啟運嘉會之時也。	如  涅 槃  云  一 時 佛 在 恒 河 岸  等  即 法 王 啟 運 嘉 會 之 時 也  
ZH_T35_1735_004:0529c01_14	亦可機教一時，謂上言如是言雖當理，若不會時亦為虛唱。	亦 可 機 教 一 時  謂 上 言 如 是 言 雖 當 理  若 不 會 時 亦 為 虛 唱  
ZH_T35_1735_004:0529c03_4	今明物機感聖、聖能垂應，凡聖道交不失良機，故云一時。	今 明 物 機 感 聖  聖 能 垂 應  凡 聖 道 交 不 失 良 機  故 云 一 時  
ZH_T35_1735_004:0529c03_12	佛者，主成就也。	佛 者  主 成 就 也  
ZH_T35_1735_004:0529c04_10	具云勃陀，此云覺者，謂自他覺滿之者。	具 云 勃 陀  此 云 覺 者  謂 自 他 覺 滿 之 者  
ZH_T35_1735_004:0529c05_11	雖具十號，佛義包含，故偏明之，義見題中。	雖 具 十 號  佛 義 包 含  故 偏 明 之  義 見 題 中  
ZH_T35_1735_004:0529c06_3	三「在摩竭」下，處成就也。	三  在 摩 竭  下  處 成 就 也  
ZH_T35_1735_004:0529c06_17	真身無在而無不在，故次辯之。	真 身 無 在 而 無 不 在  故 次 辯 之  
ZH_T35_1735_004:0529c07_9	摩竭提國者，通舉說處。	摩 竭 提 國 者  通 舉 說 處  
ZH_T35_1735_004:0529c08_9	此云無毒害，以國法無刑戮故，表能化法。	此 云 無 毒 害  以 國 法 無 刑 戮 故  表 能 化 法  
ZH_T35_1735_004:0529c09_10	或云遍聰慧，聰慧之人遍其國故，表所化機。	或 云 遍 聰 慧  聰 慧 之 人 遍 其 國 故  表 所 化 機  
ZH_T35_1735_004:0529c10_3	阿蘭若法者，別舉說場也。	阿 蘭 若 法 者  別 舉 說 場 也  
ZH_T35_1735_004:0529c10_19	阿蘭若者，此云無諠諍，即事靜也。	阿 蘭 若 者  此 云 無 諠 諍  即 事 靜 也  
ZH_T35_1735_004:0529c11_17	法者，所證真理，二障業苦諠雜斯盡也。	法 者  所 證 真 理  二 障 業 苦 諠 雜 斯 盡 也  
ZH_T35_1735_004:0529c12_8	事理俱寂，故加法言。	事 理 俱 寂  故 加 法 言  
ZH_T35_1735_004:0529c13_9	菩提場者，菩提云覺，即能證大智圓明究竟也。	菩 提 場 者  菩 提 云 覺  即 能 證 大 智 圓 明 究 竟 也  
ZH_T35_1735_004:0529c13_19	場者，證菩提之處也。	場 者  證 菩 提 之 處 也  
ZH_T35_1735_004:0529c15_3	然事處即天地之中，王舍城之西二百里，金剛座上。	然 事 處 即 天 地 之 中  王 舍 城 之 西 二 百 里  金 剛 座 上  
ZH_T35_1735_004:0529c16_2	約法則萬行皆是道場，理智相會之所故。	約 法 則 萬 行 皆 是 道 場  理 智 相 會 之 所 故  
ZH_T35_1735_004:0529c17_1	為表所說如所證，故不移其處說之。	為 表 所 說 如 所 證  故 不 移 其 處 說 之  
ZH_T35_1735_004:0529c17_13	若圓融時處等，並如前說。	若 圓 融 時 處 等  並 如 前 說  
ZH_T35_1735_004:0529c19_12	第三別明時分者，前標一時，未知何時，故今別顯是初成佛時，亦彰大師出現時也。	第 三 別 明 時 分 者  前 標 一 時  未 知 何 時  故 今 別 顯 是 初成佛時  亦 彰 大 師 出 現 時 也  
ZH_T35_1735_004:0529c20_7	此教勝故、眾教本故，在於初時。	此 教 勝 故  眾 教 本 故  在 於 初 時  
ZH_T35_1735_004:0529c21_6	初言尚總幾日之初，九會之文同此初不？	初 言 尚 總 幾 日 之 初  九 會 之 文 同 此 初 不  
ZH_T35_1735_004:0529c21_11	略為三解：	略 為 三 解  
ZH_T35_1735_004:0529c22_3	一約不壞前後相說。	一 約 不 壞 前 後 相 說  
ZH_T35_1735_004:0529c22_12	纔成初七說前五會；	纔 成 初 七 說 前 五 會  
ZH_T35_1735_004:0529c23_3	第二七日說十地等；	第 二 七 日 說 十 地 等  
ZH_T35_1735_004:0529c24_4	第九一會乃在後時，以祇園身子皆後時故。	第 九 一 會 乃 在 後 時  以 祇 園 身 子 皆 後 時 故  
ZH_T35_1735_004:0529c25_4	常恒之說不妨後時，雖能頓說有所表故。	常 恒 之 說 不 妨 後 時  雖 能 頓 說 有 所 表 故  
ZH_T35_1735_004:0529c26_5	初五信解行願最在初故，故皆云不離道樹。	初 五 信 解 行 願 最 在 初 故  故 皆 云 不 離 道 樹  
ZH_T35_1735_004:0529c27_8	第六會因地證位居其次深，故無不起菩提樹言。	第 六 會 因 地 證 位 居 其 次 深  故 無 不 起 菩 提 樹 言  
ZH_T35_1735_004:0529c29_16	法界極證最在於後故，亦顯二乘絕見聞故，雖異處別時亦不相離，為寄穢土以顯淨，故須前後耳。	法 界 極 證 最 在 於 後 故  亦 顯 二 乘 絕 見 聞 故  雖 異 處 別 時 亦 不 相 離  為 寄 穢 土 以 顯 淨  故 須 前 後 耳  
ZH_T35_1735_004:0530a01_21	若爾，世親那云「初七不說，但思惟行因緣行」耶？	若 爾  世 親 那 云  初 七 不 說  但 思 惟 行 因 緣 行  耶  
ZH_T35_1735_004:0530a03_10	世親纔見十地，即為論釋，或則未窮廣文、或則知見有異未全剋定。	世 親 纔 見 十 地  即 為 論 釋  或 則 未 窮 廣 文  或 則 知 見 有 異 未 全 剋 定  
ZH_T35_1735_004:0530a04_1	菩提流支意大同此。	菩 提 流 支 意 大 同 此  
ZH_T35_1735_004:0530a05_5	二順論釋，九會皆在二七日後，二七非久亦名始成。	二 順 論 釋  九 會 皆 在 二 七 日 後  二 七 非 久 亦 名 始 成  
ZH_T35_1735_004:0530a06_16	三約實圓融釋，皆在初成一念之中，一音頓演七處九會無盡之文。	三 約 實 圓 融 釋  皆 在 初 成 一 念 之 中  一 音 頓 演 七 處 九 會 無 盡 之 文  
ZH_T35_1735_004:0530a08_8	海印定中一時印現，以應機出世機感即應，應即有說，無非時失故。	海 印 定 中 一 時 印 現  以 應 機 出 世 機 感 即 應  應 即 有 說  無 非 時 失 故  
ZH_T35_1735_004:0530a10_11	祇園身子蓋是九世相收，重會之言亦猶燈光涉入，故法界放光亦見菩薩遍坐道場成正覺。	祇 園 身 子 蓋 是 九 世 相 收  重 會 之 言 亦 猶 燈 光 涉 入  故 法 界 放 光 亦 見 菩 薩 遍 坐 道 場 成 正 覺  
ZH_T35_1735_004:0530a12_11	故此經十地之初無二七之言，二七之言順別機故，故諸經論顯初說時有多差別。	故 此 經 十 地 之 初 無 二 七 之 言  二 七 之 言 順 別 機 故  故 諸 經 論 顯 初 說 時 有 多 差 別  
ZH_T35_1735_004:0530a15_13	謂《普耀》、《密迹》二經，第二七日即說三乘，《法華》過三七日方云說小，《四分律》中六七，《興顯行經》七七，《五分》八七，《智論》五十七日。	謂  普 耀    密 迹  二 經  第 二 七 日 即 說 三 乘   法 華  過 三 七 日 方 云 說 小   四 分 律  中 六 七   興 顯 行 經  七 七   五 分  八 七   智 論  五 十 七 日  
ZH_T35_1735_004:0530a15_16	有云：	有 云  
ZH_T35_1735_004:0530a16_3	與《十二游經》一年大同。	與  十 二 游 經  一 年 大 同  
ZH_T35_1735_004:0530a18_4	時既不定，說亦不同，皆根器所宜見聞有異，約佛赴機無時不說，望器無感未曾有說。	時 既 不 定  說 亦 不 同  皆 根 器 所 宜 見 聞 有 異  約 佛 赴 機 無 時 不 說  望 器 無 感 未 曾 有 說  
ZH_T35_1735_004:0530a19_6	登地恒見常說一味之經，就佛而言無說不說。	登 地 恒 見 常 說 一 味 之 經  就 佛 而 言 無 說 不 說  
ZH_T35_1735_004:0530a20_3	若攝方便，皆一乘之印現差別耳。	若 攝 方 便  皆 一 乘 之 印 現 差 別 耳  
ZH_T35_1735_004:0530a21_8	無涯之說不應局執故，應總攝以為十重，如前已辯。	無 涯 之 說 不 應 局 執 故  應 總 攝 以 為 十 重  如 前 已 辯  
ZH_T35_1735_004:0530a21_13	上顯時分。	上 顯 時 分  
ZH_T35_1735_004:0530a22_1	次釋成正覺義。	次 釋 成 正 覺 義  
ZH_T35_1735_004:0530a23_13	約教不同，小乘三十四心斷結，五分法身初圓，名成正覺，是實非化。	約 教 不 同  小 乘 三 十 四 心 斷 結  五分法身 初 圓  名 成 正 覺  是 實 非 化  
ZH_T35_1735_004:0530a24_6	大乘之中，約化，八相示成。	大 乘 之 中  約 化  八 相 示 成  
ZH_T35_1735_004:0530a25_5	約報，十地行滿、四智創圓，名曰始成正覺。	約 報  十 地 行 滿  四 智 創 圓  名 曰 始 成 正 覺  
ZH_T35_1735_004:0530a26_4	據實，即古今情亡、心無初相，名之曰始。	據 實  即 古 今 情 亡  心 無 初 相  名 之 曰 始  
ZH_T35_1735_004:0530a26_14	無念而照，目之為正。	無 念 而 照  目 之 為 正  
ZH_T35_1735_004:0530a27_6	見心常住，稱之曰覺。	見 心 常 住  稱 之 曰 覺  
ZH_T35_1735_004:0530a27_16	始本無二，目之為成。	始 本 無 二  目 之 為 成  
ZH_T35_1735_004:0530a28_12	約法身，自覺聖智，無成無不成。	約 法 身  自覺聖智  無 成 無 不 成  
ZH_T35_1735_004:0530b01_17	若依此經，以十佛法界之身雲，遍因陀羅網無盡之時處，念念初初為物而現，具足主伴攝三世間。	若 依 此 經  以 十 佛 法 界 之 身 雲  遍 因 陀 羅 網 無 盡 之 時 處  念 念 初 初 為 物 而 現  具 足 主 伴 攝 三 世 間  
ZH_T35_1735_004:0530b05_13	此初即攝無量劫之初、無際之初，一成一切成、無成無不成，一覺一切覺、無覺無不覺，言窮慮寂不壞假名，故云始成正覺，如〈出現品〉及〈不思議法品〉廣顯。	此 初 即 攝 無 量 劫 之 初  無 際 之 初  一 成 一 切 成  無 成 無 不 成  一 覺 一 切 覺  無 覺 無 不 覺  言 窮 慮 寂 不 壞 假 名  故 云 始 成 正 覺  如  出 現 品  及  不 思 議 法 品  廣 顯  
ZH_T35_1735_004:0530b06_4	攝前諸說，皆一乘之所現也。	攝 前 諸 說  皆 一 乘 之 所 現 也  
ZH_T35_1735_004:0530b07_7	第四別顯處嚴者，然此下處主及眾，即三世間嚴。	第 四 別 顯 處 嚴 者  然 此 下 處 主 及 眾  即 三 世 間 嚴  
ZH_T35_1735_004:0530b08_6	三中前二即如來依正，眾即淨土輔翼不空。	三 中 前 二 即 如 來 依 正  眾 即 淨 土 輔 翼 不 空  
ZH_T35_1735_004:0530b09_16	今初器界嚴者，即廣於前場之嚴，顯成前覺之妙，異於餘經之處。	今 初 器 界 嚴 者  即 廣 於 前 場 之 嚴  顯 成 前 覺 之 妙  異 於 餘 經 之 處  
ZH_T35_1735_004:0530b10_17	於中四事各十種嚴，明即染顯淨，即為四別：	於 中 四 事 各 十 種 嚴  明 即 染 顯 淨  即 為 四 別  
ZH_T35_1735_004:0530b12_1	第一地嚴、第二樹嚴、第三宮殿嚴、第四師子座嚴。	第 一 地 嚴  第 二 樹 嚴  第 三 宮 殿 嚴  第 四 師 子 座 嚴  
ZH_T35_1735_004:0530b12_10	然此諸嚴各具三釋：	然 此 諸 嚴 各 具 三 釋  
ZH_T35_1735_004:0530b12_17	一約事，可知。	一 約 事  可 知  
ZH_T35_1735_004:0530b14_10	二表法，謂地表心地法身、樹表菩提、宮殿表無住涅槃、座表法空等。	二 表 法  謂 地 表 心 地 法 身  樹 表 菩 提  宮 殿 表 無住涅槃  座 表 法 空 等  
ZH_T35_1735_004:0530b15_16	三就因行，謂一以窮心地法身之因，報得增上金剛之地；	三 就 因 行  謂 一 以 窮 心 地 法 身 之 因  報 得 增 上 金 剛 之 地  
ZH_T35_1735_004:0530b16_5	二以般若為因；	二 以 般 若 為 因  
ZH_T35_1735_004:0530b16_14	三以悲智相導為因；	三 以 悲 智 相 導 為 因  
ZH_T35_1735_004:0530b17_4	四亦以法空為因。	四 亦 以 法 空 為 因  
ZH_T35_1735_004:0530b19_11	然或一因行成一切嚴、或一切行成一嚴、或一行成一嚴、或一切行成一切嚴，以通融別純雜無礙。	然 或 一 因 行 成 一 切 嚴  或 一 切 行 成 一 嚴  或 一 行 成 一 嚴  或 一 切 行 成 一 切 嚴  以 通 融 別 純 雜 無 礙  
ZH_T35_1735_004:0530b20_15	今但明一行一嚴，顯所表故，然各攝無盡之德故。	今 但 明 一 行 一 嚴  顯 所 表 故  然 各 攝 無 盡 之 德 故  
ZH_T35_1735_004:0530b21_18	四事皆有十句，初總、後別，今且就文各分為四。	四 事 皆 有 十 句  初 總  後 別  今 且 就 文 各 分 為 四  
ZH_T35_1735_004:0530b23_18	今初心地十句分四者，第一總顯地體、二四地相具德、三四地上具嚴、四一舉因結用。	今 初 心 地 十 句 分 四 者  第 一 總 顯 地 體  二 四 地 相 具 德  三 四 地 上 具 嚴  四 一 舉 因 結 用  
ZH_T35_1735_004:0530b24_12	今初，標以堅固、釋以金剛。	今 初  標 以 堅 固  釋 以 金 剛  
ZH_T35_1735_004:0530b25_9	諸教或云木樹草座，多云座是金剛；	諸 教 或 云 木 樹 草 座  多 云 座 是 金 剛  
ZH_T35_1735_004:0530b26_6	今全地金剛，則權實斯顯，徹華藏故。	今 全 地 金 剛  則 權 實 斯 顯  徹 華 藏 故  
ZH_T35_1735_004:0530b26_11	廣如彼品。	廣 如 彼 品  
ZH_T35_1735_004:0530b27_1	次上妙下地相具德。	次 上 妙 下 地 相 具 德  
ZH_T35_1735_004:0530b28_1	約因釋者，一寶輪者，一攝一切圓行致故。	約 因 釋 者  一 寶 輪 者  一 攝 一 切 圓 行 致 故  
ZH_T35_1735_004:0530b28_13	二及眾寶華，開覺悅他故。	二 及 眾 寶 華  開 覺 悅 他 故  
ZH_T35_1735_004:0530b29_5	三清淨摩尼，圓淨明徹故。	三 清 淨 摩 尼  圓 淨 明 徹 故  
ZH_T35_1735_004:0530c01_4	以上三行用嚴心地，故結云以為嚴飾。	以 上 三 行 用 嚴 心 地  故 結 云 以 為 嚴 飾  
ZH_T35_1735_004:0530c01_9	上皆形色。	上 皆 形 色  
ZH_T35_1735_004:0530c04_14	四即顯色，謂青黃等殊，名諸色相種種重疊深廣如海，互相映發等彼波瀾，或諸色俱生、或更相攝入，含虛瑩徹、現勢多端，名無邊顯現。	四 即 顯 色  謂 青 黃 等 殊  名 諸 色 相 種 種 重 疊 深 廣 如 海  互 相 映 發 等 彼 波 瀾  或 諸 色 俱 生  或 更 相 攝 入  含 虛 瑩 徹  現 勢 多 端  名 無 邊 顯 現  
ZH_T35_1735_004:0530c05_15	此由隱顯自在、定散無礙隨機利行之所致也。	此 由 隱 顯 自 在  定 散 無 礙 隨 機 利 行 之 所 致 也  
ZH_T35_1735_004:0530c06_17	三「摩尼」下明地上嚴者，一寶幢，曲有五句：	三  摩 尼  下 明 地 上 嚴 者  一 寶 幢  曲 有 五 句  
ZH_T35_1735_004:0530c07_17	一摩尼為體、二三光音明用、四五網纓辯飾。	一 摩 尼 為 體  二 三 光 音 明 用  四 五 網 纓 辯 飾  
ZH_T35_1735_004:0530c09_17	就因行者，降魔伏外為幢，智光常照、慈音外悅、願行交羅、戒香芬馥，四攝周垂故。	就 因 行 者  降 魔 伏 外 為 幢  智 光 常 照  慈 音 外 悅  願 行 交 羅  戒 香 芬 馥  四 攝 周 垂 故  
ZH_T35_1735_004:0530c10_18	二摩尼雨寶，表神通如意，隨機變現雨法寶故。	二 摩 尼 雨 寶  表 神 通 如 意  隨 機 變 現 雨 法 寶 故  
ZH_T35_1735_004:0530c11_15	三妙華散地，亦多因行，遍嚴心故。	三 妙 華 散 地  亦 多 因 行  遍 嚴 心 故  
ZH_T35_1735_004:0530c12_8	四寶樹行列者，德行建立故。	四 寶 樹 行 列 者  德 行 建 立 故  
ZH_T35_1735_004:0530c12_21	四「佛神力」下，舉因結用。	四  佛 神 力  下  舉 因 結 用  
ZH_T35_1735_004:0530c13_8	佛力者，出所因也。	佛 力 者  出 所 因 也  
ZH_T35_1735_004:0530c14_6	嚴具多門，別說難盡，故總云一切悉現。	嚴 具 多 門  別 說 難 盡  故 總 云 一 切 悉 現  
ZH_T35_1735_004:0530c15_15	或於樹中現、或於上諸嚴具及地中現，明一一行中皆道場故。	或 於 樹 中 現  或 於 上 諸 嚴 具 及 地 中 現  明 一 一 行 中 皆 道 場 故  
ZH_T35_1735_004:0530c16_17	第二覺樹嚴者，即大智因感，有十一句分四：	第 二 覺 樹 嚴 者  即 大 智 因 感  有 十 一 句 分 四  
ZH_T35_1735_004:0530c17_16	初一總顯高勝，長聳逈露、圓妙獨出故。	初 一 總 顯 高 勝  長 聳 逈 露  圓 妙 獨 出 故  
ZH_T35_1735_004:0530c19_10	約因，即智超數表為高、本性不昧為顯、成物具德曰殊、更無二真為特。	約 因  即 智 超 數 表 為 高  本 性 不 昧 為 顯  成 物 具 德 曰 殊  更 無 二 真 為 特  
ZH_T35_1735_004:0530c19_18	約果，樹即菩提。	約 果  樹 即 菩 提  
ZH_T35_1735_004:0530c20_14	二「金剛」下六句，明體攝眾德：	二  金 剛  下 六 句  明 體 攝 眾 德  
ZH_T35_1735_004:0530c21_16	一身是金剛，金剛三昧本智因故，正行成立為樹身也。	一 身 是 金 剛  金 剛 三 昧 本 智 因 故  正 行 成 立 為 樹 身 也  
ZH_T35_1735_004:0530c22_14	二幹是瑠璃，本智發解內外明徹故。	二 幹 是 瑠 璃  本 智 發 解 內 外 明 徹 故  
ZH_T35_1735_004:0530c23_7	三雜寶枝條，解隨境差故。	三 雜 寶 枝 條  解 隨 境 差 故  
ZH_T35_1735_004:0530c25_9	四條假葉以為嚴，智資定而深照，寶葉雖異共成一蔭，百千定門同歸一寂，自蔭蔭他也。	四 條 假 葉 以 為 嚴  智 資 定 而 深 照  寶 葉 雖 異 共 成 一 蔭  百 千 定 門 同 歸 一 寂  自 蔭 蔭 他 也  
ZH_T35_1735_004:0530c26_12	五寶華異色，在樹分枝，承光色同，於地布影。	五 寶 華 異 色  在 樹 分 枝  承 光 色 同  於 地 布 影  
ZH_T35_1735_004:0530c27_13	表神通等法依定有差，俱承智光影現心地。	表 神 通 等 法 依 定 有 差  俱 承 智 光 影 現 心 地  
ZH_T35_1735_004:0530c28_16	六華雖不同，果皆如意，無邊行海同趣菩提。	六 華 雖 不 同  果 皆 如 意  無 邊 行 海 同 趣 菩 提  
ZH_T35_1735_004:0530c29_17	若自利果成內則含輝，若身心湛寂外便發焰。	若 自 利 果 成 內 則 含 輝  若 身 心 湛 寂 外 便 發 焰  
ZH_T35_1735_004:0531a01_5	若觸境斯明。	若 觸 境 斯 明  
ZH_T35_1735_004:0531a02_13	若利他果立，未熟則含輝解生佛相，已熟則發焰還流教光。	若 利 他 果 立  未 熟 則 含 輝 解 生 佛 相  已 熟 則 發 焰 還 流 教 光  
ZH_T35_1735_004:0531a03_16	體如之行所成果，無異因之果故，與華間列故。	體 如 之 行 所 成 果  無 異 因 之 果 故  與 華 間 列 故  
ZH_T35_1735_004:0531a04_15	下經云「菩薩妙法樹，生於直心地」等。	下 經 云  菩 薩 妙 法 樹  生 於 直 心 地  等  
ZH_T35_1735_004:0531a05_13	三「其樹」下三句，明妙用自在，展轉成益。	三  其 樹  下 三 句  明 妙 用 自 在  展 轉 成 益  
ZH_T35_1735_004:0531a06_4	初依菩提智放教智光；	初 依 菩 提 智 放 教 智 光  
ZH_T35_1735_004:0531a06_14	次依智光雨圓明法寶；	次 依 智 光 雨 圓 明 法 寶  
ZH_T35_1735_004:0531a07_17	後教成悲智，即菩薩現前，無心行成故如雲出。	後 教 成 悲 智  即 菩 薩 現 前  無 心 行 成 故 如 雲 出  
ZH_T35_1735_004:0531a08_12	四「又以」下一句，舉因結用。	四  又 以  下 一 句  舉 因 結 用  
ZH_T35_1735_004:0531a09_18	謂佛力為因，流音演法以如如力，則智演法音、音還如性故。	謂 佛 力 為 因  流 音 演 法 以 如 如 力  則 智 演 法 音  音 還 如 性 故  
ZH_T35_1735_004:0531a11_3	無盡極廣多故、無盡豎長故、無窮無間故，稱恒也。	無 盡 極 廣 多 故  無 盡 豎 長 故  無 窮 無 間 故  稱 恒 也  
ZH_T35_1735_004:0531a12_4	第三「如來所處」下，明佛宮殿嚴十句，分四：	第 三  如 來 所 處  下  明 佛 宮 殿 嚴 十 句  分 四  
ZH_T35_1735_004:0531a12_11	初一總明分量。	初 一 總 明 分 量  
ZH_T35_1735_004:0531a13_1	宮可覆育，即是慈悲。	宮 可 覆 育  即 是 慈 悲  
ZH_T35_1735_004:0531a13_11	殿可朝宗，所謂圓寂。	殿 可 朝 宗  所 謂 圓 寂  
ZH_T35_1735_004:0531a14_2	悲智相導，若樓閣相依。	悲 智 相 導  若 樓 閣 相 依  
ZH_T35_1735_004:0531a14_12	廣者無邊，法無外故。	廣 者 無 邊  法 無 外 故  
ZH_T35_1735_004:0531a15_1	博者不隘，法內空故。	博 者 不 隘  法 內 空 故  
ZH_T35_1735_004:0531a15_11	嚴者莊飾，具眾相故。	嚴 者 莊 飾  具 眾 相 故  
ZH_T35_1735_004:0531a16_1	麗者華美，法義備故。	麗 者 華 美  法 義 備 故  
ZH_T35_1735_004:0531a16_11	充十方者，稱法性故。	充 十 方 者  稱 法 性 故  
ZH_T35_1735_004:0531a17_3	二「眾色」下二句，體相圓備。	二  眾 色  下 二 句  體 相 圓 備  
ZH_T35_1735_004:0531a17_18	一體是摩尼，積德鎔融之所成故；	一 體 是 摩 尼  積 德 鎔 融 之 所 成 故  
ZH_T35_1735_004:0531a18_14	二相嚴多種，神通等法悲寂用故。	二 相 嚴 多 種  神 通 等 法 悲 寂 用 故  
ZH_T35_1735_004:0531a19_8	三「諸莊嚴」下六句，妙用自在。	三  諸 莊 嚴  下 六 句  妙 用 自 在  
ZH_T35_1735_004:0531a19_19	一眾行發光，灑法如雲。	一 眾 行 發 光  灑 法 如 雲  
ZH_T35_1735_004:0531a20_9	雲更多義，至下當辯。	雲 更 多 義  至 下 當 辯  
ZH_T35_1735_004:0531a20_15	二光幢獨出。	二 光 幢 獨 出  
ZH_T35_1735_004:0531a21_9	萃者聚也，即承光聚影而成。	萃 者 聚 也  即 承 光 聚 影 而 成  
ZH_T35_1735_004:0531a22_7	謂悲寂交際，承智起應，降魔超出故。	謂 悲 寂 交 際  承 智 起 應  降 魔 超 出 故  
ZH_T35_1735_004:0531a23_8	三內容眾海無邊菩薩，即道場外者亦在其中。	三 內 容 眾 海 無 邊 菩 薩  即 道 場 外 者 亦 在 其 中  
ZH_T35_1735_004:0531a24_11	即依中有正，亦果中有因，即明涅槃眾聖冥會。	即 依 中 有 正  亦 果 中 有 因  即 明 涅 槃 眾 聖 冥 會  
ZH_T35_1735_004:0531a25_10	四聲光寶網，網者為防禽穢，以益殿嚴。	四 聲 光 寶 網  網 者 為 防 禽 穢  以 益 殿 嚴  
ZH_T35_1735_004:0531a26_7	猶大教網，外防惡見、內益悲寂。	猶 大 教 網  外 防 惡 見  內 益 悲 寂  
ZH_T35_1735_004:0531a27_4	教皆圓妙以寶而成，故能出佛智光。	教 皆 圓 妙 以 寶 而 成  故 能 出 佛 智 光  
ZH_T35_1735_004:0531a28_1	圓音妙說，言不思議音，略有四義：	圓 音 妙 說  言 不 思 議 音  略 有 四 義  
ZH_T35_1735_004:0531a29_5	一音聲繁廣、二所說難量、三聲即無義、四一具一切。	一 音 聲 繁 廣  二 所 說 難 量  三 聲 即 無 義  四 一 具 一 切  
ZH_T35_1735_004:0531b02_9	五出生果用，即正報大用在此依中，依正混融參而不雜，明依大涅槃能建大義，故曰出生。	五 出 生 果 用  即 正 報 大 用 在 此 依 中  依 正 混 融 參 而 不 雜  明 依 大 涅 槃 能 建 大 義  故 曰 出 生  
ZH_T35_1735_004:0531b02_15	六無染現染。	六 無 染 現 染  
ZH_T35_1735_004:0531b04_5	眾生是正、居處是依，染違性淨，不言出生，妄無自體還依真現。	眾 生 是 正  居 處 是 依  染 違 性 淨  不 言 出 生  妄 無 自 體 還 依 真 現  
ZH_T35_1735_004:0531b05_8	四「又以」下，舉因顯廣，謂德廣難陳，故今總結。	四  又 以  下  舉 因 顯 廣  謂 德 廣 難 陳  故 今 總 結  
ZH_T35_1735_004:0531b06_12	由佛力故，一念頓包事理染淨一切法界，況多念耶？	由 佛 力 故  一 念 頓 包 事 理 染 淨 一 切 法 界  況 多 念 耶  
ZH_T35_1735_004:0531b07_5	然上充遍十方，即通局無礙。	然 上 充 遍 十 方  即 通 局 無 礙  
ZH_T35_1735_004:0531b08_2	集菩薩眾出佛神通，即攝入無礙。	集 菩 薩 眾 出 佛 神 通  即 攝 入 無 礙  
ZH_T35_1735_004:0531b08_13	現生含宅，即染淨無礙。	現 生 含 宅  即 染 淨 無 礙  
ZH_T35_1735_004:0531b09_3	悉包法界，廣陜無礙。	悉 包 法 界  廣 陜 無 礙  
ZH_T35_1735_004:0531b09_13	一念即能，延促無礙。	一 念 即 能  延 促 無 礙  
ZH_T35_1735_004:0531b10_3	又集菩薩，因果無礙。	又 集 菩 薩  因 果 無 礙  
ZH_T35_1735_004:0531b10_13	出佛神通，依正無礙。	出 佛 神 通  依 正 無 礙  
ZH_T35_1735_004:0531b11_3	十種宮殿，此應說之。	十 種 宮 殿  此 應 說 之  
ZH_T35_1735_004:0531b12_1	第四「其師子」下，師子座嚴十句，分四：	第 四  其 師 子  下  師 子 座 嚴 十 句  分 四  
ZH_T35_1735_004:0531b12_8	初一總顯形勝。	初 一 總 顯 形 勝  
ZH_T35_1735_004:0531b13_1	師子座者，人中師子處之。	師 子 座 者  人 中 師 子 處 之  
ZH_T35_1735_004:0531b14_1	又說無畏之法故，得法空者何所畏哉？	又 說 無 畏 之 法 故  得 法 空 者 何 所 畏 哉  
ZH_T35_1735_004:0531b14_13	空乃高而無上，深不可測。	空 乃 高 而 無 上  深 不 可 測  
ZH_T35_1735_004:0531b15_3	廣而無外，邊不可窮。	廣 而 無 外  邊 不 可 窮  
ZH_T35_1735_004:0531b15_10	妙乃即事而真。	妙 乃 即 事 而 真  
ZH_T35_1735_004:0531b15_17	好謂具德無缺。	好 謂 具 德 無 缺  
ZH_T35_1735_004:0531b16_12	二「摩尼」下六句，體德圓備。	二  摩 尼  下 六 句  體 德 圓 備  
ZH_T35_1735_004:0531b17_5	一座臺，摩尼即處中正可依處。	一 座 臺  摩 尼 即 處 中 正 可 依 處  
ZH_T35_1735_004:0531b18_11	摩尼隨映有差，法空隨緣成異，中道妙理正是可依。	摩 尼 隨 映 有 差  法 空 隨 緣 成 異  中 道 妙 理 正 是 可 依  
ZH_T35_1735_004:0531b19_9	二周座華網，即外相無染，交映本空。	二 周 座 華 網  即 外 相 無 染  交 映 本 空  
ZH_T35_1735_004:0531b20_12	三淨寶為輪，輪謂臺之處中周匝，輪圍即具德周遍。	三 淨 寶 為 輪  輪 謂 臺 之 處 中 周 匝  輪 圍 即 具 德 周 遍  
ZH_T35_1735_004:0531b21_7	四華纓周垂，諸覺諸通垂化周攝。	四 華 纓 周 垂  諸 覺 諸 通 垂 化 周 攝  
ZH_T35_1735_004:0531b22_12	五寶嚴填飾，堂等略舉，凡諸總包無處不嚴，故云備體。	五 寶 嚴 填 飾  堂 等 略 舉  凡 諸 總 包 無 處 不 嚴  故 云 備 體  
ZH_T35_1735_004:0531b23_10	顯於法空全收萬像，無事非理故。	顯 於 法 空 全 收 萬 像  無 事 非 理 故  
ZH_T35_1735_004:0531b24_3	六寶樹間飾，間上物象也。	六 寶 樹 間 飾  間 上 物 象 也  
ZH_T35_1735_004:0531b25_1	即菩薩妙法樹，隨化分枝，隨因感果。	即 菩 薩 妙 法 樹  隨 化 分 枝  隨 因 感 果  
ZH_T35_1735_004:0531b25_11	並依無相，義曰周迴。	並 依 無 相  義 曰 周 迴  
ZH_T35_1735_004:0531b26_1	凡聖相資，名為間列。	凡 聖 相 資  名 為 間 列  
ZH_T35_1735_004:0531b26_16	三「摩尼光」下二句，妙用廣大。	三  摩 尼 光  下 二 句  妙 用 廣 大  
ZH_T35_1735_004:0531b27_11	一淨寶出光，如雲涉入，法空亦爾。	一 淨 寶 出 光  如 雲 涉 入  法 空 亦 爾  
ZH_T35_1735_004:0531b28_15	一一智中知一切法，一一法體顯一切智，為互照也。	一 一 智 中 知一切法  一 一 法 體 顯 一 切 智  為 互 照 也  
ZH_T35_1735_004:0531b29_16	二主伴寶用互相發揮，謂佛化摩尼能作佛事。	二 主 伴 寶 用 互 相 發 揮  謂 佛 化 摩 尼 能 作 佛 事  
ZH_T35_1735_004:0531c02_15	《智論》云「輪王寶珠但隨人意能雨寶物，天寶堪能隨天使令，佛寶十方能作佛事。	 智 論  云  輪 王 寶 珠 但 隨 人 意 能 雨 寶 物  天 寶 堪 能 隨 天 使 令  佛 寶 十 方 能 作 佛 事  
ZH_T35_1735_004:0531c04_10	菩薩寶珠亦能分作，如文殊師利冠中毘楞伽寶珠，十方諸佛於中顯現。	菩 薩 寶 珠 亦 能 分 作  如 文 殊 師 利 冠 中 毘 楞 伽 寶 珠  十方諸佛 於 中 顯 現  
ZH_T35_1735_004:0531c05_12	」今菩薩髻珠即是其類，下文雲集菩薩髻珠亦爾。	 今 菩 薩 髻 珠 即 是 其 類  下 文 雲 集 菩 薩 髻 珠 亦 爾  
ZH_T35_1735_004:0531c07_14	用此嚴座者，凡初成佛，皆一切諸佛現形灌頂，一切菩薩親授敬養，故因果寶珠俱來瑩燭。	用 此 嚴 座 者  凡 初 成 佛  皆 一切諸佛 現 形 灌 頂  一切菩薩 親 授 敬 養  故 因 果 寶 珠 俱 來 瑩 燭  
ZH_T35_1735_004:0531c08_7	如來從果起用，故云化現。	如 來 從 果 起 用  故 云 化 現  
ZH_T35_1735_004:0531c08_17	理圓解滿，義曰珠王。	理 圓 解 滿  義 曰 珠 王  
ZH_T35_1735_004:0531c09_13	菩薩心頂智照圓淨，故曰髻中妙寶。	菩 薩 心 頂 智 照 圓 淨  故 曰 髻 中 妙 寶  
ZH_T35_1735_004:0531c10_4	寂照照寂，皆瑩淨照燭。	寂 照 照 寂  皆 瑩 淨 照 燭  
ZH_T35_1735_004:0531c10_18	四「復以」下一句，佛加廣演。	四  復 以  下 一 句  佛 加 廣 演  
ZH_T35_1735_004:0531c11_6	佛境如空，故云廣大。	佛 境 如 空  故 云 廣 大  
ZH_T35_1735_004:0531c12_15	有感斯至、為無不及，顯教皆從法空所流，是故所流還周法界。	有 感 斯 至  為 無 不 及  顯 教 皆 從 法 空 所 流  是 故 所 流 還 周 法 界  
ZH_T35_1735_004:0531c13_7	非智不顯，故云佛力。	非 智 不 顯  故 云 佛 力  
ZH_T35_1735_004:0531c13_12	顯處嚴竟。	顯 處 嚴 竟  
ZH_T35_1735_004:0531c14_7	第五「爾時世尊」下，明教主難思。	第 五  爾 時 世 尊  下  明 教 主 難 思  
ZH_T35_1735_004:0531c14_19	前但云佛，未顯是何身佛；	前 但 云 佛  未 顯 是 何 身 佛  
ZH_T35_1735_004:0531c16_1	又但云始成正覺，未知成相云何，故今顯之。	又 但 云 始 成 正 覺  未 知 成 相 云 何  故 今 顯 之  
ZH_T35_1735_004:0531c18_1	謂具十種深廣功德，即是遮那十種無盡法界身雲遍於法界成正覺也，非權應身。	謂 具 十 種 深 廣 功 德  即 是 遮 那 十 種 無 盡 法 界 身 雲 遍 於 法 界 成 正 覺 也  非 權 應 身  
ZH_T35_1735_004:0531c18_6	文分為二：	文 分 為 二  
ZH_T35_1735_004:0531c18_12	先總、後別。	先 總  後 別  
ZH_T35_1735_004:0531c18_17	今初總辯。	今 初 總 辯  
ZH_T35_1735_004:0531c19_10	即菩提身具無盡德，為世所尊。	即 菩 提 身 具 無 盡 德  為 世 所 尊  
ZH_T35_1735_004:0531c20_10	座相現時，身即安處，智處諸法無前後故。	座 相 現 時  身 即 安 處  智 處 諸 法 無 前 後 故  
ZH_T35_1735_004:0531c21_12	於一切法示所覺境，即二諦三諦無盡法也。	於一切法 示 所 覺 境  即 二 諦 三 諦 無 盡 法 也  
ZH_T35_1735_004:0531c22_3	成最正覺，示能覺智。	成最正覺  示 能 覺 智  
ZH_T35_1735_004:0531c23_3	開悟稱覺，離倒為正，至極名最，獲得名成。	開 悟 稱 覺  離 倒 為 正  至 極 名 最  獲 得 名 成  
ZH_T35_1735_004:0531c23_8	此當相解。	此 當 相 解  
ZH_T35_1735_004:0531c24_3	若揀別者，凡夫倒惑佛覺重昏。	若 揀 別 者  凡 夫 倒 惑 佛 覺 重 昏  
ZH_T35_1735_004:0531c26_13	二乘雖覺不名為正，但知法有未知法空、但悟我空未知我有，有厭生死、空沈涅槃，顛倒未除豈得稱正？	二 乘 雖 覺 不 名 為 正  但 知 法 有 未 知 法 空  但 悟 我 空 未 知 我 有  有 厭 生 死  空 沈 涅 槃  顛 倒 未 除 豈 得 稱 正  
ZH_T35_1735_004:0531c27_6	設許稱正，亦未名最。	設 許 稱 正  亦 未 名 最  
ZH_T35_1735_004:0531c28_13	菩薩雖正，有上有修不得稱最，設位極稱最亦未得名成。	菩 薩 雖 正  有 上 有 修 不 得 稱 最  設 位 極 稱 最 亦 未 得 名 成  
ZH_T35_1735_004:0532a01_8	我佛獨能，故云成最正覺，謂如量如理了了究竟，已出微細所知障故。	我 佛 獨 能  故 云 成最正覺  謂 如 量 如 理 了 了 究 竟  已 出 微 細 所 知 障 故  
ZH_T35_1735_004:0532a02_7	後「智入」下，別中即約十德別顯十身。	後  智 入  下  別 中 即 約 十 德 別 顯 十 身  
ZH_T35_1735_004:0532a02_12	文即分十：	文 即 分 十  
ZH_T35_1735_004:0532a06_2	一三業普周、二威勢超勝、三福德深廣、四隨意受生、五相好周圓、六願身演法、七化身自在、八法身彌綸、九智身窮性相之源、十力持身持自他依正。	一 三 業 普 周  二 威 勢 超 勝  三 福 德 深 廣  四 隨 意 受 生  五 相 好 周 圓  六 願 身 演 法  七 化 身 自 在  八 法 身 彌 綸  九 智 身 窮 性 相 之 源  十 力 持 身 持 自 他 依 正  
ZH_T35_1735_004:0532a07_10	今初，即別顯菩提身之相也，以成菩提時得無量清淨三輪故。	今 初  即 別 顯 菩 提 身 之 相 也  以 成 菩 提 時 得 無 量 清 淨 三 輪 故  
ZH_T35_1735_004:0532a07_19	文中，先法、後喻。	文 中  先 法  後 喻  
ZH_T35_1735_004:0532a08_3	法中三：	法 中 三  
ZH_T35_1735_004:0532a08_12	先意、次身、後語。	先 意  次 身  後 語  
ZH_T35_1735_004:0532a09_3	今初意業，即釋上成正覺言。	今 初 意 業  即 釋 上 成 正 覺 言  
ZH_T35_1735_004:0532a10_3	前云於一切法、此云三世，乃橫豎影略耳。	前 云 於一切法  此 云 三 世  乃 橫 豎 影 略 耳  
ZH_T35_1735_004:0532a10_14	智入平等，是正覺成也。	智 入 平 等  是 正 覺 成 也  
ZH_T35_1735_004:0532a11_9	智即二智、三智、四智、無障礙智。	智 即 二 智  三 智  四 智  無障礙智  
ZH_T35_1735_004:0532a11_20	二智者，即如理如量也。	二 智 者  即 如 理 如 量 也  
ZH_T35_1735_004:0532a12_3	此復有二：	此 復 有 二  
ZH_T35_1735_004:0532a12_16	一以如量智達俗，名入三世；	一 以 如 量 智 達 俗  名 入 三 世  
ZH_T35_1735_004:0532a13_10	以如理智證真，名悉平等。	以 如 理 智 證 真  名 悉 平 等  
ZH_T35_1735_004:0532a14_7	故《佛地論》云「以二智覺二諦」是也。	故  佛 地 論  云  以 二 智 覺 二 諦  是 也  
ZH_T35_1735_004:0532a15_7	二者證差別性即無差別故，三世即平等。	二 者 證 差 別 性 即 無 差 別 故  三 世 即 平 等  
ZH_T35_1735_004:0532a16_6	《瑜伽》云「如其勝義覺諸法故，名等正覺。	 瑜 伽  云  如 其 勝 義 覺 諸 法 故  名 等 正 覺  
ZH_T35_1735_004:0532a17_2	」言三智者，即俗智、真智、中道智也。	 言 三 智 者  即 俗 智  真 智  中 道 智 也  
ZH_T35_1735_004:0532a17_7	此亦二義：	此 亦 二 義  
ZH_T35_1735_004:0532a18_13	一真俗互泯雙遮辯中，則三世平等二相兩亡，方為智入。	一 真 俗 互 泯 雙 遮 辯 中  則 三世平等 二 相 兩 亡  方 為 智 入  
ZH_T35_1735_004:0532a19_11	二真俗雖即而不壞相，即雙照明中。	二 真 俗 雖 即 而 不 壞 相  即 雙 照 明 中  
ZH_T35_1735_004:0532a20_1	此二覺三諦之境。	此 二 覺 三 諦 之 境  
ZH_T35_1735_004:0532a21_14	境既雙泯而雙現，智亦寂照而雙流，為無障礙智，覺無障礙境為正覺也。	境 既 雙 泯 而 雙 現  智 亦 寂 照 而 雙 流  為 無障礙智  覺 無 障 礙 境 為 正 覺 也  
ZH_T35_1735_004:0532a23_2	言四智者，即圓鏡等四智也，通緣三世境故，並入三世。	言 四 智 者  即 圓 鏡 等 四 智 也  通 緣 三 世 境 故  並 入 三 世  
ZH_T35_1735_004:0532a23_19	言平等者，鏡智離分別，故依持平等；	言 平 等 者  鏡 智 離 分 別  故 依 持 平 等  
ZH_T35_1735_004:0532a24_9	平等性智證平等性故；	平等性智 證 平 等 性 故  
ZH_T35_1735_004:0532a24_18	妙觀察智觀察平等；	妙觀察智 觀 察 平 等  
ZH_T35_1735_004:0532a25_8	成所作智普利平等。	成所作智 普 利 平 等  
ZH_T35_1735_004:0532a27_16	四智圓融一句攝盡，下身語等皆是四智之所發現，四智圓融無二性故、修生本有非一異故，不失經宗。	四 智 圓 融 一 句 攝 盡  下 身 語 等 皆 是 四 智 之 所 發 現  四 智 圓 融 無 二 性 故  修 生 本 有 非 一 異 故  不 失 經 宗  
ZH_T35_1735_004:0532a29_7	然上能覺即成上菩提，就其所覺即法身也，理智無二為真法身。	然 上 能 覺 即 成 上 菩 提  就 其 所 覺 即 法 身 也  理 智 無 二 為 真 法 身  
ZH_T35_1735_004:0532a29_18	二「其身」下，身業也。	二  其 身  下  身 業 也  
ZH_T35_1735_004:0532b01_7	通三世間，故云一切。	通 三 世 間  故 云 一 切  
ZH_T35_1735_004:0532b06_4	此正覺身以是十身之總故，此其身通於三身十身無不充滿，法身普遍世所同依故、智身證理如理遍故、色身無礙亦同理遍，並是圓遍而非分遍，謂一切世間一一纖塵等處佛皆圓滿，總看亦現別看亦現。	此 正 覺 身 以 是 十 身 之 總 故  此 其 身 通 於 三 身 十 身 無 不 充 滿  法 身 普 遍 世 所 同 依 故  智 身 證 理 如 理 遍 故  色 身 無 礙 亦 同 理 遍  並 是 圓 遍 而 非 分 遍  謂 一切世間 一 一 纖 塵 等 處 佛 皆 圓 滿  總 看 亦 現 別 看 亦 現  
ZH_T35_1735_004:0532b07_4	又國土等，即是我身土等，體外無別我故。	又 國 土 等  即 是 我 身 土 等  體 外 無 別 我 故  
ZH_T35_1735_004:0532b07_18	我即土等，我之體外無土等故。	我 即 土 等  我 之 體 外 無 土 等 故  
ZH_T35_1735_004:0532b08_17	餘一一身互望融攝，猶多燈光各互相遍。	餘 一 一 身 互 望 融 攝  猶 多 燈 光 各 互 相 遍  
ZH_T35_1735_004:0532b09_10	三「其音」下，語業也。	三  其 音  下  語 業 也  
ZH_T35_1735_004:0532b09_15	順有三義：	順 有 三 義  
ZH_T35_1735_004:0532b11_1	一順異類言音，經云「一切眾生語言法，一言演說盡無餘」故。	一 順 異 類 言 音  經 云  一 切 眾 生 語 言 法  一 言 演 說 盡 無 餘  故  
ZH_T35_1735_004:0532b12_7	二順所宜說法，「如來於一語言中，演說無邊契經海」故。	二 順 所 宜 說 法   如 來 於 一 語 言 中  演 說 無 邊 契 經 海  故  
ZH_T35_1735_004:0532b13_6	三則順遍，「佛以一妙音，周聞十方國」故。	三 則 順 遍   佛 以 一 妙 音  周 聞 十 方 國  故  
ZH_T35_1735_004:0532b13_21	二「譬如」下，喻顯，通喻三業。	二  譬 如  下  喻 顯  通 喻 三 業  
ZH_T35_1735_004:0532b15_7	然佛三業非喻能喻，唯虛空、真如略可顯示，更以餘喻便為謗佛。	然 佛 三 業 非 喻 能 喻  唯 虛 空  真 如 略 可 顯 示  更 以 餘 喻 便 為 謗 佛  
ZH_T35_1735_004:0532b17_9	然虛空喻有同不同，故下經云「解如來身非如虛空，一切妙法所圓滿」等，此顯不同。	然 虛 空 喻 有 同 不 同  故 下 經 云  解 如 來 身 非 如 虛 空  一 切 妙 法 所 圓 滿  等  此 顯 不 同  
ZH_T35_1735_004:0532b18_7	今分取同義，同義多種，如下〈十忍品〉。	今 分 取 同 義  同 義 多 種  如 下  十 忍 品   
ZH_T35_1735_004:0532b18_17	今有二喻，開成四義：	今 有 二 喻  開 成 四 義  
ZH_T35_1735_004:0532b19_7	一含攝喻，兼無分別義；	一 含 攝 喻  兼 無 分 別 義  
ZH_T35_1735_004:0532b19_17	二普遍喻，兼遍入義。	二 普 遍 喻  兼 遍 入 義  
ZH_T35_1735_004:0532b21_6	以此四喻喻意業者，下經云「佛智廣大同虛空」故，此總喻也。	以 此 四 喻 喻 意 業 者  下 經 云  佛 智 廣 大 同 虛 空  故  此 總 喻 也  
ZH_T35_1735_004:0532b22_3	量智包含而普遍，理智無分別而證入。	量 智 包 含 而 普 遍  理 智 無 分 別 而 證 入  
ZH_T35_1735_004:0532b23_12	又大圓鏡智純淨圓德，現種依持，能現能生身土智影，即含攝義。	又 大圓鏡智 純 淨 圓 德  現 種 依 持  能 現 能 生 身 土 智 影  即 含 攝 義  
ZH_T35_1735_004:0532b24_17	下經云「菩提智普現一切眾生心念根欲等，而無所現。	下 經 云  菩 提 智 普 現 一 切 眾 生 心 念 根 欲 等  而 無 所 現  
ZH_T35_1735_004:0532b25_7	」無所現言無有分別。	 無 所 現 言 無有分別  
ZH_T35_1735_004:0532b26_12	平等性智觀一切法、自他有情，悉皆平等亦無分別。	平等性智 觀 一 切 法  自 他 有 情  悉 皆 平 等 亦 無 分 別  
ZH_T35_1735_004:0532b28_1	無分別言顯無差別故，下經云「於一切義無所觀察」等。	無 分 別 言 顯 無 差 別 故  下 經 云  於 一 切 義 無 所 觀 察  等  
ZH_T35_1735_004:0532c03_1	是以太虛能含眾像、眾像不能含太虛，太虛不分別眾像、眾像乃差別太虛，以況我法不能容佛智、佛智乃能容我法，有我法者分別如來、是如來者不分別我法。	是 以 太 虛 能 含 眾 像  眾 像 不 能 含 太 虛  太 虛 不 分 別 眾 像  眾 像 乃 差 別 太 虛  以 況 我 法 不 能 容 佛 智  佛 智 乃 能 容 我 法  有 我 法 者 分 別 如 來  是 如 來 者 不 分 別 我 法  
ZH_T35_1735_004:0532c04_2	二普遍喻中，妙觀察智無不遍知，即普遍義。	二 普 遍 喻 中  妙觀察智 無 不 遍 知  即 普 遍 義  
ZH_T35_1735_004:0532c04_16	成所作智曲成無遺，即隨入義。	成所作智 曲 成 無 遺  即 隨 入 義  
ZH_T35_1735_004:0532c06_7	又下經云「佛智廣大同虛空，普遍一切眾生心」，此即體遍。	又 下 經 云  佛 智 廣 大 同 虛 空  普 遍 一 切 眾 生 心   此 即 體 遍  
ZH_T35_1735_004:0532c07_1	「悉了世間諸妄想」，此約智遍。	 悉 了 世 間 諸 妄 想   此 約 智 遍  
ZH_T35_1735_004:0532c07_18	又云「得一切法界等心」，此約證遍。	又 云  得一切法 界 等 心   此 約 證 遍  
ZH_T35_1735_004:0532c08_11	智性全同於色性故，此約理遍。	智 性 全 同 於 色 性 故  此 約 理 遍  
ZH_T35_1735_004:0532c09_2	云何遍入不壞能所？	云 何 遍 入 不 壞 能 所  
ZH_T35_1735_004:0532c09_7	有證知故。	有 證 知 故  
ZH_T35_1735_004:0532c10_16	故下經云「世間諸國土，一切皆隨入，智身無有色，非彼所能見。	故 下 經 云  世 間 諸 國 土  一 切 皆 隨 入  智 身 無 有 色  非 彼 所 能 見  
ZH_T35_1735_004:0532c11_13	」由隨於如，即入無所入，故云平等。	 由 隨 於 如  即 入 無 所 入  故 云 平 等  
ZH_T35_1735_004:0532c14_16	是以虛空遍入國土、國土不遍入虛空，有國土處必有虛空、有虛空處或無國土，虛空之於國土平等隨入、國土之於虛空自有彼此。	是 以 虛 空 遍 入 國 土  國 土 不 遍 入 虛 空  有 國 土 處 必 有 虛 空  有 虛 空 處 或 無 國 土  虛 空 之 於 國 土 平 等 隨 入  國 土 之 於 虛 空 自 有 彼 此  
ZH_T35_1735_004:0532c18_13	虛空可喻佛智、國土可喻三世，三世有處佛智必在其中、佛智知處三世或無其體，佛智之於三世平等隨入、三世之於佛智自有始終，此猶約不二而二說耳。	虛 空 可 喻 佛 智  國 土 可 喻 三 世  三 世 有 處 佛 智 必 在 其 中  佛 智 知 處 三 世 或 無 其 體  佛 智 之 於 三世平等 隨 入  三 世 之 於 佛 智 自 有 始 終  此 猶 約 不 二 而 二 說 耳  
ZH_T35_1735_004:0532c20_9	若二而不二，國土、虛空、三世、佛智同一性故，皆互相入舉一全收，普遍亦然。	若 二 而 不 二  國 土  虛 空  三 世  佛 智 同 一 性 故  皆 互 相 入 舉 一 全 收  普 遍 亦 然  
ZH_T35_1735_004:0532c21_11	三世間圓融則言思道斷，故名佛智為不思議也。	三 世 間 圓 融 則 言 思 道 斷  故 名 佛 智 為 不 思 議 也  
ZH_T35_1735_004:0532c22_17	次以二喻喻身業者，一毛尚容法界，全分必含眾像。	次 以 二 喻 喻 身 業 者  一 毛 尚 容 法 界  全 分 必 含 眾 像  
ZH_T35_1735_004:0532c25_3	〈出現〉身業第二，喻云「譬如虛空寬廣非色，而能顯現一切諸色，而彼虛空無有分別亦無戲論。	 出 現  身 業 第 二  喻 云  譬 如 虛 空 寬 廣 非 色  而 能 顯 現 一 切 諸 色  而 彼 虛 空 無有分別 亦 無 戲 論  
ZH_T35_1735_004:0532c26_7	」合云「如來身亦復如是，一切眾生諸善根業皆得成就。	 合 云  如 來 身 亦復如是  一 切 眾 生 諸 善 根 業 皆 得 成 就  
ZH_T35_1735_004:0532c26_13	」即含攝義。	 即 含 攝 義  
ZH_T35_1735_004:0532c27_9	「而如來身無有分別」，即第二義。	 而 如 來 身 無有分別   即 第 二 義  
ZH_T35_1735_004:0532c28_2	「佛身充滿於法界」，即普遍義。	 佛 身 充 滿 於 法 界   即 普 遍 義  
ZH_T35_1735_004:0532c29_5	又云「譬如虛空遍至一切色非色處，非至非不至。	又 云  譬 如 虛 空 遍 至 一 切 色 非 色 處  非 至 非 不 至  
ZH_T35_1735_004:0533a01_11	如來身亦復如是，遍一切法一切國土」等，即普遍義。	如 來 身 亦復如是  遍 一 切 法 一 切 國 土  等  即 普 遍 義  
ZH_T35_1735_004:0533a02_4	「亦非至非不至」，即平等隨入義。	 亦 非 至 非 不 至   即 平 等 隨 入 義  
ZH_T35_1735_004:0533a04_10	次以四義喻語業者，如來於一語言中具一切語言故、舍支天鼓無心出故、如來音聲無不至故。	次 以 四 義 喻 語 業 者  如 來 於 一 語 言 中 具 一 切 語 言 故  舍 支 天 鼓 無 心 出 故  如 來 音 聲 無 不 至 故  
ZH_T35_1735_004:0533a05_8	應知如來音聲無斷絕，普入法界故。	應 知 如 來 音 聲 無 斷 絕  普 入 法 界 故  
ZH_T35_1735_004:0533a06_4	又云「如來音聲無邪曲」，即平等義。	又 云  如 來 音 聲 無 邪 曲   即 平 等 義  
ZH_T35_1735_004:0533a06_20	「隨其信解令歡喜故」，即隨入義。	 隨 其 信 解 令 歡 喜 故   即 隨 入 義  
ZH_T35_1735_004:0533a08_3	以空一喻遍喻三業，故云正覺得無量清淨三輪。	以 空 一 喻 遍 喻 三 業  故 云 正 覺 得 無 量 清 淨 三 輪  
ZH_T35_1735_004:0533a08_13	明文昭然，非是穿鑿。	明 文 昭 然  非 是 穿 鑿  
ZH_T35_1735_004:0533a08_18	菩提身竟。	菩 提 身 竟  
ZH_T35_1735_004:0533a09_12	第二「身恒」下，威勢身超勝。	第 二  身 恒  下  威 勢 身 超 勝  
ZH_T35_1735_004:0533a10_14	謂隨諸有情所樂，示現受用身土影像差別，無不周遍。	謂 隨 諸 有 情 所 樂  示 現 受 用 身 土 影 像 差 別  無 不 周 遍  
ZH_T35_1735_004:0533a11_7	言一切道場者，略有十種：	言 一 切 道 場 者  略 有 十 種  
ZH_T35_1735_004:0533a13_19	一智身遍坐法性道場、二法身非坐而坐道場、三法門身安坐萬行道場、四幻化身安坐水月道場，此四義便故來。	一 智 身 遍 坐 法 性 道 場  二 法 身 非 坐 而 坐 道 場  三 法 門 身 安 坐 萬 行 道 場  四 幻 化 身 安 坐 水 月 道 場  此 四 義 便 故 來  
ZH_T35_1735_004:0533a14_13	若正約威勢身，略辯六類道場：	若 正 約 威 勢 身  略 辯 六 類 道 場  
ZH_T35_1735_004:0533a15_14	一遍一切同類世界道場，如〈名號品〉等說；	一 遍 一 切 同 類 世 界 道 場  如  名 號 品  等 說  
ZH_T35_1735_004:0533a16_15	二一切異類世界，謂樹形等，如〈世界成就品〉；	二 一 切 異 類 世 界  謂 樹 形 等  如  世 界 成 就 品   
ZH_T35_1735_004:0533a17_17	三一切世界種中、四一切世界海中，並如〈華藏〉說；	三 一切世界 種 中  四 一切世界 海 中  並 如  華 藏  說  
ZH_T35_1735_004:0533a19_6	五一切微塵中，文云「如於此會見佛坐，一切塵中亦如是」等；	五 一 切 微 塵 中  文 云  如 於 此 會 見 佛 坐  一 切 塵 中 亦 如 是  等  
ZH_T35_1735_004:0533a19_16	六剎塵帝網無盡道場。	六 剎 塵 帝 網 無 盡 道 場  
ZH_T35_1735_004:0533a20_5	并前十種故云一切。	并 前 十 種 故 云 一 切  
ZH_T35_1735_004:0533a21_11	言菩薩眾中威光赫奕者，正顯威勢超勝，勝於勝者故。	言 菩 薩 眾 中 威 光 赫 奕 者  正 顯 威 勢 超 勝  勝 於 勝 者 故  
ZH_T35_1735_004:0533a24_3	獨言菩薩，非不超餘，如日輪出照明世界，約喻以顯，映山出沒無隱顯故、處處全現無異體故，喻遍坐道場。	獨 言 菩 薩  非 不 超 餘  如 日 輪 出 照 明 世 界  約 喻 以 顯  映 山 出 沒 無 隱 顯 故  處 處 全 現 無 異 體 故  喻 遍 坐 道 場  
ZH_T35_1735_004:0533a26_1	大明流空餘輝掩輝，赫日之照難究其涯，喻彼威光超映菩薩，菩薩不能測也。	大 明 流 空 餘 輝 掩 輝  赫 日 之 照 難 究 其 涯  喻 彼 威 光 超 映 菩 薩  菩 薩 不 能 測 也  
ZH_T35_1735_004:0533a27_2	既云照世則終益生盲，先照高山獨言菩薩。	既 云 照 世 則 終 益 生 盲  先 照 高 山 獨 言 菩 薩  
ZH_T35_1735_004:0533a27_16	第三「三世」下，福德身深廣。	第 三  三 世  下  福 德 身 深 廣  
ZH_T35_1735_004:0533a28_19	三世佛德昔皆遍學，今三際已斷垢習斯亡，故眾福皆淨。	三 世 佛 德 昔 皆 遍 學  今 三 際 已 斷 垢 習 斯 亡  故 眾 福 皆 淨  
ZH_T35_1735_004:0533a29_12	第四「而恒」下，隨意受生。	第 四  而 恒  下  隨 意 受 生  
ZH_T35_1735_004:0533b02_13	一隨他意處處受生、二隨自意能無不生，謂慈悲般若恒共相應，感而遂通，窮未來際。	一 隨 他 意 處 處 受 生  二 隨 自 意 能 無 不 生  謂 慈 悲 般 若 恒 共 相 應  感 而 遂 通  窮未來際  
ZH_T35_1735_004:0533b03_16	第五「無邊色」下，相好莊嚴身色無盡，故名色無邊。	第 五  無 邊 色  下  相好莊嚴 身 色 無 盡  故 名 色 無 邊  
ZH_T35_1735_004:0533b05_3	十蓮華藏微塵數相名相無邊而皆稱真，則一一無邊。	十 蓮 華 藏 微 塵 數 相 名 相 無 邊 而 皆 稱 真  則 一 一 無 邊  
ZH_T35_1735_004:0533b06_3	諸相隨好放光、常光皆稱法界，故云圓滿。	諸相隨好 放 光  常 光 皆 稱 法 界  故 云 圓 滿  
ZH_T35_1735_004:0533b06_17	廣處陜處皆圓現，故名無差別。	廣 處 陜 處 皆 圓 現  故 名 無 差 別  
ZH_T35_1735_004:0533b07_12	第六演一切法如布大雲即願身。	第 六 演 一切法如 布 大 雲 即 願 身  
ZH_T35_1735_004:0533b08_8	演法，謂雨大法雨，斷一切疑。	演 法  謂 雨大法雨  斷 一 切 疑  
ZH_T35_1735_004:0533b09_17	故下經云「毘盧遮那佛，願力周法界，一切國土中，恒轉無上輪。	故 下 經 云  毘 盧 遮 那 佛  願 力 周 法 界  一 切 國 土 中  恒 轉 無 上 輪  
ZH_T35_1735_004:0533b10_14	」然經二句，上法、下喻，文含多意：	 然 經 二 句  上 法  下 喻  文 含 多 意  
ZH_T35_1735_004:0533b11_9	一雲喻於身、雨為說法、法喻影略。	一 雲 喻 於 身  雨 為 說 法  法 喻 影 略  
ZH_T35_1735_004:0533b12_2	又先興慈雲、後霔法雨。	又 先 興 慈 雲  後 霔 法 雨  
ZH_T35_1735_004:0533b13_13	一雲一雨所潤不同，亦隨物機宜雲雨各異，掩塵蔽日普覆無心等。	一 雲 一 雨 所 潤 不 同  亦 隨 物 機 宜 雲 雨 各 異  掩 塵 蔽 日 普 覆 無 心 等  
ZH_T35_1735_004:0533b15_6	第七「一一」下，化身自在，謂於大眾會能現無邊作用差別，皆自在故。	第 七  一 一  下  化 身 自 在  謂 於 大 眾 會 能 現 無 邊 作 用 差 別  皆 自 在 故  
ZH_T35_1735_004:0533b15_10	文中二：	文 中 二  
ZH_T35_1735_004:0533b16_14	先明廣容，謂於如來身一一毛頭，容一切剎而無障礙。	先 明 廣 容  謂 於 如 來 身 一 一 毛 頭  容 一 切 剎 而 無 障 礙  
ZH_T35_1735_004:0533b17_2	無礙有二義：	無 礙 有 二 義  
ZH_T35_1735_004:0533b18_2	一以一小毛現多大剎，則一多大小無礙；	一 以 一 小 毛 現 多 大 剎  則 一 多 大 小 無 礙  
ZH_T35_1735_004:0533b19_7	二此毛多剎與彼毛多剎參而不雜，則隱顯無礙。	二 此 毛 多 剎 與 彼 毛 多 剎 參 而 不 雜  則 隱 顯 無 礙  
ZH_T35_1735_004:0533b22_6	後「各現」下，普遍，以廣容不礙普遍故，還於前毛內剎中神力調生，若廣遍十方示現種種變化三業成所作事，居然易了。	後  各 現  下  普 遍  以 廣 容 不 礙 普 遍 故  還 於 前 毛 內 剎 中 神 力 調 生  若 廣 遍 十 方 示 現 種 種 變 化 三 業 成 所 作 事  居 然 易 了  
ZH_T35_1735_004:0533b22_19	第八「身遍」下，法身彌綸。	第 八  身 遍  下  法 身 彌 綸  
ZH_T35_1735_004:0533b23_12	以法為身，本來湛遍故無來往。	以 法 為 身  本 來 湛 遍 故 無 來 往  
ZH_T35_1735_004:0533b24_16	依法現色還如法身，在此即是在彼，亦不待往來。	依 法 現 色 還 如 法 身  在 此 即 是 在 彼  亦 不 待 往 來  
ZH_T35_1735_004:0533b25_13	第九「智入」下，智身窮性相之源。	第 九  智 入  下  智 身 窮 性 相 之 源  
ZH_T35_1735_004:0533b26_12	相別曰諸，性皆空寂，性靜故寂，相無故空。	相 別 曰 諸  性 皆 空 寂  性 靜 故 寂  相 無 故 空  
ZH_T35_1735_004:0533b27_10	第十「三世諸佛」下，力持身，能持自他依正。	第 十  三世諸佛  下  力 持 身  能 持 自 他 依 正  
ZH_T35_1735_004:0533b27_18	於中，先持正報。	於 中  先 持 正 報  
ZH_T35_1735_004:0533b28_8	神謂妙智，變謂現身。	神 謂 妙 智  變 謂 現 身  
ZH_T35_1735_004:0533b29_2	轉變變現俱名為變，皆能持之。	轉 變 變 現 俱 名 為 變  皆 能 持 之  
ZH_T35_1735_004:0533b29_12	尚持於他，況於自事。	尚 持 於 他  況 於 自 事  
ZH_T35_1735_004:0533b29_17	後段亦然。	後 段 亦 然  
ZH_T35_1735_004:0533c01_12	後「一切佛土」下，能持依報。	後  一 切 佛 土  下  能 持 依 報  
ZH_T35_1735_004:0533c02_10	橫盡諸土、豎窮諸劫，所有嚴事常持令現。	橫 盡 諸 土  豎 窮 諸 劫  所 有 嚴 事 常 持 令 現  
ZH_T35_1735_004:0533c02_15	上約十身。	上 約 十 身  
ZH_T35_1735_004:0533c04_7	若約三身者，則初三段皆名報身，「而恒」下化身，「身遍十方」下法身。	若 約 三 身 者  則 初 三 段 皆 名 報 身   而 恒  下 化 身   身 遍 十 方  下 法 身  
ZH_T35_1735_004:0533c05_13	就報身中，前一自受用報，後二即他受用報，故云處菩薩眾。	就 報 身 中  前 一 自 受 用 報  後 二 即 他 受 用 報  故 云 處 菩 薩 眾  
ZH_T35_1735_004:0533c06_10	以諸教中說三身四身，成說等別；	以 諸 教 中 說 三 身 四 身  成 說 等 別  
ZH_T35_1735_004:0533c07_15	今皆圓融，於一始成無不頓具十身為正，三四義兼。	今 皆 圓 融  於 一 始 成 無 不 頓 具 十 身 為 正  三 四 義 兼  
ZH_T35_1735_004:0533c09_17	又毛內調生、光中持剎、如空普遍等，亦即國土等十身三世間之圓融，豈報化之云別？	又 毛 內 調 生  光 中 持 剎  如 空 普 遍 等  亦 即 國 土 等 十 身 三 世 間 之 圓 融  豈 報 化 之 云 別  
ZH_T35_1735_004:0533c11_9	是知略以十德歎於教主，其一一德無不圓融，當去情思之矣。	是 知 略 以 十 德 歎 於 教 主  其 一 一 德 無 不 圓 融  當 去 情 思 之 矣  
ZH_T35_1735_004:0533c12_100	大方廣佛華嚴經疏卷第四	大 方 廣 佛 華 嚴 經 疏 卷 第 四 
