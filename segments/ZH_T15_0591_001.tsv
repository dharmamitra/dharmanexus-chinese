segmentnr	original	stemmed
ZH_T15_0591_001:0119a03_0	商主天子所問經	商 主 天 子 所 問 經 
ZH_T15_0591_001:0119a05_0	隋北印度三藏闍那崛多譯	隋 北 印 度 三 藏 闍 那 崛 多 譯 
ZH_T15_0591_001:0119a06_0	爾時婆伽婆，住王舍大城耆闍崛山，與大比	爾 時 婆 伽 婆  住 王 舍 大 城 耆 闍 崛 山  與 大 比 
ZH_T15_0591_001:0119a07_9	丘眾千二百五十人俱。	丘 眾 千二百五十 人 俱  
ZH_T15_0591_001:0119a10_6	復有大菩薩眾，所謂彌勒菩薩、文殊師利法王子菩薩摩訶薩諸眾首等，出過數量種種諸方及與非方諸佛剎土俱來集會。	復 有 大 菩 薩 眾  所 謂 彌 勒 菩 薩  文 殊 師 利 法 王 子 菩薩摩訶薩 諸 眾 首 等  出 過 數 量 種 種 諸 方 及 與 非 方 諸 佛 剎 土 俱 來 集 會  
ZH_T15_0591_001:0119a12_7	爾時，商主天子與無量諸天百千大眾前後圍繞，來詣佛所。	爾 時  商 主 天 子 與 無 量 諸 天 百 千 大 眾 前 後 圍 繞  來 詣 佛 所  
ZH_T15_0591_001:0119a13_12	到佛所已，頂禮佛足，右繞三匝，以種種供具供養如來。	到 佛 所 已  頂禮佛足  右 繞 三 匝  以 種 種 供 具 供養如來  
ZH_T15_0591_001:0119a14_16	為聽法故，在佛世尊、文殊師利童真菩薩法王子前。	為 聽 法 故  在 佛 世 尊  文 殊 師 利 童 真 菩 薩 法 王 子 前  
ZH_T15_0591_001:0119a15_15	爾時商主天子向佛合掌，而白佛言：	爾 時 商 主 天 子 向 佛 合 掌  而 白 佛 言  
ZH_T15_0591_001:0119a17_2	「唯願世尊請文殊師利童真菩薩法王之子，令說法要！	 唯 願 世 尊 請 文 殊 師 利 童 真 菩 薩 法 王 之 子  令 說 法 要  
ZH_T15_0591_001:0119a20_3	今此眾中有諸天子，文殊師利童真菩薩法王之子久成熟者，是等若聽文殊師利童真菩薩智辯才已，當發阿耨多羅三藐三菩提心！	今 此 眾 中 有 諸 天 子  文 殊 師 利 童 真 菩 薩 法 王 之 子 久 成 熟 者  是 等 若 聽 文 殊 師 利 童 真 菩 薩 智 辯 才 已  當 發 阿耨多羅三藐三菩提 心  
ZH_T15_0591_001:0119a20_17	發是心已，於佛法中得不退轉。	發 是 心 已  於佛法中 得不退轉  
ZH_T15_0591_001:0119a21_5	」佛告文殊師利：	 佛 告 文 殊 師 利  
ZH_T15_0591_001:0119a21_10	「善男子！	 善 男 子  
ZH_T15_0591_001:0119a22_5	汝為商主天子及餘諸天辯說法要。	汝 為 商 主 天 子 及 餘 諸 天 辯 說 法 要  
ZH_T15_0591_001:0119a23_9	」爾時文殊師利法王之子受佛教已，告商主天子言：	 爾 時 文 殊 師 利 法 王 之 子 受 佛 教 已  告 商 主 天 子 言  
ZH_T15_0591_001:0119a24_3	「汝當一心諦聽，諦受，善思念之！	 汝 當 一 心 諦 聽  諦 受  善思念之  
ZH_T15_0591_001:0119a24_12	吾當為汝分別解說！	吾 當 為 汝 分別解說  
ZH_T15_0591_001:0119a26_14	如諸菩薩摩訶薩入一切智智，於一切法達到彼岸，速疾滿足六波羅蜜，於一切智當得修行。	如 諸 菩薩摩訶薩 入 一切智智  於一切法 達 到 彼 岸  速 疾 滿 足 六波羅蜜  於 一 切 智 當 得 修 行  
ZH_T15_0591_001:0119a26_18	「天子！	 天 子  
ZH_T15_0591_001:0119c01_14_0	凡諸菩薩摩訶薩智者，所謂知苦智、荷擔無為	凡諸菩薩摩訶薩智者，所謂知苦智、荷擔無為
ZH_T15_0591_001:0119c01_14_1	智、習智、修集善根智、滅智、出生智、道智	智、習智、修集善根智、滅智、出生智、道智
ZH_T15_0591_001:0119c01_14_2	、非道智、因智、不失智、果智、攝證諸事緣	、非道智、因智、不失智、果智、攝證諸事緣
ZH_T15_0591_001:0119c01_14_3	智、聚集斷智、實智、佛智、自在智、因緣生	智、聚集斷智、實智、佛智、自在智、因緣生
ZH_T15_0591_001:0119c01_14_4	智、阿波陀那示現智、陰智、除欲染智、界智	智、阿波陀那示現智、陰智、除欲染智、界智
ZH_T15_0591_001:0119c01_14_5	、破法界智、入智、觀空聚智、施智、時不過	、破法界智、入智、觀空聚智、施智、時不過
ZH_T15_0591_001:0119c01_14_6	智、戒智、成熟破戒眾生智、忍智、精進智、	智、戒智、成熟破戒眾生智、忍智、精進智、
ZH_T15_0591_001:0119c01_14_7	善作諸事業智、禪智、迴轉禪智、智慧智、見	善作諸事業智、禪智、迴轉禪智、智慧智、見
ZH_T15_0591_001:0119c01_14_8	知智、方便智、成熟眾生智、慈智、眾生乘智	知智、方便智、成熟眾生智、慈智、眾生乘智
ZH_T15_0591_001:0119c01_14_9	、悲智、不疲倦智、欣智、樂法愛歡欣智、捨	、悲智、不疲倦智、欣智、樂法愛歡欣智、捨
ZH_T15_0591_001:0119c01_14_10	智、成就諸佛法智、度眾生智、觀察智、常承	智、成就諸佛法智、度眾生智、觀察智、常承
ZH_T15_0591_001:0119c01_14_11	事智、非處令住智、正勤智、正覺智、神足智	事智、非處令住智、正勤智、正覺智、神足智
ZH_T15_0591_001:0119c01_14_12	、不造作諸行觀察智、信根力智、超越一切智	、不造作諸行觀察智、信根力智、超越一切智
ZH_T15_0591_001:0119c01_14_13	智、精進根力智、一切諸煩惱不被逼迫智、念	智、精進根力智、一切諸煩惱不被逼迫智、念
ZH_T15_0591_001:0119c01_14_14	根力智、不忘失一切諸法智、三昧根力智、一	根力智、不忘失一切諸法智、三昧根力智、一
ZH_T15_0591_001:0119c01_14_15	切法平等智智、根力智、諸根勝智、菩提分智	切法平等智智、根力智、諸根勝智、菩提分智
ZH_T15_0591_001:0119c01_14_16	、證道智、過諸非道智、攀緣智、盡智、諸善	、證道智、過諸非道智、攀緣智、盡智、諸善
ZH_T15_0591_001:0119c01_14_17	根無盡智、無生智、得諸法無生忍智、念佛智	根無盡智、無生智、得諸法無生忍智、念佛智
ZH_T15_0591_001:0119c01_14_18	、自身成就智、念法智、轉法智、念僧智、入	、自身成就智、念法智、轉法智、念僧智、入
ZH_T15_0591_001:0119c01_14_19	阿毘跋僧平等智、念施智、不捨諸眾生智、念	阿毘跋僧平等智、念施智、不捨諸眾生智、念
ZH_T15_0591_001:0119c01_14_20	尸羅智、具足諸願智、念無智、不造諸惡智、	尸羅智、具足諸願智、念無智、不造諸惡智、
ZH_T15_0591_001:0119c01_14_21	不念法智、諸慈覺智、滿足智、具足諸事不厭	不念法智、諸慈覺智、滿足智、具足諸事不厭
ZH_T15_0591_001:0119c01_14_22	智、諸眾生藥智、如法承事方便智、處非處智	智、諸眾生藥智、如法承事方便智、處非處智
ZH_T15_0591_001:0119c01_14_23	、非處不作智、十力智、順諸聲聞緣覺乘智、	、非處不作智、十力智、順諸聲聞緣覺乘智、
ZH_T15_0591_001:0119c01_14_24	無畏智、作障礙無障礙諸法覺智、過去身不著	無畏智、作障礙無障礙諸法覺智、過去身不著
ZH_T15_0591_001:0119c01_14_25	智、無住識智、未來身無著智、諸法不行智、	智、無住識智、未來身無著智、諸法不行智、
ZH_T15_0591_001:0119c01_14_26	現在身不著智、不定不住智、身為最上智、諸	現在身不著智、不定不住智、身為最上智、諸
ZH_T15_0591_001:0119c01_14_27	眾生智、令度智、口為先智、諸眾生音分別智	眾生智、令度智、口為先智、諸眾生音分別智
ZH_T15_0591_001:0119c01_14_28	、意為先智、知諸眾生心行所發智、不錯謬智	、意為先智、知諸眾生心行所發智、不錯謬智
ZH_T15_0591_001:0119c01_14_29	、覺諸眾生錯謬智、樂不樂智、滅鬪諍智、正	、覺諸眾生錯謬智、樂不樂智、滅鬪諍智、正
ZH_T15_0591_001:0119c01_14_30	念不忘失智、亂心眾生令安住智、攝三摩提智	念不忘失智、亂心眾生令安住智、攝三摩提智
ZH_T15_0591_001:0119c01_14_31	、攝懈怠眾生不共諸佛法智、所化眾生覺時智	、攝懈怠眾生不共諸佛法智、所化眾生覺時智
ZH_T15_0591_001:0119c01_14_32	、方便智、般若智。	、方便智、般若智。
ZH_T15_0591_001:0119c01_17	天子！	天 子  
ZH_T15_0591_001:0119c03_4	此是諸菩薩摩訶薩智，以如是等智故，當得諸佛無礙大智。	此 是 諸 菩薩摩訶薩 智  以 如 是 等 智 故  當 得 諸 佛 無 礙 大 智  
ZH_T15_0591_001:0119c04_14	」爾時商主天子語文殊師利菩薩言：	 爾 時 商 主 天 子 語 文 殊 師 利 菩 薩 言  
ZH_T15_0591_001:0119c05_1	「希有，希有！	 希 有  希 有  
ZH_T15_0591_001:0119c05_6	文殊師利！	文 殊 師 利  
ZH_T15_0591_001:0119c06_15	諸菩薩摩訶薩智於諸三界最為殊特，不可以小莊嚴而得成就！	諸 菩薩摩訶薩 智 於 諸 三 界 最 為 殊 特  不 可 以 小 莊 嚴 而 得 成 就  
ZH_T15_0591_001:0119c07_1	文殊師利！	文 殊 師 利  
ZH_T15_0591_001:0119c07_15	若能如是生智慧者，是大神通。	若 能 如 是 生 智 慧 者  是 大 神 通  
ZH_T15_0591_001:0119c08_3	唯然，文殊師利！	唯 然  文 殊 師 利  
ZH_T15_0591_001:0119c08_12	云何菩薩能具莊嚴？	云 何 菩 薩 能 具 莊 嚴  
ZH_T15_0591_001:0119c08_16	」答言：	 答 言  
ZH_T15_0591_001:0119c09_10	「若諸眾生涅槃本性，聞已不怖。	 若 諸 眾 生 涅 槃 本 性  聞 已 不 怖  
ZH_T15_0591_001:0119c09_16	」又復問言：	 又 復 問 言  
ZH_T15_0591_001:0119c10_1	「文殊師利！	 文 殊 師 利  
ZH_T15_0591_001:0119c10_10	以何因緣名為菩薩？	以何因緣 名 為 菩 薩  
ZH_T15_0591_001:0119c10_14	」答言：	 答 言  
ZH_T15_0591_001:0119c10_18	「天子！	 天 子  
ZH_T15_0591_001:0119c11_10	於菩提分住持入故，故名菩薩。	於 菩 提 分 住 持 入 故  故 名 菩 薩  
ZH_T15_0591_001:0119c11_16	」又復問言：	 又 復 問 言  
ZH_T15_0591_001:0119c12_1	「文殊師利！	 文 殊 師 利  
ZH_T15_0591_001:0119c12_11	以何因緣名為摩訶薩？	以何因緣 名 為 摩 訶 薩  
ZH_T15_0591_001:0119c12_15	」答言：	 答 言  
ZH_T15_0591_001:0119c12_19	「天子！	 天 子  
ZH_T15_0591_001:0119c13_13	入大乘故，滿大智故，故名摩訶薩。	入 大 乘 故  滿 大 智 故  故 名 摩 訶 薩  
ZH_T15_0591_001:0119c13_19	」又復問言：	 又 復 問 言  
ZH_T15_0591_001:0119c14_3	「文殊師利！	 文 殊 師 利  
ZH_T15_0591_001:0119c14_14	以何因緣名為最勝薩埵？	以何因緣 名 為 最 勝 薩 埵  
ZH_T15_0591_001:0119c14_18	」答言：	 答 言  
ZH_T15_0591_001:0119c15_1	「天子！	 天 子  
ZH_T15_0591_001:0119c15_17	不可求法智得入故，故名最勝薩埵。	不 可 求 法 智 得 入 故  故 名 最 勝 薩 埵  
ZH_T15_0591_001:0119c16_3	」又復問言：	 又 復 問 言  
ZH_T15_0591_001:0119c16_9	「文殊師利！	 文 殊 師 利  
ZH_T15_0591_001:0119c16_17	以何義名淨薩埵？	以 何 義 名 淨 薩 埵  
ZH_T15_0591_001:0119c16_21	」答言：	 答 言  
ZH_T15_0591_001:0119c17_3	「天子！	 天 子  
ZH_T15_0591_001:0119c18_10	不與煩惱共住，為諸眾生滅煩惱故，發精進故，故名淨薩埵。	不 與 煩 惱 共 住  為 諸 眾 生 滅 煩 惱 故  發 精 進 故  故 名 淨 薩 埵  
ZH_T15_0591_001:0119c18_16	」又復問言：	 又 復 問 言  
ZH_T15_0591_001:0119c19_1	「文殊師利！	 文 殊 師 利  
ZH_T15_0591_001:0119c19_11	以何義故名極淨薩埵？	以 何 義 故 名 極 淨 薩 埵  
ZH_T15_0591_001:0119c19_15	」答言：	 答 言  
ZH_T15_0591_001:0119c19_19	「天子！	 天 子  
ZH_T15_0591_001:0119c20_17	令諸眾生行淨道故，以是義故，名極淨薩埵。	令 諸 眾 生 行 淨 道 故  以是義故  名 極 淨 薩 埵  
ZH_T15_0591_001:0119c21_3	」又復問言：	 又 復 問 言  
ZH_T15_0591_001:0119c21_9	「文殊師利！	 文 殊 師 利  
ZH_T15_0591_001:0119c21_18	以何義故名為導師？	以 何 義 故 名 為 導 師  
ZH_T15_0591_001:0119c22_1	」答言：	 答 言  
ZH_T15_0591_001:0119c22_5	「天子！	 天 子  
ZH_T15_0591_001:0119c23_9	住是道已，能令無量阿僧祇眾生得成熟故，故名導師。	住 是 道 已  能 令 無量阿僧祇 眾 生 得 成 熟 故  故 名 導 師  
ZH_T15_0591_001:0119c23_15	」又復問言：	 又 復 問 言  
ZH_T15_0591_001:0119c23_21	「文殊師利！	 文 殊 師 利  
ZH_T15_0591_001:0119c24_8	復以何義名調伏師？	復 以 何 義 名 調 伏 師  
ZH_T15_0591_001:0119c24_12	」答言：	 答 言  
ZH_T15_0591_001:0119c24_16	「天子！	 天 子  
ZH_T15_0591_001:0119c25_11	調伏眾生畢竟無諍故，名調伏大師。	調 伏 眾 生 畢 竟 無 諍 故  名 調 伏 大 師  
ZH_T15_0591_001:0119c25_17	」又復問言：	 又 復 問 言  
ZH_T15_0591_001:0119c26_2	「文殊師利！	 文 殊 師 利  
ZH_T15_0591_001:0119c26_11	云何菩薩成就勇健？	云 何 菩 薩 成 就 勇 健  
ZH_T15_0591_001:0119c26_15	」答言：	 答 言  
ZH_T15_0591_001:0119c26_19	「天子！	 天 子  
ZH_T15_0591_001:0119c28_5	調伏眾魔、怨敵等難，然後受有成熟眾生故，名菩薩成就勇健。	調 伏 眾 魔  怨 敵 等 難  然 後 受 有 成 熟 眾 生 故  名 菩 薩 成 就 勇 健  
ZH_T15_0591_001:0119c28_11	」又復問言：	 又 復 問 言  
ZH_T15_0591_001:0119c28_17	「文殊師利！	 文 殊 師 利  
ZH_T15_0591_001:0119c29_5	云何菩薩令他歡欣？	云 何 菩 薩 令 他 歡 欣  
ZH_T15_0591_001:0119c29_9	」答言：	 答 言  
ZH_T15_0591_001:0119c29_13	「天子！	 天 子  
ZH_T15_0591_001:0120a01_20	於先發誓得滿足已，不依聲聞、緣覺等乘，如是菩薩令他歡欣。	於 先 發 誓 得 滿 足 已  不 依 聲 聞  緣 覺 等 乘  如 是 菩 薩 令 他 歡 欣  
ZH_T15_0591_001:0120a02_4	」又復問言：	 又 復 問 言  
ZH_T15_0591_001:0120a02_10	「文殊師利！	 文 殊 師 利  
ZH_T15_0591_001:0120a02_19	云何菩薩得為最上？	云 何 菩 薩 得 為 最 上  
ZH_T15_0591_001:0120a03_2	」答言：	 答 言  
ZH_T15_0591_001:0120a03_6	「天子！	 天 子  
ZH_T15_0591_001:0120a04_16	當以聖智方便、善巧成熟眾生，現了攝受於正法中，如是菩薩得為最上。	當 以 聖 智 方 便  善 巧 成 熟 眾 生  現 了 攝 受 於 正 法 中  如 是 菩 薩 得 為 最 上  
ZH_T15_0591_001:0120a05_2	」又復問言：	 又 復 問 言  
ZH_T15_0591_001:0120a05_8	「文殊師利！	 文 殊 師 利  
ZH_T15_0591_001:0120a05_17	云何菩薩得為轉法？	云 何 菩 薩 得 為 轉 法  
ZH_T15_0591_001:0120a05_21	」答言：	 答 言  
ZH_T15_0591_001:0120a06_3	「天子！	 天 子  
ZH_T15_0591_001:0120a07_5	依佛攝言一切眾生而不能轉，如是菩薩得為轉法。	依 佛 攝 言 一 切 眾 生 而 不 能 轉  如 是 菩 薩 得 為 轉 法  
ZH_T15_0591_001:0120a07_11	」又復問言：	 又 復 問 言  
ZH_T15_0591_001:0120a07_17	「文殊師利！	 文 殊 師 利  
ZH_T15_0591_001:0120a08_5	云何菩薩當轉調伏？	云 何 菩 薩 當 轉 調 伏  
ZH_T15_0591_001:0120a08_9	」答言：	 答 言  
ZH_T15_0591_001:0120a08_13	「天子！	 天 子  
ZH_T15_0591_001:0120a09_16	菩薩持戒住戒，滅諸眾生所有疑網，如是菩薩名轉調伏。	菩 薩 持 戒 住 戒  滅 諸 眾 生 所 有 疑 網  如 是 菩 薩 名 轉 調 伏  
ZH_T15_0591_001:0120a10_2	」又復問言：	 又 復 問 言  
ZH_T15_0591_001:0120a10_8	「文殊師利！	 文 殊 師 利  
ZH_T15_0591_001:0120a10_17	云何菩薩當得轉義？	云 何 菩 薩 當 得 轉 義  
ZH_T15_0591_001:0120a10_21	」答言：	 答 言  
ZH_T15_0591_001:0120a11_3	「天子！	 天 子  
ZH_T15_0591_001:0120a12_2	如所聞行，真實與他，如是菩薩名為轉義。	如 所 聞 行  真 實 與 他  如 是 菩 薩 名 為 轉 義  
ZH_T15_0591_001:0120a12_8	」又復問言：	 又 復 問 言  
ZH_T15_0591_001:0120a12_14	「文殊師利！	 文 殊 師 利  
ZH_T15_0591_001:0120a13_6	云何菩薩為諸眾生成就利益？	云 何 菩 薩 為 諸 眾 生 成 就 利 益  
ZH_T15_0591_001:0120a13_10	」答言：	 答 言  
ZH_T15_0591_001:0120a13_14	「天子！	 天 子  
ZH_T15_0591_001:0120a14_11	所修諸善迴施眾生，如是菩薩成就利益。	所 修 諸 善 迴 施 眾 生  如 是 菩 薩 成 就 利 益  
ZH_T15_0591_001:0120a14_17	」又復問言：	 又 復 問 言  
ZH_T15_0591_001:0120a15_2	「文殊師利！	 文 殊 師 利  
ZH_T15_0591_001:0120a15_11	云何菩薩能作直心？	云 何 菩 薩 能 作 直 心  
ZH_T15_0591_001:0120a15_15	」答言：	 答 言  
ZH_T15_0591_001:0120a15_19	「天子！	 天 子  
ZH_T15_0591_001:0120a16_15	若自有犯而不覆藏，如是菩薩當得直心。	若 自 有 犯 而 不 覆 藏  如 是 菩 薩 當 得 直 心  
ZH_T15_0591_001:0120a17_1	」又復問言：	 又 復 問 言  
ZH_T15_0591_001:0120a17_7	「文殊師利！	 文 殊 師 利  
ZH_T15_0591_001:0120a17_16	云何菩薩當作正心？	云 何 菩 薩 當 作 正 心  
ZH_T15_0591_001:0120a17_20	」答言：	 答 言  
ZH_T15_0591_001:0120a18_1	「天子！	 天 子  
ZH_T15_0591_001:0120a19_5	其有眾生，有欲、瞋、癡而不瞋責，如是菩薩名為正心。	其 有 眾 生  有 欲  瞋  癡 而 不 瞋 責  如 是 菩 薩 名 為 正 心  
ZH_T15_0591_001:0120a19_11	」又復問言：	 又 復 問 言  
ZH_T15_0591_001:0120a19_17	「文殊師利！	 文 殊 師 利  
ZH_T15_0591_001:0120a20_5	云何菩薩當作不諂？	云 何 菩 薩 當 作 不 諂  
ZH_T15_0591_001:0120a20_9	」答言：	 答 言  
ZH_T15_0591_001:0120a20_13	「天子！	 天 子  
ZH_T15_0591_001:0120a21_7	如所言如所作，如是菩薩當得不諂。	如 所 言 如 所 作  如 是 菩 薩 當 得 不 諂  
ZH_T15_0591_001:0120a21_13	」又復問言：	 又 復 問 言  
ZH_T15_0591_001:0120a21_19	「文殊師利！	 文 殊 師 利  
ZH_T15_0591_001:0120a22_7	云何菩薩而不作幻？	云 何 菩 薩 而 不 作 幻  
ZH_T15_0591_001:0120a22_11	」答言：	 答 言  
ZH_T15_0591_001:0120a22_15	「天子！	 天 子  
ZH_T15_0591_001:0120a23_12	如心所念，口亦如是，如是菩薩得名不幻。	如 心 所 念  口 亦 如 是  如 是 菩 薩 得 名 不 幻  
ZH_T15_0591_001:0120a23_18	」又復問言：	 又 復 問 言  
ZH_T15_0591_001:0120a24_3	「文殊師利！	 文 殊 師 利  
ZH_T15_0591_001:0120a24_12	云何菩薩得無慢心？	云 何 菩 薩 得 無 慢 心  
ZH_T15_0591_001:0120a24_16	」答言：	 答 言  
ZH_T15_0591_001:0120a24_20	「天子！	 天 子  
ZH_T15_0591_001:0120a26_2	向諸眾生曲躬合掌亦不犯惡，如是菩薩得無慢心。	向 諸 眾 生 曲 躬 合 掌 亦 不 犯 惡  如 是 菩 薩 得 無 慢 心  
ZH_T15_0591_001:0120a26_8	」又復問言：	 又 復 問 言  
ZH_T15_0591_001:0120a26_14	「文殊師利！	 文 殊 師 利  
ZH_T15_0591_001:0120a27_2	云何菩薩作大施主？	云 何 菩 薩 作 大 施 主  
ZH_T15_0591_001:0120a27_6	」答言：	 答 言  
ZH_T15_0591_001:0120a27_10	「天子！	 天 子  
ZH_T15_0591_001:0120a28_11	若能成就菩提大捨，況復餘物，如是菩薩名大施主。	若 能 成 就 菩 提 大 捨  況 復 餘 物  如 是 菩 薩 名 大 施 主  
ZH_T15_0591_001:0120a28_17	」又復問言：	 又 復 問 言  
ZH_T15_0591_001:0120a29_2	「文殊師利！	 文 殊 師 利  
ZH_T15_0591_001:0120a29_11	云何菩薩得名持戒？	云 何 菩 薩 得 名 持 戒  
ZH_T15_0591_001:0120a29_15	」答言：	 答 言  
ZH_T15_0591_001:0120a29_19	「天子！	 天 子  
ZH_T15_0591_001:0120b02_2	若見破戒乃至為命，不捨菩提心，如是菩薩得名持戒。	若 見 破 戒 乃 至 為 命  不 捨 菩 提 心  如 是 菩 薩 得 名 持 戒  
ZH_T15_0591_001:0120b02_8	」又復問言：	 又 復 問 言  
ZH_T15_0591_001:0120b02_14	「文殊師利！	 文 殊 師 利  
ZH_T15_0591_001:0120b03_2	云何菩薩成就忍辱？	云 何 菩 薩 成 就 忍 辱  
ZH_T15_0591_001:0120b03_6	」答言：	 答 言  
ZH_T15_0591_001:0120b03_10	「天子！	 天 子  
ZH_T15_0591_001:0120b04_6	若受逼迫，不逼迫他，如是菩薩成就忍辱。	若 受 逼 迫  不 逼 迫 他  如 是 菩 薩 成 就 忍 辱  
ZH_T15_0591_001:0120b04_12	」又復問言：	 又 復 問 言  
ZH_T15_0591_001:0120b04_18	「文殊師利！	 文 殊 師 利  
ZH_T15_0591_001:0120b05_6	云何菩薩發勤精進？	云 何 菩 薩 發勤精進  
ZH_T15_0591_001:0120b05_10	」答言：	 答 言  
ZH_T15_0591_001:0120b05_14	「天子！	 天 子  
ZH_T15_0591_001:0120b06_13	若簡諸法，無法可得，如是菩薩名為發勤精進。	若 簡 諸 法  無 法 可 得  如 是 菩 薩 名 為 發勤精進  
ZH_T15_0591_001:0120b06_19	」又復問言：	 又 復 問 言  
ZH_T15_0591_001:0120b07_5	「文殊師利！	 文 殊 師 利  
ZH_T15_0591_001:0120b07_14	云何菩薩得名禪定？	云 何 菩 薩 得 名 禪 定  
ZH_T15_0591_001:0120b07_18	」答言：	 答 言  
ZH_T15_0591_001:0120b07_22	「天子！	 天 子  
ZH_T15_0591_001:0120b08_17	若能還現欲界中生，如是菩薩名得禪定。	若 能 還 現 欲 界 中 生  如 是 菩 薩 名 得 禪 定  
ZH_T15_0591_001:0120b09_3	」又復問言：	 又 復 問 言  
ZH_T15_0591_001:0120b09_9	「文殊師利！	 文 殊 師 利  
ZH_T15_0591_001:0120b09_18	云何菩薩成就般若？	云 何 菩 薩 成 就 般 若  
ZH_T15_0591_001:0120b10_1	」答言：	 答 言  
ZH_T15_0591_001:0120b10_5	「天子！	 天 子  
ZH_T15_0591_001:0120b11_1	若不作般若事，如是菩薩成就般若。	若 不 作 般 若 事  如 是 菩 薩 成 就 般 若  
ZH_T15_0591_001:0120b11_7	」又復問言：	 又 復 問 言  
ZH_T15_0591_001:0120b11_13	「文殊師利！	 文 殊 師 利  
ZH_T15_0591_001:0120b12_1	云何菩薩當行慈心？	云 何 菩 薩 當 行 慈 心  
ZH_T15_0591_001:0120b12_5	」答言：	 答 言  
ZH_T15_0591_001:0120b12_9	「天子！	 天 子  
ZH_T15_0591_001:0120b13_5	若能觀察眾生界空，如是菩薩名行慈心。	若 能 觀 察 眾 生 界 空  如 是 菩 薩 名 行 慈 心  
ZH_T15_0591_001:0120b13_11	」又復問言：	 又 復 問 言  
ZH_T15_0591_001:0120b13_17	「文殊師利！	 文 殊 師 利  
ZH_T15_0591_001:0120b14_5	云何菩薩當行悲心？	云 何 菩 薩 當 行 悲 心  
ZH_T15_0591_001:0120b14_9	」答言：	 答 言  
ZH_T15_0591_001:0120b14_13	「天子！	 天 子  
ZH_T15_0591_001:0120b16_2	若知諸法及與菩提，猶如虛空而不捨精進，如是菩薩名成就悲心。	若 知 諸 法 及 與 菩 提  猶如虛空 而 不捨精進  如 是 菩 薩 名 成 就 悲 心  
ZH_T15_0591_001:0120b16_8	」又復問言：	 又 復 問 言  
ZH_T15_0591_001:0120b16_14	「文殊師利！	 文 殊 師 利  
ZH_T15_0591_001:0120b17_2	云何菩薩當行喜心？	云 何 菩 薩 當 行 喜 心  
ZH_T15_0591_001:0120b17_6	」答言：	 答 言  
ZH_T15_0591_001:0120b17_10	「天子！	 天 子  
ZH_T15_0591_001:0120b18_15	若得默然及與寂靜，憙求諸法而不知足，如是菩薩名為知足。	若 得 默 然 及 與 寂 靜  憙 求 諸 法 而 不 知 足  如 是 菩 薩 名 為 知 足  
ZH_T15_0591_001:0120b19_1	」又復問言：	 又 復 問 言  
ZH_T15_0591_001:0120b19_7	「文殊師利！	 文 殊 師 利  
ZH_T15_0591_001:0120b19_16	云何菩薩能行捨心。	云 何 菩 薩 能 行 捨 心  
ZH_T15_0591_001:0120b19_20	」答言：	 答 言  
ZH_T15_0591_001:0120b20_1	「天子！	 天 子  
ZH_T15_0591_001:0120b21_8	若不被世界所沒，行於世間救世間故，如是菩薩能成捨心。	若 不 被 世 界 所 沒  行 於 世 間 救 世 間 故  如 是 菩 薩 能 成 捨 心  
ZH_T15_0591_001:0120b21_14	」又復問言：	 又 復 問 言  
ZH_T15_0591_001:0120b21_20	「文殊師利！	 文 殊 師 利  
ZH_T15_0591_001:0120b22_8	云何菩薩得清淨身？	云 何 菩 薩 得 清 淨 身  
ZH_T15_0591_001:0120b22_12	」答言：	 答 言  
ZH_T15_0591_001:0120b22_16	「天子！	 天 子  
ZH_T15_0591_001:0120b24_1	若以如幻化身示現眾生平等之身，如是菩薩能得淨身。	若 以 如 幻 化 身 示 現 眾 生 平 等 之 身  如 是 菩 薩 能 得 淨 身  
ZH_T15_0591_001:0120b24_7	」又復問言：	 又 復 問 言  
ZH_T15_0591_001:0120b24_13	「文殊師利！	 文 殊 師 利  
ZH_T15_0591_001:0120b25_1	云何菩薩得清淨口？	云 何 菩 薩 得 清 淨 口  
ZH_T15_0591_001:0120b25_5	」答言：	 答 言  
ZH_T15_0591_001:0120b25_9	「天子！	 天 子  
ZH_T15_0591_001:0120b26_17	若能為諸眾生具足音聲，演說法要而無過患，如是菩薩能清淨口業。	若 能 為 諸 眾 生 具 足 音 聲  演 說 法 要 而 無 過 患  如 是 菩 薩 能 清 淨 口 業  
ZH_T15_0591_001:0120b27_3	」又復問言：	 又 復 問 言  
ZH_T15_0591_001:0120b27_9	「文殊師利！	 文 殊 師 利  
ZH_T15_0591_001:0120b27_18	云何菩薩能清淨心？	云 何 菩 薩 能 清 淨 心  
ZH_T15_0591_001:0120b28_1	」答言：	 答 言  
ZH_T15_0591_001:0120b28_5	「天子！	 天 子  
ZH_T15_0591_001:0120b29_3	若知諸心皆是一心，如是菩薩名得淨心。	若 知 諸 心 皆 是 一 心  如 是 菩 薩 名 得 淨 心  
ZH_T15_0591_001:0120b29_9	」又復問言：	 又 復 問 言  
ZH_T15_0591_001:0120b29_15	「文殊師利！	 文 殊 師 利  
ZH_T15_0591_001:0120c01_2	云何菩薩能得天眼？	云 何 菩 薩 能 得 天 眼  
ZH_T15_0591_001:0120c01_6	」答言：	 答 言  
ZH_T15_0591_001:0120c01_10	「天子！	 天 子  
ZH_T15_0591_001:0120c02_15	見諸色形當離諸色，常觀諸色遠離諸色，如是菩薩名得天眼。	見 諸 色 形 當 離 諸 色  常 觀 諸 色 遠 離 諸 色  如 是 菩 薩 名 得 天 眼  
ZH_T15_0591_001:0120c03_1	」又復問言：	 又 復 問 言  
ZH_T15_0591_001:0120c03_7	「文殊師利！	 文 殊 師 利  
ZH_T15_0591_001:0120c03_16	云何菩薩名得天耳？	云 何 菩 薩 名 得 天 耳  
ZH_T15_0591_001:0120c03_20	」答言：	 答 言  
ZH_T15_0591_001:0120c04_1	「天子！	 天 子  
ZH_T15_0591_001:0120c05_5	若聞諸聲，當觀諸聲遠離聲相，如是菩薩名得天耳。	若 聞 諸 聲  當 觀 諸 聲 遠 離 聲 相  如 是 菩 薩 名 得 天 耳  
ZH_T15_0591_001:0120c05_11	」又復問言：	 又 復 問 言  
ZH_T15_0591_001:0120c05_17	「文殊師利！	 文 殊 師 利  
ZH_T15_0591_001:0120c06_5	云何菩薩能知他心？	云 何 菩 薩 能 知 他 心  
ZH_T15_0591_001:0120c06_9	」答言：	 答 言  
ZH_T15_0591_001:0120c06_13	「天子！	 天 子  
ZH_T15_0591_001:0120c07_10	若知心行流注生滅，如是菩薩能知他心。	若 知 心 行 流 注 生 滅  如 是 菩 薩 能 知 他 心  
ZH_T15_0591_001:0120c07_16	」又復問言：	 又 復 問 言  
ZH_T15_0591_001:0120c08_1	「文殊師利！	 文 殊 師 利  
ZH_T15_0591_001:0120c08_10	云何菩薩能知宿命？	云 何 菩 薩 能 知 宿 命  
ZH_T15_0591_001:0120c08_14	」答言：	 答 言  
ZH_T15_0591_001:0120c08_18	「天子！	 天 子  
ZH_T15_0591_001:0120c09_19	若念本際即是實際，而不增長，如是菩薩能知宿命。	若 念 本 際 即 是 實 際  而 不 增 長  如 是 菩 薩 能 知 宿 命  
ZH_T15_0591_001:0120c10_4	」又復問言：	 又 復 問 言  
ZH_T15_0591_001:0120c10_10	「文殊師利！	 文 殊 師 利  
ZH_T15_0591_001:0120c10_19	云何菩薩能得神通？	云 何 菩 薩 能 得 神 通  
ZH_T15_0591_001:0120c11_2	」答言：	 答 言  
ZH_T15_0591_001:0120c11_6	「天子！	 天 子  
ZH_T15_0591_001:0120c12_8	若示諸幻而能不為幻業所染，如是菩薩名得神通。	若 示 諸 幻 而 能 不 為 幻 業 所 染  如 是 菩 薩 名 得 神 通  
ZH_T15_0591_001:0120c12_14	」又復問言：	 又 復 問 言  
ZH_T15_0591_001:0120c12_20	「文殊師利！	 文 殊 師 利  
ZH_T15_0591_001:0120c13_8	云何菩薩得為廣大？	云 何 菩 薩 得 為 廣 大  
ZH_T15_0591_001:0120c13_12	」答言：	 答 言  
ZH_T15_0591_001:0120c13_16	「天子！	 天 子  
ZH_T15_0591_001:0120c14_11	當化無邊眾生，如是菩薩名得廣大。	當 化 無 邊 眾 生  如 是 菩 薩 名 得 廣 大  
ZH_T15_0591_001:0120c14_17	」又復問言：	 又 復 問 言  
ZH_T15_0591_001:0120c15_2	「文殊師利！	 文 殊 師 利  
ZH_T15_0591_001:0120c15_11	云何菩薩當名獨行？	云 何 菩 薩 當 名 獨 行  
ZH_T15_0591_001:0120c15_15	」答言：	 答 言  
ZH_T15_0591_001:0120c15_19	「天子！	 天 子  
ZH_T15_0591_001:0120c16_14	若不與諸根共住，如是菩薩名為獨行。	若 不 與 諸 根 共 住  如 是 菩 薩 名 為 獨 行  
ZH_T15_0591_001:0120c16_20	」又復問言：	 又 復 問 言  
ZH_T15_0591_001:0120c17_5	「文殊師利！	 文 殊 師 利  
ZH_T15_0591_001:0120c17_14	云何菩薩能作調伏？	云 何 菩 薩 能 作 調 伏  
ZH_T15_0591_001:0120c17_18	」答言：	 答 言  
ZH_T15_0591_001:0120c17_22	「天子！	 天 子  
ZH_T15_0591_001:0120c18_17	若得不動不瞋法故，如是菩薩名得調伏。	若 得 不 動 不 瞋 法 故  如 是 菩 薩 名 得 調 伏  
ZH_T15_0591_001:0120c19_3	」又復問言：	 又 復 問 言  
ZH_T15_0591_001:0120c19_9	「文殊師利！	 文 殊 師 利  
ZH_T15_0591_001:0120c19_18	云何菩薩能得寂靜？	云 何 菩 薩 能 得 寂 靜  
ZH_T15_0591_001:0120c20_1	」答言：	 答 言  
ZH_T15_0591_001:0120c20_5	「天子！	 天 子  
ZH_T15_0591_001:0120c22_2	若在煩惱，不為諸惡煩惱所燒，為諸眾生滅煩惱故而演說法，如是菩薩名得寂靜。	若 在 煩 惱  不 為 諸 惡 煩 惱 所 燒  為 諸 眾 生 滅 煩 惱 故 而 演 說 法  如 是 菩 薩 名 得 寂 靜  
ZH_T15_0591_001:0120c22_8	」又復問言：	 又 復 問 言  
ZH_T15_0591_001:0120c22_14	「文殊師利！	 文 殊 師 利  
ZH_T15_0591_001:0120c23_2	云何菩薩能得信心？	云 何 菩 薩 能 得 信 心  
ZH_T15_0591_001:0120c23_6	」答言：	 答 言  
ZH_T15_0591_001:0120c23_10	「天子！	 天 子  
ZH_T15_0591_001:0120c24_8	若以佛身破時而不能破，如是菩薩當得信心。	若 以 佛 身 破 時 而 不 能 破  如 是 菩 薩 當 得 信 心  
ZH_T15_0591_001:0120c24_14	」又復問言：	 又 復 問 言  
ZH_T15_0591_001:0120c24_20	「文殊師利！	 文 殊 師 利  
ZH_T15_0591_001:0120c25_8	云何菩薩作巧方便？	云 何 菩 薩 作 巧 方 便  
ZH_T15_0591_001:0120c25_12	」答言：	 答 言  
ZH_T15_0591_001:0120c25_16	「天子！	 天 子  
ZH_T15_0591_001:0120c26_13	若見菩提與眾生共，如是菩薩名巧方便。	若 見 菩 提 與 眾 生 共  如 是 菩 薩 名 巧 方 便  
ZH_T15_0591_001:0120c29_1	」爾時文殊師利說此法時，是大眾中有一萬二千眾生發菩提心，有五百菩薩得無生法忍。	 爾 時 文 殊 師 利 說 此 法 時  是 大 眾 中 有 一 萬 二 千 眾 生 發菩提心  有 五 百 菩 薩 得無生法忍  
ZH_T15_0591_001:0120c29_17	爾時，世尊讚文殊師利童真菩薩言：	爾 時  世 尊 讚 文 殊 師 利 童 真 菩 薩 言  
ZH_T15_0591_001:0121a01_2	「文殊師利！	 文 殊 師 利  
ZH_T15_0591_001:0121a01_8	善哉，善哉！	善 哉  善 哉  
ZH_T15_0591_001:0121a01_17	為諸菩薩善說此法。	為 諸 菩 薩 善 說 此 法  
ZH_T15_0591_001:0121a02_2	如是，如是！	如 是  如 是  
ZH_T15_0591_001:0121a03_11	能為彼等善勝丈夫說如是等諸大功德，自餘復有無量阿僧祇。	能 為 彼 等 善 勝 丈 夫 說 如 是 等 諸 大 功 德  自 餘 復 有 無量阿僧祇  
ZH_T15_0591_001:0121a04_18	」爾時，商主天子復問文殊師利童真菩薩言：	 爾 時  商 主 天 子 復 問 文 殊 師 利 童 真 菩 薩 言  
ZH_T15_0591_001:0121a05_5	「文殊師利！	 文 殊 師 利  
ZH_T15_0591_001:0121a05_19	汝於昔供養幾所佛，得如是辯？	汝 於 昔 供 養 幾 所 佛  得 如 是 辯  
ZH_T15_0591_001:0121a06_1	」答言：	 答 言  
ZH_T15_0591_001:0121a06_5	「天子！	 天 子  
ZH_T15_0591_001:0121a06_15	譬如化人，心思滅相。	譬 如 化 人  心 思 滅 相  
ZH_T15_0591_001:0121a06_21	」又復問言：	 又 復 問 言  
ZH_T15_0591_001:0121a07_3	「文殊師利！	 文 殊 師 利  
ZH_T15_0591_001:0121a07_13	化無心思，況復非化？	化 無 心 思  況 復 非 化  
ZH_T15_0591_001:0121a07_17	」答言：	 答 言  
ZH_T15_0591_001:0121a07_21	「天子！	 天 子  
ZH_T15_0591_001:0121a08_17	諸佛如來體相如是，彼如是相供養承事。	諸佛如來 體 相 如 是  彼 如 是 相 供 養 承 事  
ZH_T15_0591_001:0121a09_3	」又復問言：	 又 復 問 言  
ZH_T15_0591_001:0121a09_9	「文殊師利！	 文 殊 師 利  
ZH_T15_0591_001:0121a09_20	汝於幾時行檀那波羅蜜？	汝 於 幾 時 行 檀 那 波 羅 蜜  
ZH_T15_0591_001:0121a10_2	」答言：	 答 言  
ZH_T15_0591_001:0121a10_6	「天子！	 天 子  
ZH_T15_0591_001:0121a10_15	若為如來之所變化。	若 為 如 來 之 所 變 化  
ZH_T15_0591_001:0121a10_21	」又復問言：	 又 復 問 言  
ZH_T15_0591_001:0121a11_5	「我向問汝：	 我 向 問 汝  
ZH_T15_0591_001:0121a11_17	『汝於幾時行檀那波羅蜜？	 汝 於 幾 時 行 檀 那 波 羅 蜜  
ZH_T15_0591_001:0121a12_5	』汝今云何作如是答？	 汝 今 云 何 作 如 是 答  
ZH_T15_0591_001:0121a12_9	」答言：	 答 言  
ZH_T15_0591_001:0121a12_13	「天子！	 天 子  
ZH_T15_0591_001:0121a13_1	彼無可答，我答如是。	彼 無 可 答  我 答 如 是  
ZH_T15_0591_001:0121a13_7	」文殊又言：	 文 殊 又 言  
ZH_T15_0591_001:0121a14_7	「化相如是，當云何答我於許時行檀那波羅蜜？	 化 相 如 是  當 云 何 答 我 於 許 時 行 檀 那 波 羅 蜜  
ZH_T15_0591_001:0121a14_13	」又復問言：	 又 復 問 言  
ZH_T15_0591_001:0121a14_19	「文殊師利！	 文 殊 師 利  
ZH_T15_0591_001:0121a15_8	如我惟忖，汝寧慳耶？	如 我 惟 忖  汝 寧 慳 耶  
ZH_T15_0591_001:0121a15_12	」答言：	 答 言  
ZH_T15_0591_001:0121a15_16	「天子！	 天 子  
ZH_T15_0591_001:0121a15_21	我實為慳。	我 實 為 慳  
ZH_T15_0591_001:0121a16_3	」又復問言：	 又 復 問 言  
ZH_T15_0591_001:0121a16_13	「以何因緣作如是說！	 以何因緣 作如是說  
ZH_T15_0591_001:0121a16_17	」答言：	 答 言  
ZH_T15_0591_001:0121a16_21	「天子！	 天 子  
ZH_T15_0591_001:0121a17_8	若心不捨，是則名慳。	若 心 不 捨  是 則 名 慳  
ZH_T15_0591_001:0121a17_14	」又復問言：	 又 復 問 言  
ZH_T15_0591_001:0121a17_20	「文殊師利！	 文 殊 師 利  
ZH_T15_0591_001:0121a18_7	云何不捨而得名慳？	云 何 不 捨 而 得 名 慳  
ZH_T15_0591_001:0121a18_14	」文殊師利言：	 文 殊 師 利 言  
ZH_T15_0591_001:0121a18_18	「天子！	 天 子  
ZH_T15_0591_001:0121a19_15	我常不捨諸佛法眾，而亦不捨一切眾生。	我 常 不 捨 諸 佛 法 眾  而 亦 不 捨 一 切 眾 生  
ZH_T15_0591_001:0121a20_6	以是義故，說我為慳。	以是義故  說 我 為 慳  
ZH_T15_0591_001:0121a20_12	」又復問言：	 又 復 問 言  
ZH_T15_0591_001:0121a21_8	「如我惟忖文殊所說，汝於今者此亦破戒！	 如 我 惟 忖 文 殊 所 說  汝 於 今 者 此 亦 破 戒  
ZH_T15_0591_001:0121a21_12	」答言：	 答 言  
ZH_T15_0591_001:0121a21_16	「天子！	 天 子  
ZH_T15_0591_001:0121a21_21	我亦破戒。	我 亦 破 戒  
ZH_T15_0591_001:0121a22_4	」又復問言：	 又 復 問 言  
ZH_T15_0591_001:0121a22_10	「文殊師利！	 文 殊 師 利  
ZH_T15_0591_001:0121a22_19	以何因緣作如是說？	以何因緣 作如是說  
ZH_T15_0591_001:0121a23_2	」答言：	 答 言  
ZH_T15_0591_001:0121a23_6	「天子！	 天 子  
ZH_T15_0591_001:0121a23_20	若人破戒，彼豈不墮三惡道耶？	若 人 破 戒  彼 豈 不 墮 三 惡 道 耶  
ZH_T15_0591_001:0121a24_4	」天子答言：	 天 子 答 言  
ZH_T15_0591_001:0121a24_10	「實如聖教！	 實 如 聖 教  
ZH_T15_0591_001:0121a24_17	」文殊師利言：	 文 殊 師 利 言  
ZH_T15_0591_001:0121a24_21	「天子！	 天 子  
ZH_T15_0591_001:0121a25_12	我故思惟墮於惡道、成熟眾生。	我 故 思 惟 墮 於 惡 道  成 熟 眾 生  
ZH_T15_0591_001:0121a26_2	以是義故，稱我破戒。	以是義故  稱 我 破 戒  
ZH_T15_0591_001:0121a26_8	」又復問言：	 又 復 問 言  
ZH_T15_0591_001:0121a26_14	「文殊師利！	 文 殊 師 利  
ZH_T15_0591_001:0121a27_2	汝寧不有瞋恚心耶？	汝 寧 不 有瞋恚心 耶  
ZH_T15_0591_001:0121a27_9	」文殊師利言：	 文 殊 師 利 言  
ZH_T15_0591_001:0121a27_16	「如是，天子！	 如 是  天 子  
ZH_T15_0591_001:0121a27_22	」又復問言：	 又 復 問 言  
ZH_T15_0591_001:0121a28_7	「以何因緣作如是說？	 以何因緣 作如是說  
ZH_T15_0591_001:0121a28_14	」文殊師利言：	 文 殊 師 利 言  
ZH_T15_0591_001:0121a29_4	「寧不以瞋心是無愛耶？	 寧 不 以 瞋 心 是 無 愛 耶  
ZH_T15_0591_001:0121a29_8	」答言：	 答 言  
ZH_T15_0591_001:0121a29_12	「如是！	 如 是  
ZH_T15_0591_001:0121a29_19	」文殊師利言：	 文 殊 師 利 言  
ZH_T15_0591_001:0121b01_1	「是故天子！	 是 故 天 子  
ZH_T15_0591_001:0121b01_16	我於煩惱、聲聞、緣覺無有愛念。	我 於 煩 惱  聲 聞  緣 覺 無 有 愛 念  
ZH_T15_0591_001:0121b02_4	以是義故，我有瞋心。	以是義故  我 有 瞋 心  
ZH_T15_0591_001:0121b02_10	」又復問言：	 又 復 問 言  
ZH_T15_0591_001:0121b02_16	「文殊師利！	 文 殊 師 利  
ZH_T15_0591_001:0121b03_4	汝今寧有懈怠心也？	汝 今 寧 有 懈 怠 心 也  
ZH_T15_0591_001:0121b03_8	」答言：	 答 言  
ZH_T15_0591_001:0121b03_12	「如是！	 如 是  
ZH_T15_0591_001:0121b03_18	」又復問言：	 又 復 問 言  
ZH_T15_0591_001:0121b03_24	「文殊師利！	 文 殊 師 利  
ZH_T15_0591_001:0121b04_8	以何因緣作如是說？	以何因緣 作如是說  
ZH_T15_0591_001:0121b04_12	」答言：	 答 言  
ZH_T15_0591_001:0121b04_16	「天子！	 天 子  
ZH_T15_0591_001:0121b05_10	夫懈怠者，不以身、口、意發修諸行。	夫 懈 怠 者  不 以 身  口  意 發 修 諸 行  
ZH_T15_0591_001:0121b06_9	我今如是，亦不廢行，亦不欲行，不捨不取。	我 今 如 是  亦 不 廢 行  亦 不 欲 行  不 捨 不 取  
ZH_T15_0591_001:0121b06_19	以是義故，我名懈怠。	以是義故  我 名 懈 怠  
ZH_T15_0591_001:0121b07_4	」又復問言：	 又 復 問 言  
ZH_T15_0591_001:0121b07_10	「文殊師利！	 文 殊 師 利  
ZH_T15_0591_001:0121b07_19	汝寧復有散亂心耶？	汝 寧 復 有 散 亂 心 耶  
ZH_T15_0591_001:0121b08_2	」答言：	 答 言  
ZH_T15_0591_001:0121b08_6	「如是！	 如 是  
ZH_T15_0591_001:0121b08_12	」又復問言：	 又 復 問 言  
ZH_T15_0591_001:0121b08_22	「以何因緣作如是說？	 以何因緣 作如是說  
ZH_T15_0591_001:0121b09_2	」答言：	 答 言  
ZH_T15_0591_001:0121b09_6	「天子！	 天 子  
ZH_T15_0591_001:0121b10_4	夫懈怠者無有處住，彼亦說言是散亂心。	夫 懈 怠 者 無 有 處 住  彼 亦 說 言 是 散 亂 心  
ZH_T15_0591_001:0121b10_7	天子！	天 子  
ZH_T15_0591_001:0121b11_11	我於聖中心得解脫，成熟一切諸眾生故，無有住處。	我 於 聖 中 心得解脫  成 熟 一 切 諸 眾 生 故  無有住處  
ZH_T15_0591_001:0121b12_1	以是義故，稱我散亂。	以是義故  稱 我 散 亂  
ZH_T15_0591_001:0121b12_7	」又復問言：	 又 復 問 言  
ZH_T15_0591_001:0121b12_13	「文殊師利！	 文 殊 師 利  
ZH_T15_0591_001:0121b13_1	汝於今者豈無智也？	汝 於 今 者 豈 無 智 也  
ZH_T15_0591_001:0121b13_5	」答言：	 答 言  
ZH_T15_0591_001:0121b13_12	「如是，天子！	 如 是  天 子  
ZH_T15_0591_001:0121b13_18	」又復問言：	 又 復 問 言  
ZH_T15_0591_001:0121b13_24	「文殊師利！	 文 殊 師 利  
ZH_T15_0591_001:0121b14_8	以何義故作如是說？	以 何 義 故 作如是說  
ZH_T15_0591_001:0121b14_12	」答言：	 答 言  
ZH_T15_0591_001:0121b14_16	「天子！	 天 子  
ZH_T15_0591_001:0121b16_4	汝豈不以無智慧故，不畏生死，不怖煩惱，共迷惑眾生同處娛樂？	汝 豈 不 以 無 智 慧 故  不 畏 生 死  不 怖 煩 惱  共 迷 惑 眾 生 同 處 娛 樂  
ZH_T15_0591_001:0121b16_8	」答言：	 答 言  
ZH_T15_0591_001:0121b16_17	「如是，文殊師利！	 如 是  文 殊 師 利  
ZH_T15_0591_001:0121b16_23	」文殊又言：	 文 殊 又 言  
ZH_T15_0591_001:0121b17_3	「天子！	 天 子  
ZH_T15_0591_001:0121b19_7	我於生死、諸煩惱中不畏不怖，共迷惑眾生一處安住，同彼娛樂為成熟故，是故稱我無有智慧。	我 於 生 死  諸 煩 惱 中 不 畏 不 怖  共 迷 惑 眾 生 一 處 安 住  同 彼 娛 樂 為 成 熟 故  是 故 稱 我 無 有 智 慧  
ZH_T15_0591_001:0121b19_13	」又復問言：	 又 復 問 言  
ZH_T15_0591_001:0121b19_19	「文殊師利！	 文 殊 師 利  
ZH_T15_0591_001:0121b20_12	汝於今者豈可非是世間福田也？	汝 於 今 者 豈 可 非 是 世 間 福 田 也  
ZH_T15_0591_001:0121b20_16	」答言：	 答 言  
ZH_T15_0591_001:0121b20_20	「天子！	 天 子  
ZH_T15_0591_001:0121b21_4	殺害福田故。	殺 害 福 田 故  
ZH_T15_0591_001:0121b21_10	」又復問言：	 又 復 問 言  
ZH_T15_0591_001:0121b21_16	「文殊師利！	 文 殊 師 利  
ZH_T15_0591_001:0121b22_4	以何義故作如是說？	以 何 義 故 作如是說  
ZH_T15_0591_001:0121b22_8	」答言：	 答 言  
ZH_T15_0591_001:0121b22_12	「天子！	 天 子  
ZH_T15_0591_001:0121b22_24	夫應殺者，是欲、恚、癡。	夫 應 殺 者  是 欲  恚  癡  
ZH_T15_0591_001:0121b23_11	若能殺彼，是則大福田也！	若 能 殺 彼  是 則 大 福 田 也  
ZH_T15_0591_001:0121b23_17	」又復問言：	 又 復 問 言  
ZH_T15_0591_001:0121b24_1	「文殊師利！	 文 殊 師 利  
ZH_T15_0591_001:0121b24_14	世間眾生聞汝所說多生恐怖！	世 間 眾 生 聞 汝 所 說 多 生 恐 怖  
ZH_T15_0591_001:0121b24_18	」答言：	 答 言  
ZH_T15_0591_001:0121b25_1	「天子！	 天 子  
ZH_T15_0591_001:0121b25_16	若實際恐怖，是即世間亦生恐怖。	若 實 際 恐 怖  是 即 世 間 亦 生 恐 怖  
ZH_T15_0591_001:0121b26_2	所以者何？	所以者何  
ZH_T15_0591_001:0121b26_16	一切世間不離實際，住於實際。	一切世間 不 離 實 際  住 於 實 際  
ZH_T15_0591_001:0121b27_1	」又復問言：	 又 復 問 言  
ZH_T15_0591_001:0121b27_7	「文殊師利！	 文 殊 師 利  
ZH_T15_0591_001:0121b27_21	若復有人毀汝所說，彼將何去？	若 復 有 人 毀 汝 所 說  彼 將 何 去  
ZH_T15_0591_001:0121b28_2	」答言：	 答 言  
ZH_T15_0591_001:0121b28_6	「天子！	 天 子  
ZH_T15_0591_001:0121b28_11	當向涅槃！	當 向 涅 槃  
ZH_T15_0591_001:0121b28_17	」又復問言：	 又 復 問 言  
ZH_T15_0591_001:0121b28_23	「文殊師利！	 文 殊 師 利  
ZH_T15_0591_001:0121b29_8	以何因緣作如是說？	以何因緣 作如是說  
ZH_T15_0591_001:0121b29_12	」答言：	 答 言  
ZH_T15_0591_001:0121b29_16	「天子！	 天 子  
ZH_T15_0591_001:0121c01_14	一切無有不毀語言，而能得至聖解脫中者。	一 切 無 有 不 毀 語 言  而 能 得 至 聖 解 脫 中 者  
ZH_T15_0591_001:0121c01_19	所以者何？	所以者何  
ZH_T15_0591_001:0121c02_18	其聖道中無有名字、章句、語言可說可示。	其 聖 道 中 無 有 名 字  章 句  語 言 可 說 可 示  
ZH_T15_0591_001:0121c03_10	若不信者，彼等當不解脫！	若 不 信 者  彼 等 當 不 解 脫  
ZH_T15_0591_001:0121c03_16	」又復問言：	 又 復 問 言  
ZH_T15_0591_001:0121c03_22	「文殊師利！	 文 殊 師 利  
ZH_T15_0591_001:0121c04_8	以何因緣作如是說？	以何因緣 作如是說  
ZH_T15_0591_001:0121c04_12	」答言：	 答 言  
ZH_T15_0591_001:0121c04_16	「天子！	 天 子  
ZH_T15_0591_001:0121c05_6	不可已得解脫復得解脫。	不 可 已 得 解 脫 復 得 解 脫  
ZH_T15_0591_001:0121c05_12	」又復問言：	 又 復 問 言  
ZH_T15_0591_001:0121c05_18	「文殊師利！	 文 殊 師 利  
ZH_T15_0591_001:0121c06_10	謗正法者，彼豈不墮地獄中耶？	謗 正 法 者  彼 豈 不 墮 地 獄 中 耶  
ZH_T15_0591_001:0121c06_14	」答言：	 答 言  
ZH_T15_0591_001:0121c06_18	「天子！	 天 子  
ZH_T15_0591_001:0121c07_6	夫解脫者，一切無塵。	夫 解 脫 者  一 切 無 塵  
ZH_T15_0591_001:0121c07_12	」又復問言：	 又 復 問 言  
ZH_T15_0591_001:0121c07_18	「文殊師利！	 文 殊 師 利  
ZH_T15_0591_001:0121c08_5	汝所說法皆無所助。	汝 所 說 法 皆 無 所 助  
ZH_T15_0591_001:0121c08_9	」答言：	 答 言  
ZH_T15_0591_001:0121c08_13	「天子！	 天 子  
ZH_T15_0591_001:0121c09_2	於空、無相、無願不可有助。	於 空  無 相  無 願 不 可 有 助  
ZH_T15_0591_001:0121c09_8	」又復問言：	 又 復 問 言  
ZH_T15_0591_001:0121c09_14	「文殊師利！	 文 殊 師 利  
ZH_T15_0591_001:0121c10_2	夫空行者當何所行？	夫 空 行 者 當 何 所 行  
ZH_T15_0591_001:0121c10_6	」答言：	 答 言  
ZH_T15_0591_001:0121c10_10	「天子！	 天 子  
ZH_T15_0591_001:0121c11_1	空行者即為一切眾生慈行。	空 行 者 即 為 一 切 眾 生 慈 行  
ZH_T15_0591_001:0121c11_6	所以者何？	所以者何  
ZH_T15_0591_001:0121c11_18	夫空者不離一切諸眾生故。	夫 空 者 不 離 一 切 諸 眾 生 故  
ZH_T15_0591_001:0121c12_4	」又復問言：	 又 復 問 言  
ZH_T15_0591_001:0121c12_10	「文殊師利！	 文 殊 師 利  
ZH_T15_0591_001:0121c13_4	云何菩薩於諸眾生至於邊際？	云 何 菩 薩 於 諸 眾 生 至 於 邊 際  
ZH_T15_0591_001:0121c13_8	」答言：	 答 言  
ZH_T15_0591_001:0121c13_12	「天子！	 天 子  
ZH_T15_0591_001:0121c15_3	若見諸法從因緣生，亦復不墮斷、常見中，以是義故，菩薩名至眾生邊際。	若 見 諸 法 從因緣生  亦 復 不 墮 斷  常 見 中  以是義故  菩 薩 名 至 眾 生 邊 際  
ZH_T15_0591_001:0121c15_9	」又復問言：	 又 復 問 言  
ZH_T15_0591_001:0121c15_15	「文殊師利！	 文 殊 師 利  
ZH_T15_0591_001:0121c16_2	何界是眾生界也？	何 界 是 眾 生 界 也  
ZH_T15_0591_001:0121c16_6	」答言：	 答 言  
ZH_T15_0591_001:0121c16_10	「天子！	 天 子  
ZH_T15_0591_001:0121c16_18	法界是眾生界也。	法 界 是 眾 生 界 也  
ZH_T15_0591_001:0121c17_1	」又復問言：	 又 復 問 言  
ZH_T15_0591_001:0121c17_7	「文殊師利！	 文 殊 師 利  
ZH_T15_0591_001:0121c17_15	法界復是何界也？	法 界 復 是 何 界 也  
ZH_T15_0591_001:0121c17_19	」答言：	 答 言  
ZH_T15_0591_001:0121c17_23	「天子！	 天 子  
ZH_T15_0591_001:0121c18_8	虛空性界是法界也。	虛 空 性 界 是 法 界 也  
ZH_T15_0591_001:0121c18_14	」又復問言：	 又 復 問 言  
ZH_T15_0591_001:0121c18_20	「文殊師利！	 文 殊 師 利  
ZH_T15_0591_001:0121c19_9	其虛空界復是何界也？	其 虛 空 界 復 是 何 界 也  
ZH_T15_0591_001:0121c19_13	」答言：	 答 言  
ZH_T15_0591_001:0121c19_17	「天子！	 天 子  
ZH_T15_0591_001:0121c20_8	超越一切境界是虛空界也。	超 越 一切境界 是 虛 空 界 也  
ZH_T15_0591_001:0121c20_14	」又復問言：	 又 復 問 言  
ZH_T15_0591_001:0121c20_20	「文殊師利！	 文 殊 師 利  
ZH_T15_0591_001:0121c21_8	其佛境界何境界也？	其 佛 境 界 何 境 界 也  
ZH_T15_0591_001:0121c21_12	」答言：	 答 言  
ZH_T15_0591_001:0121c21_16	「天子！	 天 子  
ZH_T15_0591_001:0121c22_19	其眼境界是佛境界，然其佛界亦復非眼、色、識境界；	其 眼 境 界 是 佛 境 界  然 其 佛 界 亦 復 非 眼  色  識 境 界  
ZH_T15_0591_001:0121c24_1	耳境界即是佛界，然其佛界亦復非耳、聲、識境界；	耳 境 界 即 是 佛 界  然 其 佛 界 亦 復 非 耳  聲  識 境 界  
ZH_T15_0591_001:0121c25_7	其鼻境界是佛境界，然其佛界亦復非鼻、香、識境界；	其 鼻 境 界 是 佛 境 界  然 其 佛 界 亦 復 非 鼻  香  識 境 界  
ZH_T15_0591_001:0121c26_10	其舌境界是佛境界，然其佛界亦復非舌、味、識境界；	其 舌 境 界 是 佛 境 界  然 其 佛 界 亦 復 非 舌  味  識 境 界  
ZH_T15_0591_001:0121c27_13	身境界是佛境界，然其佛界亦復非身、觸、識境界；	身 境 界 是 佛 境 界  然 其 佛 界 亦 復 非 身  觸  識 境 界  
ZH_T15_0591_001:0121c28_16	意境界是佛境界，然其佛界亦復非意、法、識境界；	意 境 界 是 佛 境 界  然 其 佛 界 亦 復 非 意  法  識 境 界  
ZH_T15_0591_001:0121c29_16	色境界是佛境界，然其佛界亦復非是色境界也；	色 境 界 是 佛 境 界  然 其 佛 界 亦 復 非 是 色 境 界 也  
ZH_T15_0591_001:0122a01_14	受境界是佛境界，然其佛界亦非受界；	受 境 界 是 佛 境 界  然 其 佛 界 亦 非 受 界  
ZH_T15_0591_001:0122a02_12	想境界是佛境界，然其佛界不觀境界；	想 境 界 是 佛 境 界  然 其 佛 界 不 觀 境 界  
ZH_T15_0591_001:0122a03_15	諸行境界是佛境界，然其佛界亦復不可造作境界；	諸 行 境 界 是 佛 境 界  然 其 佛 界 亦 復 不 可 造 作 境 界  
ZH_T15_0591_001:0122a04_18	諸識境界是佛境界，然其佛界亦復非是了知境界；	諸 識 境 界 是 佛 境 界  然 其 佛 界 亦 復 非 是 了 知 境 界  
ZH_T15_0591_001:0122a06_3	無明境界是佛境界，然其佛界亦復非是因緣境界；	無 明 境 界 是 佛 境 界  然 其 佛 界 亦 復 非 是 因 緣 境 界  
ZH_T15_0591_001:0122a07_8	乃至老死境界是佛境界，然其佛界亦復不受彼處境界；	乃 至 老 死 境 界 是 佛 境 界  然 其 佛 界 亦 復 不 受 彼 處 境 界  
ZH_T15_0591_001:0122a08_11	欲行境界是佛境界，然其佛界亦復非是欲行境界；	欲 行 境 界 是 佛 境 界  然 其 佛 界 亦 復 非 是 欲 行 境 界  
ZH_T15_0591_001:0122a09_15	色界境界是佛境界，然其佛界亦復非是色行境界；	色 界 境 界 是 佛 境 界  然 其 佛 界 亦 復 非 是 色 行 境 界  
ZH_T15_0591_001:0122a10_18	無色境界是佛境界，然其佛界亦復非是見界境界；	無 色 境 界 是 佛 境 界  然 其 佛 界 亦 復 非 是 見 界 境 界  
ZH_T15_0591_001:0122a11_17	有為境界是佛境界，然其佛界非二境界；	有 為 境 界 是 佛 境 界  然 其 佛 界 非 二 境 界  
ZH_T15_0591_001:0122a13_2	無為境界是佛境界，然其佛界亦復不離三相境界。	無 為 境 界 是 佛 境 界  然 其 佛 界 亦 復 不 離 三 相 境 界  
ZH_T15_0591_001:0122a13_5	天子！	天 子  
ZH_T15_0591_001:0122a13_12	此是諸佛境界。	此 是 諸佛境界  
ZH_T15_0591_001:0122a14_13	所有境界、入一切境界、無邊境界，是佛境界。	所 有 境 界  入 一切境界  無 邊 境 界  是 佛 境 界  
ZH_T15_0591_001:0122a14_17	「天子！	 天 子  
ZH_T15_0591_001:0122a16_11	菩薩摩訶薩入此境界已，行於利益一切眾生境界之中，亦復不生魔境界中。	菩薩摩訶薩 入 此 境 界 已  行 於 利 益 一 切 眾 生 境 界 之 中  亦 復 不 生 魔 境 界 中  
ZH_T15_0591_001:0122a17_14	應當覺知，彼魔境界及佛境界平等無二，不作異界。	應 當 覺 知  彼 魔 境 界 及 佛 境 界 平 等 無 二  不 作 異 界  
ZH_T15_0591_001:0122a17_17	天子！	天 子  
ZH_T15_0591_001:0122a19_6	此是菩薩大智神通，若能超越平等境界，以平等境成就眾生。	此 是 菩 薩 大 智 神 通  若 能 超 越 平 等 境 界  以 平 等 境 成 就 眾 生  
ZH_T15_0591_001:0122a19_10	「天子！	 天 子  
ZH_T15_0591_001:0122a19_17	是中何者平等？	是 中 何 者 平 等  
ZH_T15_0591_001:0122a20_4	何者是不平等？	何 者 是 不 平 等  
ZH_T15_0591_001:0122a20_13	一切法空平等故等；	一切法空 平 等 故 等  
ZH_T15_0591_001:0122a21_12	菩薩若不入空平等者，彼人住不平等；	菩 薩 若 不 入 空 平 等 者  彼 人 住 不 平 等  
ZH_T15_0591_001:0122a22_11	然彼菩薩成熟彼等，於空法中亦不移動。	然 彼 菩 薩 成 熟 彼 等  於 空 法 中 亦 不 移 動  
ZH_T15_0591_001:0122a23_1	一切諸法無相故等；	一切諸法 無 相 故 等  
ZH_T15_0591_001:0122a23_19	菩薩若不入無相平等者，彼人住不平等；	菩 薩 若 不 入 無相平等 者  彼 人 住 不 平 等  
ZH_T15_0591_001:0122a24_16	菩薩成就彼等，於無相法中亦不移動。	菩 薩 成 就 彼 等  於 無 相 法 中 亦 不 移 動  
ZH_T15_0591_001:0122a25_7	一切諸法無願故平等；	一切諸法 無 願 故 平 等  
ZH_T15_0591_001:0122a26_6	菩薩若不入無願平等者，彼人住不平等；	菩 薩 若 不 入 無 願 平 等 者  彼 人 住 不 平 等  
ZH_T15_0591_001:0122a27_4	菩薩成熟彼等，於無願法中亦不移動。	菩 薩 成 熟 彼 等  於 無 願 法 中 亦 不 移 動  
ZH_T15_0591_001:0122a27_14	一切諸法無作故平等；	一切諸法 無 作 故 平 等  
ZH_T15_0591_001:0122a28_14	菩薩若不入無作平等者，彼人住不平等；	菩 薩 若 不 入 無 作 平 等 者  彼 人 住 不 平 等  
ZH_T15_0591_001:0122a29_13	菩薩成熟彼平等，於無作法中亦不移動。	菩 薩 成 熟 彼 平 等  於 無 作 法 中 亦 不 移 動  
ZH_T15_0591_001:0122b01_10	一切諸法不生、不出平等故平等；	一切諸法 不 生  不 出 平 等 故 平 等  
ZH_T15_0591_001:0122b02_1	離欲、獨行平等故平等；	離 欲  獨 行 平 等 故 平 等  
ZH_T15_0591_001:0122b02_14	無物可滅、涅槃平等故平等；	無 物 可 滅  涅 槃 平 等 故 平 等  
ZH_T15_0591_001:0122b03_11	菩薩若不入此平等者，彼人住不平等；	菩 薩 若 不 入 此 平 等 者  彼 人 住 不 平 等  
ZH_T15_0591_001:0122b04_9	菩薩成熟彼等亦不於彼涅槃法中移動。	菩 薩 成 熟 彼 等 亦 不 於 彼 涅 槃 法 中 移 動  
ZH_T15_0591_001:0122b04_12	天子！	天 子  
ZH_T15_0591_001:0122b05_16	如是平等不平等行，菩薩入者，是則名為行菩薩行。	如 是 平 等 不平等行  菩 薩 入 者  是 則 名 為 行 菩 薩 行  
ZH_T15_0591_001:0122b06_16	」爾時商主天子復白文殊師利作如是言：	 爾 時 商 主 天 子 復 白 文 殊 師 利 作如是言  
ZH_T15_0591_001:0122b07_3	「文殊師利！	 文 殊 師 利  
ZH_T15_0591_001:0122b07_15	汝今當說云何為菩薩行也？	汝 今 當 說 云 何 為 菩 薩 行 也  
ZH_T15_0591_001:0122b08_4	」文殊師利答言：	 文 殊 師 利 答 言  
ZH_T15_0591_001:0122b08_8	「天子！	 天 子  
ZH_T15_0591_001:0122b08_16	菩薩行不可思議。	菩 薩 行 不可思議  
ZH_T15_0591_001:0122b09_1	」又復問言：	 又 復 問 言  
ZH_T15_0591_001:0122b09_12	「云何菩薩行不可思議？	 云 何 菩 薩 行 不可思議  
ZH_T15_0591_001:0122b09_16	」答言：	 答 言  
ZH_T15_0591_001:0122b09_20	「天子！	 天 子  
ZH_T15_0591_001:0122b10_13	欲不可思議故，菩薩行亦不離欲行。	欲 不可思議 故  菩 薩 行 亦 不 離 欲 行  
ZH_T15_0591_001:0122b11_13	瞋恚行不可思議故，菩薩行亦不離恚行。	瞋 恚 行 不可思議 故  菩 薩 行 亦 不 離 恚 行  
ZH_T15_0591_001:0122b12_12	愚癡行不可思議故，菩薩行亦作般若行。	愚 癡 行 不可思議 故  菩 薩 行 亦 作 般 若 行  
ZH_T15_0591_001:0122b13_8	不嫉妬行是菩薩行，亦不念施行。	不 嫉 妬 行 是 菩 薩 行  亦 不 念 施 行  
ZH_T15_0591_001:0122b14_5	遠離破戒行是菩薩行，亦不念戒行。	遠 離 破 戒 行 是 菩 薩 行  亦 不 念 戒 行  
ZH_T15_0591_001:0122b15_1	不瞋恚行是菩薩行，亦不念忍行。	不 瞋 恚 行 是 菩 薩 行  亦 不 念 忍 行  
ZH_T15_0591_001:0122b15_17	不懈怠行是菩薩行，亦不念精進行。	不 懈 怠 行 是 菩 薩 行  亦 不 念 精 進 行  
ZH_T15_0591_001:0122b16_12	不亂行是菩薩行，亦不念禪行。	不 亂 行 是 菩 薩 行  亦 不 念 禪 行  
ZH_T15_0591_001:0122b17_9	非無智行是菩薩行，亦不念般若行。	非 無 智 行 是 菩 薩 行  亦 不 念 般 若 行  
ZH_T15_0591_001:0122b18_5	不惱行是菩薩行，亦不念離惱行。	不 惱 行 是 菩 薩 行  亦 不 念 離 惱 行  
ZH_T15_0591_001:0122b18_18	無慈行是菩薩行，內物施故。	無 慈 行 是 菩 薩 行  內 物 施 故  
ZH_T15_0591_001:0122b19_14	無悲行是菩薩行，施男女妻子故。	無 悲 行 是 菩 薩 行  施 男 女 妻 子 故  
ZH_T15_0591_001:0122b20_11	不樂行是菩薩行，諸欲功德不厭故。	不 樂 行 是 菩 薩 行  諸 欲 功 德 不 厭 故  
ZH_T15_0591_001:0122b21_8	常不瞋行是菩薩行，聚集諸善根故。	常 不 瞋 行 是 菩 薩 行  聚 集 諸 善 根 故  
ZH_T15_0591_001:0122b22_3	不棄捨行是菩薩行，捨身命故。	不 棄 捨 行 是 菩 薩 行  捨 身 命 故  
ZH_T15_0591_001:0122b22_16	不惜行是菩薩行，憎愛捨故。	不 惜 行 是 菩 薩 行  憎 愛 捨 故  
ZH_T15_0591_001:0122b23_14	不恐怖行是菩薩行，不近生死煩惱行故。	不 恐 怖 行 是 菩 薩 行  不 近 生 死 煩 惱 行 故  
ZH_T15_0591_001:0122b24_13	大重任行是菩薩行，一切眾生荷重擔故。	大 重 任 行 是 菩 薩 行  一 切 眾 生 荷 重 擔 故  
ZH_T15_0591_001:0122b25_11	不逼迫行是菩薩行，往昔立誓度彼故。	不 逼 迫 行 是 菩 薩 行  往 昔 立 誓 度 彼 故  
ZH_T15_0591_001:0122b26_4	不悔行是菩薩行，無退悔故。	不 悔 行 是 菩 薩 行  無 退 悔 故  
ZH_T15_0591_001:0122b27_1	最上行是菩薩行，一切上最勝上故。	最 上 行 是 菩 薩 行  一 切 上 最 勝 上 故  
ZH_T15_0591_001:0122b27_19	金剛鎧行是菩薩行，善立誓願不缺減故。	金 剛 鎧 行 是 菩 薩 行  善 立 誓 願 不 缺 減 故  
ZH_T15_0591_001:0122b28_16	自心滅行是菩薩行，一切眾生心滅故。	自 心 滅 行 是 菩 薩 行  一 切 眾 生 心 滅 故  
ZH_T15_0591_001:0122b29_11	不失行是菩薩行，作業不失故。	不 失 行 是 菩 薩 行  作 業 不 失 故  
ZH_T15_0591_001:0122c01_11	不起分別行是菩薩行，一切眾生平等心故。	不起分別 行 是 菩 薩 行  一 切 眾 生 平 等 心 故  
ZH_T15_0591_001:0122c02_5	勇健行是菩薩行，降伏怨敵故。	勇 健 行 是 菩 薩 行  降 伏 怨 敵 故  
ZH_T15_0591_001:0122c03_3	不雜行是菩薩行，親友禪定更隨順故。	不 雜 行 是 菩 薩 行  親 友 禪 定 更 隨 順 故  
ZH_T15_0591_001:0122c04_2	歡喜行是菩薩行，於一切惡者令歡喜故。	歡 喜 行 是 菩 薩 行  於 一 切 惡 者 令 歡 喜 故  
ZH_T15_0591_001:0122c05_5	歡喜踊躍行是菩薩行，見佛聞法、承事尊者歡喜故。	歡喜踊躍 行 是 菩 薩 行  見佛聞法  承 事 尊 者 歡 喜 故  
ZH_T15_0591_001:0122c06_4	莊嚴行是菩薩行，身、口、心意佛剎莊嚴故。	莊 嚴 行 是 菩 薩 行  身  口  心 意 佛 剎 莊 嚴 故  
ZH_T15_0591_001:0122c07_1	不被降伏行是菩薩行，平等益助故。	不 被 降 伏 行 是 菩 薩 行  平 等 益 助 故  
ZH_T15_0591_001:0122c07_16	不毀謗行是菩薩行，智者讚歎故。	不 毀 謗 行 是 菩 薩 行  智 者 讚 歎 故  
ZH_T15_0591_001:0122c08_13	不逼迫行是菩薩行，正觀諸煩惱故。	不 逼 迫 行 是 菩 薩 行  正 觀 諸 煩 惱 故  
ZH_T15_0591_001:0122c09_12	善丈夫行是菩薩行，擔負重任至彼岸故。	善 丈 夫 行 是 菩 薩 行  擔 負 重 任 至 彼 岸 故  
ZH_T15_0591_001:0122c10_11	饒益行是菩薩行，堅固精進不懈退故。	饒 益 行 是 菩 薩 行  堅固精進 不 懈 退 故  
ZH_T15_0591_001:0122c11_8	法行是菩薩行，助道諸法善修習故。	法 行 是 菩 薩 行  助 道 諸 法 善 修 習 故  
ZH_T15_0591_001:0122c12_7	知恩報恩行是菩薩行，不斷諸佛種性故。	知 恩 報 恩 行 是 菩 薩 行  不 斷 諸 佛 種 性 故  
ZH_T15_0591_001:0122c13_2	珍寶行是菩薩行，歎說三寶故。	珍 寶 行 是 菩 薩 行  歎 說 三 寶 故  
ZH_T15_0591_001:0122c13_18	智慧方便行是菩薩行，不斷諸攝故。	智慧方便 行 是 菩 薩 行  不 斷 諸 攝 故  
ZH_T15_0591_001:0122c15_2	」說此菩薩行時，五百菩薩入菩薩行得無生法忍。	 說 此 菩 薩 行 時  五 百 菩 薩 入 菩 薩 行 得無生法忍  
ZH_T15_0591_001:0122c16_15	爾時商主天子復白文殊師利菩薩言：	爾 時 商 主 天 子 復 白 文 殊 師 利 菩 薩 言  
ZH_T15_0591_001:0122c17_2	「文殊師利！	 文 殊 師 利  
ZH_T15_0591_001:0122c17_11	汝善說此諸菩薩行。	汝 善 說 此 諸 菩 薩 行  
ZH_T15_0591_001:0122c18_11	若有菩薩不離此行，即為彼等而作授記。	若 有 菩 薩 不 離 此 行  即 為 彼 等 而 作 授 記  
ZH_T15_0591_001:0122c19_2	」爾時佛告商主天子言：	 爾 時 佛 告 商 主 天 子 言  
ZH_T15_0591_001:0122c19_12	「如是，如是，天子！	 如 是  如 是  天 子  
ZH_T15_0591_001:0122c19_17	如汝所說。	如 汝 所 說  
ZH_T15_0591_001:0122c19_20	天子！	天 子  
ZH_T15_0591_001:0122c21_18	我於往昔不離此行，然燈如來即授我阿耨多羅三藐三菩提記，我於爾時即得無生法忍。	我 於 往 昔 不 離 此 行  然 燈 如 來 即 授 我 阿耨多羅三藐三菩提 記  我 於 爾 時 即 得無生法忍  
ZH_T15_0591_001:0122c22_2	天子！	天 子  
ZH_T15_0591_001:0122c22_14	此是諸佛、菩薩大智通行！	此 是 諸 佛  菩 薩 大 智 通 行  
ZH_T15_0591_001:0122c23_9	」爾時商主天子白佛言：	 爾 時 商 主 天 子 白 佛 言  
ZH_T15_0591_001:0122c23_13	「世尊！	 世 尊  
ZH_T15_0591_001:0122c24_1	無生者是何謂也？	無 生 者 是 何 謂 也  
ZH_T15_0591_001:0122c24_15	於何法邊、於何法中得無生也？	於 何 法 邊  於 何 法 中 得 無 生 也  
ZH_T15_0591_001:0122c24_19	」答言：	 答 言  
ZH_T15_0591_001:0122c24_23	「天子！	 天 子  
ZH_T15_0591_001:0122c25_9	夫無生者，本自不生。	夫 無 生 者  本 自 不 生  
ZH_T15_0591_001:0122c25_18	邊際之相是無生義。	邊 際 之 相 是 無 生 義  
ZH_T15_0591_001:0122c26_10	彼於先不生，後亦不生。	彼 於 先 不 生  後 亦 不 生  
ZH_T15_0591_001:0122c26_20	然彼無生，本無生處。	然 彼 無 生  本 無 生 處  
ZH_T15_0591_001:0122c27_14	然彼先來，無處可出，後亦不出。	然 彼 先 來  無 處 可 出  後 亦 不 出  
ZH_T15_0591_001:0122c28_2	自性本來，無處出生。	自 性 本 來  無 處 出 生  
ZH_T15_0591_001:0122c29_1	以是義故，先無處生，彼於後時亦無處生。	以是義故  先 無 處 生  彼 於 後 時 亦 無 處 生  
ZH_T15_0591_001:0122c29_11	自性本來，無處出生。	自 性 本 來  無 處 出 生  
ZH_T15_0591_001:0123a01_8	彼於先來不可造作，是故於後亦不可作。	彼 於 先 來 不 可 造 作  是 故 於 後 亦 不 可 作  
ZH_T15_0591_001:0123a01_18	自性本來，不可作故。	自 性 本 來  不 可 作 故  
ZH_T15_0591_001:0123a02_18	彼於先無有，是故於後亦復無有，究竟無有。	彼 於 先 無 有  是 故 於 後 亦 復 無 有  究 竟 無 有  
ZH_T15_0591_001:0123a04_6	彼於先來不入富伽羅數，是故於後亦不入數，本性空故。	彼 於 先 來 不 入 富 伽 羅 數  是 故 於 後 亦 不 入 數  本 性 空 故  
ZH_T15_0591_001:0123a06_2	彼於先無相可說、可示，是故於後亦無有相可說、可示，然彼諸法本無有相也。	彼 於 先 無 相 可 說  可 示  是 故 於 後 亦 無 有 相 可 說  可 示  然 彼 諸 法 本 無 有 相 也  
ZH_T15_0591_001:0123a06_18	若人如是覺者，亦不發心破執覺知。	若 人 如 是 覺 者  亦 不 發 心 破 執 覺 知  
ZH_T15_0591_001:0123a07_9	以是義故，言無生也！	以是義故  言 無 生 也  
ZH_T15_0591_001:0123a07_15	「云何名忍？	 云 何 名 忍  
ZH_T15_0591_001:0123a08_13	如是無生，如是堪忍一切眾生，故名忍也。	如 是 無 生  如 是 堪 忍 一 切 眾 生  故 名 忍 也  
ZH_T15_0591_001:0123a09_11	如是無生、如是於一切剎忍，故名忍也。	如 是 無 生  如 是 於 一 切 剎 忍  故 名 忍 也  
ZH_T15_0591_001:0123a10_15	如此無生，於一切學、無學、辟支佛能忍，故名忍也。	如 此 無 生  於 一 切 學  無 學  辟 支 佛 能 忍  故 名 忍 也  
ZH_T15_0591_001:0123a12_3	如此無生，於一切佛法、一切菩薩行、一切諸佛能忍，故名忍也。	如 此 無 生  於 一切佛法  一切菩薩 行  一切諸佛 能 忍  故 名 忍 也  
ZH_T15_0591_001:0123a13_2	如此無生，如是能忍一切諸法，故名忍也。	如 此 無 生  如 是 能 忍 一切諸法  故 名 忍 也  
ZH_T15_0591_001:0123a13_11	然彼無者何故名無？	然 彼 無 者 何 故 名 無  
ZH_T15_0591_001:0123a13_17	無無，故無；	無 無  故 無  
ZH_T15_0591_001:0123a14_2	空空，故無；	空 空  故 無  
ZH_T15_0591_001:0123a14_10	無相無相，故無；	無 相 無 相  故 無  
ZH_T15_0591_001:0123a14_20	如空無相，空相故無。	如 空 無 相  空 相 故 無  
ZH_T15_0591_001:0123a15_8	若法是無，即不自在；	若 法 是 無  即 不 自 在  
ZH_T15_0591_001:0123a15_18	若無自在，是則無欲；	若 無 自 在  是 則 無 欲  
ZH_T15_0591_001:0123a16_8	若無欲者，則是真性；	若 無 欲 者  則 是 真 性  
ZH_T15_0591_001:0123a16_18	若是真性，即名無性。	若 是 真 性  即 名 無 性  
ZH_T15_0591_001:0123a17_13	一切法無，空無自在，遠離虛妄。	一 切 法 無  空 無 自 在  遠 離 虛 妄  
ZH_T15_0591_001:0123a19_6	若於一切法中，如是忍者，是名為忍，是忍亦無，以忍無故，故無我也。	若 於一切法 中  如 是 忍 者  是 名 為 忍  是 忍 亦 無  以 忍 無 故  故 無 我 也  
ZH_T15_0591_001:0123a20_14	「如是平等，菩薩當得授記，證無生法忍，然彼忍法不可得知！	 如 是 平 等  菩 薩 當 得 授 記  證 無生法忍  然 彼 忍 法 不 可 得 知  
ZH_T15_0591_001:0123a21_4	於中得者，謂何義也？	於 中 得 者  謂 何 義 也  
ZH_T15_0591_001:0123a21_21	若我也、若忍也，二得也，是名得也。	若 我 也  若 忍 也  二 得 也  是 名 得 也  
ZH_T15_0591_001:0123a23_9	若眾生也、若命也、若養育富伽羅也、若忍也、若一切知，是名得也。	若 眾 生 也  若 命 也  若 養 育 富 伽 羅 也  若 忍 也  若 一 切 知  是 名 得 也  
ZH_T15_0591_001:0123a23_18	何者無得自性真忍？	何 者 無 得 自 性 真 忍  
ZH_T15_0591_001:0123a25_3	忍彼真性，於是義中不取能、所，二能證入是名無得。	忍 彼 真 性  於 是 義 中 不 取 能  所  二 能 證 入 是 名 無 得  
ZH_T15_0591_001:0123a26_6	略說陰、界、諸入，於一切法所有本性，是名空性。	略 說 陰  界  諸 入  於一切法 所 有 本 性  是 名 空 性  
ZH_T15_0591_001:0123a26_16	若空性者，彼即無為。	若 空 性 者  彼 即 無 為  
ZH_T15_0591_001:0123a27_10	如無為性，凡所作者亦如是性。	如 無 為 性  凡 所 作 者 亦 如 是 性  
ZH_T15_0591_001:0123a28_10	若於本性不見能、所，如是證知是名無得。	若 於 本 性 不 見 能  所  如 是 證 知 是 名 無 得  
ZH_T15_0591_001:0123a28_13	天子！	天 子  
ZH_T15_0591_001:0123b01_10	如是能忍具足成就，菩薩摩訶薩乃至阿僧祇劫行此忍行，此是菩薩大智通行！	如 是 能 忍 具 足 成 就  菩薩摩訶薩 乃 至 阿僧祇劫 行 此 忍 行  此 是 菩 薩 大 智 通 行  
ZH_T15_0591_001:0123b03_12	」說此忍時，三千大千世界六種震動，一切世間光明遍滿，百千音樂不鼓自鳴，雨大華雲。	 說 此 忍 時  三千大千世界 六種震動  一切世間 光 明 遍 滿  百 千 音 樂 不 鼓 自 鳴  雨 大 華 雲  
ZH_T15_0591_001:0123b07_1	四萬眾生發阿耨多羅三藐三菩提心，九萬六千眾生得隨順忍，以佛神力及以法力故，令此一切世界猶如往昔然燈如來入蓮華城時，如本顯現。	四 萬 眾 生 發 阿耨多羅三藐三菩提 心  九 萬 六 千 眾 生 得 隨 順 忍  以佛神力 及 以 法 力 故  令 此 一切世界 猶 如 往 昔 然 燈 如 來 入 蓮 華 城 時  如 本 顯 現  
ZH_T15_0591_001:0123b10_8	爾時世尊即便微笑，如諸佛法，無量百千種種色光從佛口出，所謂青、黃、赤、白、紫頗梨色，至於無量無邊世界。	爾 時 世 尊 即 便 微 笑  如 諸 佛 法  無 量 百 千 種 種 色 光 從 佛 口 出  所 謂 青  黃  赤  白  紫 頗 梨 色  至 於 無量無邊 世 界  
ZH_T15_0591_001:0123b11_8	遍照彼已，還來圍遶世尊三匝，還入佛頂。	遍 照 彼 已  還 來 圍 遶 世 尊 三 匝  還 入 佛 頂  
ZH_T15_0591_001:0123b13_9	爾時慧命阿難即從坐起，整理衣服，右膝著地，向佛合掌，在於佛前，如法合義，問世尊言：	爾 時 慧 命 阿 難 即 從 坐 起  整 理 衣 服  右膝著地  向 佛 合 掌  在 於 佛 前  如 法 合 義  問 世 尊 言  
ZH_T15_0591_001:0123b14_0	「我問世尊無比德，　　我問世尊莊嚴光，	 我 問 世 尊 無 比 德    我 問 世 尊 莊 嚴 光  
ZH_T15_0591_001:0123b15_17	我問已捨煩惱翳，　　牟尼何故現微笑？	我 問 已 捨 煩 惱 翳    牟 尼 何 故 現 微 笑  
ZH_T15_0591_001:0123b16_0	我問世尊降外道，　　我問世尊絕魔力，	我 問 世 尊 降 外 道    我 問 世 尊 絕 魔 力  
ZH_T15_0591_001:0123b17_17	我問世尊十力力，　　牟尼何因現微笑？	我 問 世 尊 十 力 力    牟 尼 何 因 現 微 笑  
ZH_T15_0591_001:0123b18_0	我問世尊色殊特，　　三十二相妙莊嚴，	我 問 世 尊 色 殊 特    三十二相 妙 莊 嚴  
ZH_T15_0591_001:0123b19_17	善行能作大歡喜，　　尊今何故現微笑？	善 行 能 作 大 歡 喜    尊 今 何 故 現 微 笑  
ZH_T15_0591_001:0123b20_0	我問智池智慧樹，　　得於智慧教勅世，	我 問 智 池 智 慧 樹    得 於 智 慧 教 勅 世  
ZH_T15_0591_001:0123b21_17	示現無邊智慧法，　　世尊何故今微笑？	示 現 無 邊 智 慧 法    世 尊 何 故 今 微 笑  
ZH_T15_0591_001:0123b22_0	三界名稱已流布，　　三明增長拔三垢，	三 界 名 稱 已 流 布    三 明 增 長 拔 三 垢  
ZH_T15_0591_001:0123b23_17	度於三脫三界主，　　今作微笑有何因？	度 於 三 脫 三 界 主    今 作 微 笑 有 何 因  
ZH_T15_0591_001:0123b24_0	為勝醫師老死極，　　尊手足輪羅網指，	為 勝 醫 師 老 死 極    尊 手 足 輪 羅 網 指  
ZH_T15_0591_001:0123b25_17	勝那羅延金剛體，　　牟尼為說放光因。	勝 那 羅 延 金 剛 體    牟 尼 為 說 放 光 因  
ZH_T15_0591_001:0123b26_7	誰今於中清淨行？	誰 今 於 中 清 淨 行  
ZH_T15_0591_001:0123b26_17	　　誰於今日滿諸忍？	  誰 於 今 日 滿 諸 忍  
ZH_T15_0591_001:0123b27_7	誰當正信諸佛德？	誰 當 正 信 諸 佛 德  
ZH_T15_0591_001:0123b27_17	　　以是牟尼今微笑。	  以 是 牟 尼 今 微 笑  
ZH_T15_0591_001:0123b28_0	非不因尊無比身，　　善行導師示現光，	非 不 因 尊 無 比 身    善 行 導 師 示 現 光  
ZH_T15_0591_001:0123b29_17	善哉願演佛音聲，　　眾生若聞生歡喜。	善 哉 願 演 佛 音 聲    眾 生 若 聞 生 歡 喜  
ZH_T15_0591_001:0123c01_16	」爾時阿難作是語已，佛告慧命阿難言：	 爾 時 阿 難 作是語已  佛 告 慧 命 阿 難 言  
ZH_T15_0591_001:0123c01_20	「阿難！	 阿 難  
ZH_T15_0591_001:0123c03_14	說此法本修多羅時，於是眾中有七萬二千眾生，發阿耨多羅三藐三菩提心。	說 此 法 本 修 多 羅 時  於 是 眾 中 有 七 萬 二 千 眾 生  發 阿耨多羅三藐三菩提 心  
ZH_T15_0591_001:0123c04_9	復有三萬二千菩薩得無生法忍。	復 有 三 萬 二 千 菩 薩 得無生法忍  
ZH_T15_0591_001:0123c04_12	阿難！	阿 難  
ZH_T15_0591_001:0123c05_4	汝見是商主天子以不？	汝 見 是 商 主 天 子 以 不  
ZH_T15_0591_001:0123c05_8	」報言：	 報 言  
ZH_T15_0591_001:0123c05_12	「我見。	 我 見  
ZH_T15_0591_001:0123c05_16	婆伽婆！	婆 伽 婆  
ZH_T15_0591_001:0123c05_19	我見。	我 見  
ZH_T15_0591_001:0123c05_23	修伽陀！	修 伽 陀  
ZH_T15_0591_001:0123c06_6	」佛復告阿難言：	 佛 復 告 阿 難 言  
ZH_T15_0591_001:0123c06_10	「阿難！	 阿 難  
ZH_T15_0591_001:0123c07_16	此商主天子，往昔已曾供養過算數佛，承事尊重，問義勸請。	此 商 主 天 子  往 昔 已曾供養 過 算 數 佛  承 事 尊 重  問 義 勸 請  
ZH_T15_0591_001:0123c09_1	復勸無量眾生行於阿耨多羅三藐三菩提，令所應住。	復 勸 無 量 眾 生 行 於 阿耨多羅三藐三菩提  令 所 應 住  
ZH_T15_0591_001:0123c09_4	阿難！	阿 難  
ZH_T15_0591_001:0123c13_2	此商主天子過二阿僧祇劫已，當證阿耨多羅三藐三菩提，號曰功德王光明如來、阿羅訶、三藐三佛陀、明行足、善逝、世間解、無上士、調御丈夫、天人師、佛陀、婆伽婆，出現於世。	此 商 主 天 子 過 二 阿僧祇劫 已  當 證 阿耨多羅三藐三菩提  號 曰 功 德 王 光 明 如 來  阿 羅 訶  三藐三佛陀  明 行 足  善 逝  世 間 解  無 上 士  調御丈夫  天 人 師  佛 陀  婆 伽 婆  出 現 於 世  
ZH_T15_0591_001:0123c13_15	其世界名曰清淨，劫名無垢。	其 世 界 名 曰 清 淨  劫 名 無 垢  
ZH_T15_0591_001:0123c13_19	「阿難！	 阿 難  
ZH_T15_0591_001:0123c15_8	彼清淨世界七寶所成，所謂金、銀、琉璃、頗梨、馬腦、虎珀、赤真珠。	彼 清 淨 世 界 七 寶 所 成  所 謂 金  銀  琉 璃  頗 梨  馬 腦  虎 珀  赤 真 珠  
ZH_T15_0591_001:0123c16_6	時彼佛剎平正如掌，八步莊嚴，寶網垂覆。	時 彼 佛 剎 平 正 如 掌  八 步 莊 嚴  寶 網 垂 覆  
ZH_T15_0591_001:0123c18_17	彼佛剎中，無有聲聞、辟支佛名，亦無外道遮羅迦、波梨婆闍迦，亦無眾魔，亦復無有造五逆者，亦無誹謗佛正法者。	彼 佛 剎 中  無 有 聲 聞  辟 支 佛 名  亦 無 外 道 遮 羅 迦  波 梨 婆 闍 迦  亦 無 眾 魔  亦 復 無 有 造 五 逆 者  亦 無 誹 謗 佛 正 法 者  
ZH_T15_0591_001:0123c20_7	彼佛剎土遠離八難，隨心所念飲食即生，亦無破戒患苦名聲。	彼 佛 剎 土 遠 離 八 難  隨 心 所 念 飲 食 即 生  亦 無 破 戒 患 苦 名 聲  
ZH_T15_0591_001:0123c21_5	彼等眾生受樂果報，猶如他化自在天。	彼 等 眾 生 受 樂 果 報  猶 如 他化自在天  
ZH_T15_0591_001:0123c23_5	彼諸眾生身皆金色，具足三十二相，多住阿耨多羅三藐三菩提，是故彼世界名為清淨。	彼 諸 眾 生 身 皆 金 色  具 足 三十二相  多 住 阿耨多羅三藐三菩提  是 故 彼 世 界 名 為 清 淨  
ZH_T15_0591_001:0123c24_19	彼功德王光明世尊、多陀阿伽多、阿羅呵、三藐三佛陀，壽命一千四十劫。	彼 功 德 王 光 明 世 尊  多 陀 阿 伽 多  阿 羅 呵  三藐三佛陀  壽 命 一 千 四 十 劫  
ZH_T15_0591_001:0123c26_3	彼佛國土諸菩薩眾以願力故，於其中間隨心捨壽。	彼 佛 國 土 諸 菩 薩 眾 以 願 力 故  於其中間 隨 心 捨 壽  
ZH_T15_0591_001:0123c26_18	時彼如來，有六十二億大菩薩眾。	時 彼 如 來  有 六 十 二 億 大 菩 薩 眾  
ZH_T15_0591_001:0123c27_1	「阿難！	 阿 難  
ZH_T15_0591_001:0123c29_13	今有菩薩發阿耨多羅三藐三菩提心及得無生法忍者，彼等一切皆得往生清淨佛剎，於彼功德王光明如來剎中。	今 有 菩 薩 發 阿耨多羅三藐三菩提 心 及 得無生法忍 者  彼 等 一 切 皆 得 往 生 清 淨 佛 剎  於 彼 功 德 王 光 明 如 來 剎 中  
ZH_T15_0591_001:0124a01_13	時彼如來皆授彼等阿耨多羅三藐三菩提記。	時 彼 如 來 皆 授 彼 等 阿耨多羅三藐三菩提 記  
ZH_T15_0591_001:0124a03_15	」爾時眾中有一天子，名曰觀息，在眾中坐，以天曼陀羅花散如來上，作如是言：	 爾 時 眾 中 有 一 天 子  名 曰 觀 息  在 眾 中 坐  以 天 曼陀羅花 散 如 來 上  作如是言  
ZH_T15_0591_001:0124a03_19	「世尊！	 世 尊  
ZH_T15_0591_001:0124a06_8	若彼功德王光明世尊當證阿耨多羅三藐三菩提時，願我於彼清淨世界作轉輪聖王，供養彼佛及菩薩眾！	若 彼 功 德 王 光 明 世 尊 當 證 阿耨多羅三藐三菩提 時  願 我 於 彼 清 淨 世 界 作 轉輪聖王  供 養 彼 佛 及 菩 薩 眾  
ZH_T15_0591_001:0124a07_8	願我於彼佛後即成阿耨多羅三藐三菩提！	願 我 於 彼 佛 後 即 成 阿耨多羅三藐三菩提  
ZH_T15_0591_001:0124a08_1	」爾時世尊告慧命阿難言：	 爾 時 世 尊 告 慧 命 阿 難 言  
ZH_T15_0591_001:0124a08_5	「阿難！	 阿 難  
ZH_T15_0591_001:0124a11_13	此觀息天於彼世尊功德王光明如來，證阿耨多羅三藐三菩提時，彼世界中作轉輪聖王，名曰善見，以無量無邊種種供具供彼如來，具足圓滿助菩提法。	此 觀 息 天 於 彼 世 尊 功 德 王 光 明 如 來  證 阿耨多羅三藐三菩提 時  彼 世 界 中 作 轉輪聖王  名 曰 善 見  以 無量無邊 種 種 供 具 供 彼 如 來  具足圓滿 助 菩 提 法  
ZH_T15_0591_001:0124a13_13	彼世尊後出現於世，證阿耨多羅三藐三菩提，名曰普光明如來、阿羅呵、三藐三佛陀。	彼 世 尊 後 出 現 於 世  證 阿耨多羅三藐三菩提  名 曰 普 光 明 如 來  阿 羅 呵  三藐三佛陀  
ZH_T15_0591_001:0124a13_16	阿難！	阿 難  
ZH_T15_0591_001:0124a15_6	彼善見王灌太子頂已，於一時間，彼佛教中信心捨家，出家學道。	彼 善 見 王 灌 太 子 頂 已  於 一 時 間  彼 佛 教 中 信 心 捨 家  出家學道  
ZH_T15_0591_001:0124a16_14	時彼如來臨般涅槃，授彼菩薩記已，然後入般涅槃，作如是言：	時 彼 如 來 臨 般 涅 槃  授 彼 菩 薩 記 已  然 後 入般涅槃  作如是言  
ZH_T15_0591_001:0124a17_16	『此善見菩薩次於我後，當證阿耨多羅三藐三菩提！	 此 善 見 菩 薩 次 於 我 後  當 證 阿耨多羅三藐三菩提  
ZH_T15_0591_001:0124a18_13	』」爾時慧命舍利弗告商主天子言：	  爾 時 慧 命 舍 利 弗 告 商 主 天 子 言  
ZH_T15_0591_001:0124a18_17	「天子！	 天 子  
ZH_T15_0591_001:0124a19_4	如來已授汝記。	如 來 已 授 汝 記  
ZH_T15_0591_001:0124a19_8	」答言：	 答 言  
ZH_T15_0591_001:0124a19_15	「尊者舍利弗！	 尊 者 舍 利 弗  
ZH_T15_0591_001:0124a21_15	佛授我記，猶如如來所作化人得授記法，如今如如，於未來世還此如如，然此如如不增不減！	佛 授 我 記  猶 如 如來所作 化 人 得 授 記 法  如 今 如 如  於未來世 還 此 如 如  然 此 如 如 不增不減  
ZH_T15_0591_001:0124a22_10	」爾時世尊告慧命阿難言：	 爾 時 世 尊 告 慧 命 阿 難 言  
ZH_T15_0591_001:0124a22_14	「阿難！	 阿 難  
ZH_T15_0591_001:0124a23_14	汝受此法本，持說讀誦，應加修習，為他廣說。	汝 受 此 法 本  持 說 讀 誦  應 加 修 習  為 他 廣 說  
ZH_T15_0591_001:0124a25_13	為眾多人廣利益故，為眾多人受安樂故，為現在未來諸菩薩摩訶薩利益安樂廣攝受故。	為 眾 多 人 廣 利 益 故  為 眾 多 人 受 安 樂 故  為 現在未來 諸 菩薩摩訶薩 利益安樂 廣 攝 受 故  
ZH_T15_0591_001:0124a26_9	」爾時慧命阿難白佛言：	 爾 時 慧 命 阿 難 白 佛 言  
ZH_T15_0591_001:0124a26_13	「世尊！	 世 尊  
ZH_T15_0591_001:0124a26_20	我已受此法本。	我 已 受 此 法 本  
ZH_T15_0591_001:0124a27_2	世尊！	世 尊  
ZH_T15_0591_001:0124a27_10	此法本名為何等？	此 法 本 名 為 何 等  
ZH_T15_0591_001:0124a27_17	我等云何奉持？	我 等 云 何 奉 持  
ZH_T15_0591_001:0124a28_3	」佛告阿難：	 佛 告 阿 難  
ZH_T15_0591_001:0124a29_2	「此法本名曰『神通優波提捨』，應如是持；	 此 法 本 名 曰  神 通 優 波 提 捨   應 如 是 持  
ZH_T15_0591_001:0124b01_2	此法本文殊師利童真菩薩所說，如是受持；	此 法 本 文 殊 師 利 童 真 菩 薩 所 說  如 是 受 持  
ZH_T15_0591_001:0124b01_18	亦名『商主天子所問』，如是受持！	亦 名  商 主 天 子 所 問   如 是 受 持  
ZH_T15_0591_001:0124b07_3	」佛說此經已，慧命阿難并餘比丘，商主天子及餘無量無邊阿僧祇拘致那由他諸天子，文殊師利菩薩并餘無量阿僧祇種種十方世界之所集會諸菩薩摩訶薩及一切諸天、龍、夜叉、乾闥婆、人及非人、阿修羅等，聞佛所說，歡喜奉行。	 佛 說 此 經 已  慧 命 阿 難 并 餘 比 丘  商 主 天 子 及 餘 無量無邊 阿 僧 祇 拘 致 那 由 他 諸 天 子  文 殊 師 利 菩 薩 并 餘 無量阿僧祇 種 種 十方世界 之 所 集 會 諸 菩薩摩訶薩 及 一 切 諸 天  龍  夜 叉  乾 闥 婆  人 及 非 人  阿 修 羅 等  聞 佛 所 說  歡 喜 奉 行  
ZH_T15_0591_001:0124b08_100	商主天子所問經	商 主 天 子 所 問 經 
