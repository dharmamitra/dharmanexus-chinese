segmentnr	original	folio	stemmed
ZH_T38_1773_001:0299a23_0	彌勒上生經宗要	001	彌 勒 上 生 經 宗 要 
ZH_T38_1773_001:0299a25_0	釋元曉撰	001	釋 元 曉 撰 
ZH_T38_1773_001:0299a26_0	將說此經，十門分別：初述大意、次辨宗致、三	001	將 說 此 經  十 門 分 別  初 述 大 意  次 辨 宗 致  三 
ZH_T38_1773_001:0299a29_5	二藏是非、四三經同異、五生身處所、六出世時節、七二世有無、八三會增減、九發心久近、十證果前後。	001	二 藏 是 非  四 三 經 同 異  五 生 身 處 所  六 出 世 時 節  七 二 世 有 無  八 三 會 增 減  九 發 心 久 近  十 證 果 前 後  
ZH_T38_1773_001:0299b05_2	第一述大意者，蓋聞彌勒菩薩之為人也，遠近莫量、深淺莫測，無始無終、非心非色，天地不能載其功、宇宙不能容其德，八聖未甞窺其𨓍、七辨無足談其極，窈窈冥冥、非言非默者乎。	001	第 一 述 大 意 者  蓋 聞 彌 勒 菩 薩 之 為 人 也  遠 近 莫 量  深 淺 莫 測  無 始 無 終  非 心 非 色  天 地 不 能 載 其 功  宇 宙 不 能 容 其 德  八 聖 未 甞 窺 其 𨓍  七 辨 無 足 談 其 極  窈 窈 冥 冥  非 言 非 默 者 乎  
ZH_T38_1773_001:0299b07_12	然不周之山之高其跡可跋、朝夕之池之深其疆可涉，是知至人之玄猶有可尋之跡、玄德之遼非無可□之行。	001	然 不 周 之 山 之 高 其 跡 可 跋  朝 夕 之 池 之 深 其 疆 可 涉  是 知 至 人 之 玄 猶 有 可 尋 之 跡  玄 德 之 遼 非 無 可  之 行  
ZH_T38_1773_001:0299b08_9	今隨跡疆之近蹤，誠論始終之遠趣。	001	今 隨 跡 疆 之 近 蹤  誠 論 始 終 之 遠 趣  
ZH_T38_1773_001:0299b11_2	言其始也，感慈定之光熾、發廣度之道心，浴八解之清流、息□覺之苑林，四等之情等閏四生、三明之慧明導三界。	001	言 其 始 也  感 慈 定 之 光 熾  發 廣 度 之 道 心  浴 八 解 之 清 流  息  覺 之 苑 林  四 等 之 情 等 閏 四 生  三 明 之 慧 明 導 三 界  
ZH_T38_1773_001:0299b14_4	論其終也，度苦海於法雲、發等覺於長夢，却二障之重闇、照四智之明鏡，乘六通之實車、遊八極之曠野，千應萬化之術事啻百億□□□。	001	論 其 終 也  度 苦 海 於 法 雲  發 等 覺 於 長 夢  却 二 障 之 重 闇  照 四 智 之 明 鏡  乘 六 通 之 實 車  遊 八 極 之 曠 野  千 應 萬 化 之 術 事 啻 百 億     
ZH_T38_1773_001:0299b15_11	今此經者，斯乃略歎至人垂天之妙迹、勸物修觀之真典也。	001	今 此 經 者  斯 乃 略 歎 至 人 垂 天 之 妙 迹  勸 物 修 觀 之 真 典 也  
ZH_T38_1773_001:0299b16_17	彌勒菩薩者，此云慈氏覺士，賢劫千佛之內是其□□如來。	001	彌 勒 菩 薩 者  此 云 慈 氏 覺 士  賢 劫 千 佛 之 內 是 其   如 來  
ZH_T38_1773_001:0299b18_17	弗沙佛時無習慈定，熏修其心遂成常性，從此已來每稱慈氏，乃至成佛猶立是名也。	001	弗 沙 佛 時 無 習 慈 定  熏 修 其 心 遂 成 常 性  從 此 已 來 每 稱 慈 氏  乃至成佛 猶 立 是 名 也  
ZH_T38_1773_001:0299b22_1	兜率陀者，譯言知足，欲界六天之中是其第四□□□□、欲情重，上二浮、逸心多，此第四天，欲輕逸少、非沈非浮，莫蕩於塵，故名知足。	001	兜 率 陀 者  譯 言 知 足  欲界六天 之 中 是 其 第 四      欲 情 重  上 二 浮  逸 心 多  此 第 四 天  欲 輕 逸 少  非 沈 非 浮  莫 蕩 於 塵  故 名 知 足  
ZH_T38_1773_001:0299b23_1	□受用具，不待營作、隨念自然，故名為天。	001	 受 用 具  不 待 營 作  隨 念 自 然  故 名 為 天  
ZH_T38_1773_001:0299b23_13	菩薩從人昇天，故曰上生。	001	菩 薩 從 人 昇 天  故 曰 上 生  
ZH_T38_1773_001:0299b24_4	行者靜慮思察，名之為觀。	001	行 者 靜 慮 思 察  名 之 為 觀  
ZH_T38_1773_001:0299b25_11	聞金口、演玉句，澍法雨之沃閏、成佛種之華菓，故言佛說。	001	聞 金 口  演 玉 句  澍 法 雨 之 沃 閏  成 佛 種 之 華 菓  故 言 佛 說  
ZH_T38_1773_001:0299b27_13	若人受持此經、觀察彼天，則能生妙樂之淨處，承慈氏之至人，登無退之聖階、謝有死之凡塵。	001	若 人 受 持 此 經  觀 察 彼 天  則 能 生 妙 樂 之 淨 處  承 慈 氏 之 至 人  登 無 退 之 聖 階  謝 有 死 之 凡 塵  
ZH_T38_1773_001:0299b29_4	舉是大意，以標題目，故言佛說觀彌勒菩薩上生兜率陀天經云云。	001	舉 是 大 意  以 標 題 目  故 言 佛 說 觀 彌 勒 菩 薩 上 生 兜 率 陀 天 經 云 云  
ZH_T38_1773_001:0299c02_17	次第二明經宗致者，此經正以觀行因果而為其宗，令人生天、永無退轉以為意致。	001	次 第 二 明 經 宗 致 者  此 經 正 以 觀 行 因 果 而 為 其 宗  令 人 生 天  永 無 退 轉 以 為 意 致  
ZH_T38_1773_001:0299c03_7	所言觀者，有其二種：	001	所 言 觀 者  有 其 二 種  
ZH_T38_1773_001:0299c04_5	一觀彼天依報莊嚴、二觀菩薩正報殊勝。	001	一 觀 彼 天 依 報 莊 嚴  二 觀 菩 薩 正 報 殊 勝  
ZH_T38_1773_001:0299c04_15	專念觀察，故名三昧；	001	專 念 觀 察  故 名 三 昧  
ZH_T38_1773_001:0299c05_4	而非修慧，唯在聞思。	001	而 非 修 慧  唯 在 聞 思  
ZH_T38_1773_001:0299c06_4	此但名為電光三昧，而無輕安，是欲界因也。	001	此 但 名 為 電 光 三 昧  而 無 輕 安  是 欲 界 因 也  
ZH_T38_1773_001:0299c06_14	所言行者，略有三種：	001	所 言 行 者  略 有 三 種  
ZH_T38_1773_001:0299c07_10	一者聞大慈名，敬心悔前所作之罪；	001	一 者 聞 大 慈 名  敬 心 悔 前 所 作 之 罪  
ZH_T38_1773_001:0299c08_6	二者聞慈氏名，仰信此名所表之德；	001	二 者 聞 慈 氏 名  仰 信 此 名 所 表 之 德  
ZH_T38_1773_001:0299c09_10	三者行於掃塔塗地、香華供養等諸事業，如下文說。	001	三 者 行 於 掃 塔 塗 地  香 華 供 養 等 諸 事 業  如 下 文 說  
ZH_T38_1773_001:0299c10_8	此觀此行合為一根，所生之果略有四種：	001	此 觀 此 行 合 為 一 根  所 生 之 果 略 有 四 種  
ZH_T38_1773_001:0299c12_6	一者牙莖離土之果、二者華葉蔭涼之果、三者妙華開敷之果、四者芳菓成就之果。	001	一 者 牙 莖 離 土 之 果  二 者 華 葉 蔭 涼 之 果  三 者 妙 華 開 敷 之 果  四 者 芳 菓 成 就 之 果  
ZH_T38_1773_001:0299c13_14	第一牙莖離土果者，伏滅前來所作眾罪，是因初行所得果也。	001	第 一 牙 莖 離 土 果 者  伏 滅 前 來 所 作 眾 罪  是 因 初 行 所 得 果 也  
ZH_T38_1773_001:0299c15_3	第二華葉蔭涼果者，不墮三途邊地耶見，因第二行所得果也。	001	第 二 華 葉 蔭 涼 果 者  不 墮 三 途 邊 地 耶 見  因 第 二 行 所 得 果 也  
ZH_T38_1773_001:0299c16_11	第三妙華開敷果者，謂得兜率依正妙報，因第三行之所得也。	001	第 三 妙 華 開 敷 果 者  謂 得 兜 率 依 正 妙 報  因 第 三 行 之 所 得 也  
ZH_T38_1773_001:0299c17_19	第四芳菓成就果者，於無上道得不退轉，依前二觀之所得也。	001	第 四 芳 菓 成 就 果 者  於 無 上 道 得不退轉  依 前 二 觀 之 所 得 也  
ZH_T38_1773_001:0299c20_2	所以然者，觀察菩薩依正報故，生彼天時親承聖導，永不退於阿耨菩提，故依二觀得第四果。	001	所 以 然 者  觀 察 菩 薩 依 正 報 故  生 彼 天 時 親 承 聖 導  永 不 退 於 阿耨菩提  故 依 二 觀 得 第 四 果  
ZH_T38_1773_001:0299c22_4	由聞慈氏之名、信其仁賢之德，遠離不聞賢聖名處，恒隨正見、成就眷屬，故依聞名得第二果。	001	由 聞 慈 氏 之 名  信 其 仁 賢 之 德  遠 離 不 聞 賢 聖 名 處  恒 隨 正 見  成 就 眷 屬  故 依 聞 名 得 第 二 果  
ZH_T38_1773_001:0299c22_14	餘二因果，相當可知。	001	餘 二 因 果  相 當 可 知  
ZH_T38_1773_001:0299c24_4	知是觀行因果成就，無上菩提自然而至，是謂上生之果之所致也。	001	知 是 觀 行 因 果 成 就  無上菩提 自 然 而 至  是 謂 上 生 之 果 之 所 致 也  
ZH_T38_1773_001:0299c25_14	次第三明二藏是非者，諸說不同。	001	次 第 三 明 二 藏 是 非 者  諸 說 不 同  
ZH_T38_1773_001:0299c26_13	或有說者，此上生經是小乘教，聲聞藏攝。	001	或 有 說 者  此 上 生 經 是 小 乘 教  聲 聞 藏 攝  
ZH_T38_1773_001:0299c28_11	所以然者，說阿逸多具凡夫身、未斷諸漏，又說彼果為十善報，以之故知非大乘教。	001	所 以 然 者  說 阿 逸 多 具 凡 夫 身  未 斷 諸 漏  又 說 彼 果 為 十 善 報  以 之 故 知 非 大 乘 教  
ZH_T38_1773_001:0299c29_19	或有說者，此經正是大乘之教，菩薩藏收，略以四文而證此義。	001	或 有 說 者  此 經 正 是 大 乘 之 教  菩 薩 藏 收  略 以 四 文 而 證 此 義  
ZH_T38_1773_001:0300a02_5	一者《智度論》說「聲聞藏中無菩薩眾，猶如川流不容大海。	001	一 者  智 度 論  說  聲 聞 藏 中 無 菩 薩 眾  猶 如 川 流 不 容 大 海  
ZH_T38_1773_001:0300a03_8	菩薩藏中有菩薩眾及聲聞眾，猶如大海容於眾流。	001	菩 薩 藏 中 有 菩 薩 眾 及 聲 聞 眾  猶 如 大 海 容 於 眾 流  
ZH_T38_1773_001:0300a04_12	」今此經中既有聲聞及菩薩眾，故知是大而非小也。	001	 今 此 經 中 既 有 聲 聞 及 菩 薩 眾  故 知 是 大 而 非 小 也  
ZH_T38_1773_001:0300a06_5	《金剛般若》序中雖無初菩薩眾，後流通分列菩薩眾，是故不應以彼作難。	001	 金 剛 般 若  序 中 雖 無 初 菩 薩 眾  後 流 通 分 列 菩 薩 眾  是 故 不 應 以 彼 作 難  
ZH_T38_1773_001:0300a07_17	二者經下文中說「牢度大神禮十方佛發弘誓願」，故知是大而非小也。	001	二 者 經 下 文 中 說  牢 度 大 神 禮 十 方 佛 發弘誓願   故 知 是 大 而 非 小 也  
ZH_T38_1773_001:0300a08_8	以小乘教中無十方佛故。	001	以 小 乘 教 中 無 十 方 佛 故  
ZH_T38_1773_001:0300a11_13	三者下文說言「晝夜六時常說不退轉地法輪之行，逕一時中成就五百億天子令不退於阿耨菩提」，此言實非小乘教所容，故知是大而非小也。	001	三 者 下 文 說 言  晝 夜 六 時 常 說 不退轉地 法 輪 之 行  逕 一 時 中 成 就 五 百 億 天 子 令 不 退 於 阿耨菩提   此 言 實 非 小 乘 教 所 容  故 知 是 大 而 非 小 也  
ZH_T38_1773_001:0300a13_7	四者聞說是經，他方來會十萬菩薩得首楞嚴三昧，八萬億諸天發菩提心。	001	四 者 聞 說 是 經  他 方 來 會 十 萬 菩 薩 得 首楞嚴三昧  八 萬 億 諸 天 發菩提心  
ZH_T38_1773_001:0300a14_7	准此得益菩薩行願，故知所聞是大乘教也。	001	准 此 得 益 菩 薩 行 願  故 知 所 聞 是 大 乘 教 也  
ZH_T38_1773_001:0300a14_10	評曰：	001	評 曰  
ZH_T38_1773_001:0300a17_7	此教通被大小根性，如言「愛敬無上菩提心者欲為彌勒作弟子者」，乃至廣說，故但小不容大、大能含小，故隨所宗，菩薩藏攝。	001	此 教 通 被 大 小 根 性  如 言  愛 敬 無上菩提心 者 欲 為 彌 勒 作 弟 子 者   乃至廣說  故 但 小 不 容 大  大 能 含 小  故 隨 所 宗  菩 薩 藏 攝  
ZH_T38_1773_001:0300a17_16	所以後師所說是也。	001	所 以 後 師 所 說 是 也  
ZH_T38_1773_001:0300a17_18	問：	001	問  
ZH_T38_1773_001:0300a18_11	若如後說，初所引文云何和會？	001	若 如 後 說  初 所 引 文 云 何 和 會  
ZH_T38_1773_001:0300a18_14	解云：	001	解 云  
ZH_T38_1773_001:0300a19_13	所言具凡夫身等者，是舉小乘所執釋作問。	001	所 言 具 凡 夫 身 等 者  是 舉 小 乘 所 執 釋 作 問  
ZH_T38_1773_001:0300a21_19	而答文言身圓光中有首楞嚴三昧波若波羅蜜字義炳然者，是表菩薩位登十地，以此三昧在彼地故。	001	而 答 文 言 身 圓 光 中 有 首楞嚴三昧 波 若 波 羅 蜜 字 義 炳 然 者  是 表 菩 薩 位 登 十 地  以 此 三 昧 在 彼 地 故  
ZH_T38_1773_001:0300a23_7	又言十善報應者，欲明菩薩十善之報實遍十方，非直在此。	001	又 言 十 善 報 應 者  欲 明 菩 薩 十 善 之 報 實 遍 十 方  非 直 在 此  
ZH_T38_1773_001:0300a24_5	但應物機，局示彼天，以之故言十善報應。	001	但 應 物 機  局 示 彼 天  以 之 故 言 十 善 報 應  
ZH_T38_1773_001:0300a24_15	由是道理，彌合大教。	001	由 是 道 理  彌 合 大 教  
ZH_T38_1773_001:0300a27_15	如下文言「若我住世一小劫中，應說一生補處菩薩報應及十善果者，不能窮盡」，故知非直十善果義說名報應，亦示以淨報應於物機。	001	如 下 文 言  若 我 住 世 一 小 劫 中  應 說 一生補處菩薩 報 應 及 十 善 果 者  不 能 窮 盡   故 知 非 直 十 善 果 義 說 名 報 應  亦 示 以 淨 報 應 於 物 機  
ZH_T38_1773_001:0300a29_5	依如是義故言報應，非直實報名十善果，由是不違大乘道理也。	001	依如是義 故 言 報 應  非 直 實 報 名 十 善 果  由 是 不 違 大 乘 道 理 也  
ZH_T38_1773_001:0300a29_7	問：	001	問  
ZH_T38_1773_001:0300b01_14	此中菩薩依正莊嚴，為是萬行所感實報、為是隨機所應化相？	001	此 中 菩 薩 依 正 莊 嚴  為 是 萬 行 所 感 實 報  為 是 隨 機 所 應 化 相  
ZH_T38_1773_001:0300b02_9	若如前者，非凡所見，是報非應；	001	若 如 前 者  非 凡 所 見  是 報 非 應  
ZH_T38_1773_001:0300b03_3	若如後者，不遍十方，是應非報。	001	若 如 後 者  不 遍 十 方  是 應 非 報  
ZH_T38_1773_001:0300b03_12	云何得言菩薩報應？	001	云 何 得 言 菩 薩 報 應  
ZH_T38_1773_001:0300b03_15	解云：	001	解 云  
ZH_T38_1773_001:0300b07_12	彼一一相皆有分齊，不壞分齊各遍十方，遍十方邊非凡所見、其分齊邊是凡所覩，然分齊即遍、遍即分齊，無障無礙、無二無別，如是功德無非實報、隨分所見無非應化。	001	彼 一 一 相 皆 有 分 齊  不 壞 分 齊 各 遍 十 方  遍 十 方 邊 非 凡 所 見  其 分 齊 邊 是 凡 所 覩  然 分 齊 即 遍  遍 即 分 齊  無障無礙  無 二 無 別  如 是 功 德 無 非 實 報  隨 分 所 見 無 非 應 化  
ZH_T38_1773_001:0300b08_3	由是道理故說報應；	001	由 是 道 理 故 說 報 應  
ZH_T38_1773_001:0300b08_18	就實而言，因具萬行、果圓萬德。	001	就 實 而 言  因 具 萬 行  果 圓 萬 德  
ZH_T38_1773_001:0300b09_17	但今局說在天報應，故說其因直取十善也。	001	但 今 局 說 在 天 報 應  故 說 其 因 直 取 十 善 也  
ZH_T38_1773_001:0300b11_8	次第四明三經同異者，《上生》、《下生》及《或佛經》，相望略有三種同異：	001	次 第 四 明 三 經 同 異 者   上 生    下 生  及  或 佛 經   相 望 略 有 三 種 同 異  
ZH_T38_1773_001:0300b12_7	一所為同異、二所詮同異、三所攝同異。	001	一 所 為 同 異  二 所 詮 同 異  三 所 攝 同 異  
ZH_T38_1773_001:0300b12_19	言所為同異者，修觀行也。	001	言 所 為 同 異 者  修 觀 行 也  
ZH_T38_1773_001:0300b13_4	有其三品：	001	有 其 三 品  
ZH_T38_1773_001:0300b15_2	上品之人，或修觀佛三昧、或因懺悔行法，即於現身得見彌勒，隨心優劣見形大小。	001	上 品 之 人  或 修 觀 佛 三 昧  或 因 懺 悔 行 法  即 於 現 身 得 見 彌 勒  隨 心 優 劣 見 形 大 小  
ZH_T38_1773_001:0300b16_4	此如《觀佛三昧海經》及《大方等陀羅尼經》說也。	001	此 如  觀 佛 三 昧 海 經  及  大 方 等 陀 羅 尼 經  說 也  
ZH_T38_1773_001:0300b18_1	中品之人，或修觀佛三昧、或因作諸淨業，捨此身後生兜率天，得見彌勒，至不退轉。	001	中 品 之 人  或 修 觀 佛 三 昧  或 因 作 諸 淨 業  捨 此 身 後 生 兜 率 天  得 見 彌 勒  至 不 退 轉  
ZH_T38_1773_001:0300b18_12	是故《上生經》所說也。	001	是 故  上 生 經  所 說 也  
ZH_T38_1773_001:0300b19_14	不品之人，修施戒等種種善業，依此發願願見彌勒。	001	不 品 之 人  修 施 戒 等 種 種 善 業  依 此 發 願 願 見 彌 勒  
ZH_T38_1773_001:0300b21_3	捨此身後隨業受生，乃至彌勒成道之時，要見世尊三會得度。	001	捨 此 身 後 隨 業 受 生  乃 至 彌 勒 成 道 之 時  要 見 世 尊 三 會 得 度  
ZH_T38_1773_001:0300b21_14	是如《下生成佛經》說。	001	是 如  下 生 成 佛 經  說  
ZH_T38_1773_001:0300b22_4	是即上生所為，為中品人；	001	是 即 上 生 所 為  為 中 品 人  
ZH_T38_1773_001:0300b22_15	餘二經者，為下品人也。	001	餘 二 經 者  為 下 品 人 也  
ZH_T38_1773_001:0300b23_21	第二所詮有同異者，《上生》所詮，是天報應菩薩功德；	001	第 二 所 詮 有 同 異 者   上 生  所 詮  是 天 報 應 菩 薩 功 德  
ZH_T38_1773_001:0300b24_13	餘二經者，詮於人報成佛等相。	001	餘 二 經 者  詮 於 人 報 成 佛 等 相  
ZH_T38_1773_001:0300b25_12	此後二經互有廣略，其所詮理大意同也。	001	此 後 二 經 互 有 廣 略  其 所 詮 理 大 意 同 也  
ZH_T38_1773_001:0300b26_20	第三所攝有同異者，《上生經》者，菩薩藏攝，義如前說。	001	第 三 所 攝 有 同 異 者   上 生 經  者  菩 薩 藏 攝  義 如 前 說  
ZH_T38_1773_001:0300b27_7	餘二經者，聲聞藏收。	001	餘 二 經 者  聲 聞 藏 收  
ZH_T38_1773_001:0300b28_2	所以然者，其《成佛經》出《長阿含》。	001	所 以 然 者  其  成 佛 經  出  長 阿 含   
ZH_T38_1773_001:0300c01_1	《下生》經文深淺不異，又說成道未明應現，依經得益證小乘果，以之故知非菩薩藏。	001	 下 生  經 文 深 淺 不 異  又 說 成 道 未 明 應 現  依 經 得 益 證 小 乘 果  以 之 故 知 非 菩 薩 藏  
ZH_T38_1773_001:0300c02_1	然縫衣之時短針為要，雖有長戟而無所用；	001	然 縫 衣 之 時 短 針 為 要  雖 有 長 戟 而 無 所 用  
ZH_T38_1773_001:0300c03_1	避雨之日小蓋是用，普天雖覆而無所救。	001	避 雨 之 日 小 蓋 是 用  普 天 雖 覆 而 無 所 救  
ZH_T38_1773_001:0300c04_2	是故不可以小為輕，隨其根性大小皆珍者也。	001	是 故 不 可 以 小 為 輕  隨 其 根 性 大 小 皆 珍 者 也  
ZH_T38_1773_001:0300c05_14	次第五明生身處所者，說處不同。	001	次 第 五 明 生 身 處 所 者  說 處 不 同  
ZH_T38_1773_001:0300c06_16	《華嚴經．入法界品》中，彌勒菩薩告善財童子言：	001	 華 嚴 經  入 法 界 品  中  彌 勒 菩 薩 告 善 財 童 子 言  
ZH_T38_1773_001:0300c09_3	「我於此閻浮提南界摩離國內拘提聚落婆羅門家種性中生，為欲滅彼憍慢心故、化度父母及親屬故。	001	 我 於 此 閻 浮 提 南 界 摩 離 國 內 拘 提 聚 落 婆 羅 門 家 種 性 中 生  為 欲 滅 彼 憍 慢 心 故  化 度 父 母 及 親 屬 故  
ZH_T38_1773_001:0300c10_4	於此命終生兜率天，為欲化度彼諸天故」也。	001	於 此 命 終 生 兜 率 天  為 欲 化 度 彼 諸 天 故  也  
ZH_T38_1773_001:0300c11_5	《賢愚經》第十二卷云「爾時波羅奈王名波羅度達。	001	 賢 愚 經  第 十 二 卷 云  爾 時 波 羅 奈 王 名 波 羅 度 達  
ZH_T38_1773_001:0300c12_4	王有輔相，生一男兒，三十二相、眾好備滿。	001	王 有 輔 相  生 一 男 兒  三十二相  眾 好 備 滿  
ZH_T38_1773_001:0300c13_3	輔相增悅，即召相師令占相之，因為立字。	001	輔 相 增 悅  即 召 相 師 令 占 相 之  因 為 立 字  
ZH_T38_1773_001:0300c13_8	相師問言：	001	相 師 問 言  
ZH_T38_1773_001:0300c13_18	『自從生來有何異事？	001	 自 從 生 來 有 何 異 事  
ZH_T38_1773_001:0300c14_2	』輔相答言：	001	 輔 相 答 言  
ZH_T38_1773_001:0300c14_12	『其母素性不能良善；	001	 其 母 素 性 不 能 良 善  
ZH_T38_1773_001:0300c15_6	懷妊已來，悲矝苦厄、慈潤黎元。	001	懷 妊 已 來  悲 矝 苦 厄  慈 潤 黎 元  
ZH_T38_1773_001:0300c15_12	』相師喜曰：	001	 相 師 喜 曰  
ZH_T38_1773_001:0300c15_18	『此是兒志。	001	 此 是 兒 志  
ZH_T38_1773_001:0300c16_6	』因為立字，號曰彌勒。	001	 因 為 立 字  號 曰 彌 勒  
ZH_T38_1773_001:0300c16_16	其兒殊稱，令土宣聞。	001	其 兒 殊 稱  令 土 宣 聞  
ZH_T38_1773_001:0300c17_6	國王聞之，懷懼言曰：	001	國 王 聞 之  懷 懼 言 曰  
ZH_T38_1773_001:0300c17_17	『今此小兒，名相顯美；	001	 今 此 小 兒  名 相 顯 美  
ZH_T38_1773_001:0300c18_6	儻有高德，必奪我位。	001	儻 有 高 德  必 奪 我 位  
ZH_T38_1773_001:0300c18_16	寧其未長，當豫除滅。	001	寧 其 未 長  當 豫 除 滅  
ZH_T38_1773_001:0300c19_6	』作是計已，即勅輔相：	001	 作 是 計 已  即 勅 輔 相  
ZH_T38_1773_001:0300c19_17	『聞汝有子，容相有異。	001	 聞 汝 有 子  容 相 有 異  
ZH_T38_1773_001:0300c20_6	汝可將來，吾欲得見。	001	汝 可 將 來  吾 欲 得 見  
ZH_T38_1773_001:0300c21_7	』其兒有舅名婆婆梨，在波梨富羅國，為彼國師。	001	 其 兒 有 舅 名 婆 婆 梨  在 波 梨 富 羅 國  為 彼 國 師  
ZH_T38_1773_001:0300c22_1	於時輔相憐哀其子，懼被其容。	001	於 時 輔 相 憐 哀 其 子  懼 被 其 容  
ZH_T38_1773_001:0300c23_4	復作密計，密遣人乘送與其舅，令彼長養」，乃至廣說。	001	復 作 密 計  密 遣 人 乘 送 與 其 舅  令 彼 長 養   乃至廣說  
ZH_T38_1773_001:0300c24_12	今此經言「波羅奈國劫波梨村波婆梨大婆羅門家本所生處」。	001	今 此 經 言  波 羅 奈 國 劫 波 梨 村 波 婆 梨 大 婆 羅 門 家 本 所 生 處   
ZH_T38_1773_001:0300c25_2	此三種說，云何相會？	001	此 三 種 說  云 何 相 會  
ZH_T38_1773_001:0300c25_5	解云：	001	解 云  
ZH_T38_1773_001:0300c25_15	後二經文，文異意同。	001	後 二 經 文  文 異 意 同  
ZH_T38_1773_001:0300c26_18	所以然者，《賢愚經》意，寄父表生，故言輔相生一男兒；	001	所 以 然 者   賢 愚 經  意  寄 父 表 生  故 言 輔 相 生 一 男 兒  
ZH_T38_1773_001:0300c27_6	此非的出其生之處。	001	此 非 的 出 其 生 之 處  
ZH_T38_1773_001:0300c27_17	《上生經》文的明生處。	001	 上 生 經  文 的 明 生 處  
ZH_T38_1773_001:0300c28_19	彼土之法，婦懷妊已還本家產，本家在於劫波梨村。	001	彼 土 之 法  婦 懷 妊 已 還 本 家 產  本 家 在 於 劫 波 梨 村  
ZH_T38_1773_001:0300c29_10	知此二經，文不相違也。	001	知 此 二 經  文 不 相 違 也  
ZH_T38_1773_001:0300c29_22	《華嚴經》意，別顯異處。	001	 華 嚴 經  意  別 顯 異 處  
ZH_T38_1773_001:0301a01_18	大聖分身隨機異見，處處異生，不足致怪。	001	大 聖 分 身 隨 機 異 見  處 處 異 生  不 足 致 怪  
ZH_T38_1773_001:0301a02_9	由是道理，不相違背也。	001	由 是 道 理  不 相 違 背 也  
ZH_T38_1773_001:0301a04_6	次第六明出世時節者，欲顯彌勒世尊何劫何節幾時出世。	001	次 第 六 明 出 世 時 節 者  欲 顯 彌 勒 世 尊 何 劫 何 節 幾 時 出 世  
ZH_T38_1773_001:0301a04_16	言何劫者，在第十劫。	001	言 何 劫 者  在 第 十 劫  
ZH_T38_1773_001:0301a05_15	如藏論云「二十住劫中，有五佛出世故。	001	如 藏 論 云  二 十 住 劫 中  有 五 佛 出 世 故  
ZH_T38_1773_001:0301a09_5	前五劫中無佛出世，第六劫中拘留孫陀佛出世，第七劫中拘那含牟尼佛出世，第八劫中迦葉佛出世，第九劫中釋迦牟尼佛出世，第十劫中彌勒佛出世。	001	前 五 劫 中 無 佛 出 世  第 六 劫 中 拘 留 孫 陀 佛 出 世  第 七 劫 中 拘 那 含 牟 尼 佛 出 世  第 八 劫 中 迦 葉 佛 出 世  第 九 劫 中 釋 迦 牟 尼 佛 出 世  第 十 劫 中 彌 勒 佛 出 世  
ZH_T38_1773_001:0301a10_2	後十住劫中亦無佛出世」，乃至廣說。	001	後 十 住 劫 中 亦 無 佛 出 世   乃至廣說  
ZH_T38_1773_001:0301a10_12	言何節者，劫減時出。	001	言 何 節 者  劫 減 時 出  
ZH_T38_1773_001:0301a12_5	如論說云「為劫上時，諸佛出世，為於劫下」，偈曰「成佛於劫下，減八萬至百」。	001	如 論 說 云  為 劫 上 時  諸佛出世  為 於 劫 下   偈 曰  成 佛 於 劫 下  減 八 萬 至 百   
ZH_T38_1773_001:0301a12_14	云何不於劫上時出？	001	云 何 不 於 劫 上 時 出  
ZH_T38_1773_001:0301a13_3	此時眾生難教厭離。	001	此 時 眾 生 難 教 厭 離  
ZH_T38_1773_001:0301a13_19	從百歲至十，厭離心重，最應易生。	001	從 百 歲 至 十  厭 離 心 重  最 應 易 生  
ZH_T38_1773_001:0301a14_7	何故不出於此時中？	001	何 故 不 出 於 此 時 中  
ZH_T38_1773_001:0301a14_13	五濁熾盛故。	001	五 濁 熾 盛 故  
ZH_T38_1773_001:0301a15_9	又云「人壽無量時，乃至八萬歲」。	001	又 云  人 壽 無 量 時  乃 至 八 萬 歲   
ZH_T38_1773_001:0301a15_20	輪王出世，不減八萬時。	001	輪 王 出 世  不 減 八 萬 時  
ZH_T38_1773_001:0301a16_2	何以故？	001	何 以 故  
ZH_T38_1773_001:0301a16_16	減八萬時，非此吉祥福樂品故。	001	減 八 萬 時  非 此 吉 祥 福 樂 品 故  
ZH_T38_1773_001:0301a17_11	問依此論文，輪王與佛出世時異。	001	問 依 此 論 文  輪 王 與 佛 出 世 時 異  
ZH_T38_1773_001:0301a18_1	云何輪王與佛同世？	001	云 何 輪 王 與 佛 同 世  
ZH_T38_1773_001:0301a18_4	解云：	001	解 云  
ZH_T38_1773_001:0301a18_14	輪王生時，未減八萬；	001	輪 王 生 時  未 減 八 萬  
ZH_T38_1773_001:0301a19_3	末及始減，故得相值。	001	末 及 始 減  故 得 相 值  
ZH_T38_1773_001:0301a20_7	如《賢劫經》言「稍增至六萬歲時，有轉輪王，輪王相次。	001	如  賢 劫 經  言  稍 增 至 六 萬 歲 時  有 轉 輪 王  輪 王 相 次  
ZH_T38_1773_001:0301a21_6	經第七王時，人壽八萬四千歲，彌勒出興。	001	經 第 七 王 時  人 壽 八萬四千 歲  彌 勒 出 興  
ZH_T38_1773_001:0301a22_16	」《大彌勒成佛經》亦云八萬四千，《阿含經》及《賢愚經》中止論八萬。	001	  大 彌 勒 成 佛 經  亦 云 八萬四千   阿 含 經  及  賢 愚 經  中 止 論 八 萬  
ZH_T38_1773_001:0301a23_8	《俱舍論》云「長極八萬，短至十歲。	001	 俱 舍 論  云  長 極 八 萬  短 至 十 歲  
ZH_T38_1773_001:0301a23_12	」案云：	001	 案 云  
ZH_T38_1773_001:0301a24_10	言八萬者，舉其大數，不至九萬故言極八。	001	言 八 萬 者  舉 其 大 數  不 至 九 萬 故 言 極 八  
ZH_T38_1773_001:0301a25_15	又佛出時始減數十，大數未𨷂，所以猶言八萬四千。	001	又 佛 出 時 始 減 數 十  大 數 未 𨷂  所 以 猶 言 八萬四千  
ZH_T38_1773_001:0301a26_18	若依此經，六萬歲時亦有輪王，如何論說不減八萬者？	001	若 依 此 經  六 萬 歲 時 亦 有 輪 王  如 何 論 說 不 減 八 萬 者  
ZH_T38_1773_001:0301a27_9	經說增時，論說減時。	001	經 說 增 時  論 說 減 時  
ZH_T38_1773_001:0301a27_19	由是道理，不相違也。	001	由 是 道 理  不 相 違 也  
ZH_T38_1773_001:0301a28_9	言幾時者，經論不同。	001	言 幾 時 者  經 論 不 同  
ZH_T38_1773_001:0301a29_9	《賢劫經》言「人壽二萬歲時，第六迦葉佛出世。	001	 賢 劫 經  言  人 壽 二 萬 歲 時  第 六 迦 葉 佛 出 世  
ZH_T38_1773_001:0301b01_9	人壽增減至千二百歲時，釋迦始上兜率天。	001	人 壽 增 減 至 千 二 百 歲 時  釋 迦 始 上 兜 率 天  
ZH_T38_1773_001:0301b02_8	於天四千歲，人間得五十六億七千七萬歲。	001	於 天 四 千 歲  人 間 得 五 十 六 億 七 千 七 萬 歲  
ZH_T38_1773_001:0301b02_19	人壽百年時，下閻浮提。	001	人 壽 百 年 時  下 閻 浮 提  
ZH_T38_1773_001:0301b04_1	」《雜心論》云「彌勒菩薩滅後生第四天，壽四千歲。	001	  雜 心 論  云  彌 勒 菩 薩 滅 後 生 第 四 天  壽 四 千 歲  
ZH_T38_1773_001:0301b05_18	一日一夜當人間四百年，即準人間合五十七億六百萬歲，然後下閻浮提成等正覺。	001	一 日 一 夜 當 人 間 四 百 年  即 準 人 間 合 五 十 七 億 六 百 萬 歲  然 後 下 閻 浮 提 成等正覺  
ZH_T38_1773_001:0301b07_4	」《賢愚經》云「五十六億七千萬歲」，《菩薩處胎經》亦同此說。	001	  賢 愚 經  云  五 十 六 億 七 千 萬 歲    菩 薩 處 胎 經  亦 同 此 說  
ZH_T38_1773_001:0301b08_13	《一切智光仙人經》云「五十六億萬歲」，今《上生經》亦同此說。	001	 一 切 智 光 仙 人 經  云  五 十 六 億 萬 歲   今  上 生 經  亦 同 此 說  
ZH_T38_1773_001:0301b09_8	《定意經》云「彌勒五億七十六萬歲作佛」。	001	 定 意 經  云  彌 勒 五 億 七 十 六 萬 歲 作 佛   
ZH_T38_1773_001:0301b09_11	案云：	001	案 云  
ZH_T38_1773_001:0301b10_12	彼天四千歲，準人間歲數得五萬七千六百之萬年。	001	彼 天 四 千 歲  準 人 間 歲 數 得 五 萬 七 千 六 百 之 萬 年  
ZH_T38_1773_001:0301b11_12	此是以萬為首，而數至於五萬七千六百。	001	此 是 以 萬 為 首  而 數 至 於 五 萬 七 千 六 百  
ZH_T38_1773_001:0301b13_2	此中若依千萬為億，即為五十七億六百之萬歲，當於《雜心》之文；	001	此 中 若 依 千 萬 為 億  即 為 五 十 七 億 六 百 之 萬 歲  當 於  雜 心  之 文  
ZH_T38_1773_001:0301b14_13	若依萬萬為億之數，即為五億七千六百之萬歲，近於《定意經》說。	001	若 依 萬 萬 為 億 之 數  即 為 五 億 七 千 六 百 之 萬 歲  近 於  定 意 經  說  
ZH_T38_1773_001:0301b15_20	而言七十六萬歲者，算位誤取之耳，七千為七十、六百為六也。	001	而 言 七 十 六 萬 歲 者  算 位 誤 取 之 耳  七 千 為 七 十  六 百 為 六 也  
ZH_T38_1773_001:0301b17_17	其餘三經皆云五十餘億等者，並依千萬為億之數，而隨翻譯之家頗有增減之云耳。	001	其 餘 三 經 皆 云 五 十 餘 億 等 者  並 依 千 萬 為 億 之 數  而 隨 翻 譯 之 家 頗 有 增 減 之 云 耳  
ZH_T38_1773_001:0301b18_16	天人歲數相配如是，而於其中多有妨難。	001	天 人 歲 數 相 配 如 是  而 於 其 中 多 有 妨 難  
ZH_T38_1773_001:0301b19_1	何者？	001	何 者  
ZH_T38_1773_001:0301b21_17	《俱舍論》說「如是此壽長遠究竟極此八十千歲，是時諸人安坐受樂，無所馳求，壽八十千歲，住阿僧祇年，乃至眾生未造十惡。	001	 俱 舍 論  說  如 是 此 壽 長 遠 究 竟 極 此 八 十 千 歲  是 時 諸 人 安 坐 受 樂  無 所 馳 求  壽 八 十 千 歲  住 阿 僧 祇 年  乃 至 眾 生 未 造 十 惡  
ZH_T38_1773_001:0301b23_11	從起十惡集道時節，壽命因此十十歲減，度一百年即減十歲」，乃至廣說。	001	從 起 十 惡 集 道 時 節  壽 命 因 此 十 十 歲 減  度 一 百 年 即 減 十 歲   乃至廣說  
ZH_T38_1773_001:0301b24_8	今於彼天四千歲數，不滿人間阿僧祇年。	001	今 於 彼 天 四 千 歲 數  不 滿 人 間 阿 僧 祇 年  
ZH_T38_1773_001:0301b26_2	況從百歲稍減至十，從十稍增至於八萬乃至減時，準此而言不得相當。	001	況 從 百 歲 稍 減 至 十  從 十 稍 增 至 於 八 萬 乃 至 減 時  準 此 而 言 不 得 相 當  
ZH_T38_1773_001:0301b26_7	是一難也。	001	是 一 難 也  
ZH_T38_1773_001:0301b27_14	又依彌勒百歲時上，至於八萬減時下生，此於中劫纔過其半。	001	又 依 彌 勒 百 歲 時 上  至 於 八 萬 減 時 下 生  此 於 中 劫 纔 過 其 半  
ZH_T38_1773_001:0301b29_8	若論釋迦，人壽千二百歲時上，稍減至十、增至八萬，還減至百方乃下生。	001	若 論 釋 迦  人 壽 千 二 百 歲 時 上  稍 減 至 十  增 至 八 萬  還 減 至 百 方 乃 下 生  
ZH_T38_1773_001:0301b29_18	此過一劫，倍長於前。	001	此 過 一 劫  倍 長 於 前  
ZH_T38_1773_001:0301c02_6	而於二處齊言於天四千歲、人間得五十餘億等，如是相違。	001	而 於 二 處 齊 言 於 天 四 千 歲  人 間 得 五 十 餘 億 等  如 是 相 違  
ZH_T38_1773_001:0301c02_11	是二難也。	001	是 二 難 也  
ZH_T38_1773_001:0301c05_7	若言釋迦逕多死生、彌勒於彼逕少死生，非但受彼四千一生，故不違於半劫一劫者，即違經說一生補處，亦違五十餘億等文。	001	若 言 釋 迦 逕 多 死 生  彌 勒 於 彼 逕 少 死 生  非 但 受 彼 四 千 一 生  故 不 違 於 半 劫 一 劫 者  即 違 經 說 一生補處  亦 違 五 十 餘 億 等 文  
ZH_T38_1773_001:0301c05_12	是三難也。	001	是 三 難 也  
ZH_T38_1773_001:0301c06_2	如是相違，云何和會？	001	如 是 相 違  云 何 和 會  
ZH_T38_1773_001:0301c06_12	此中，真諦三藏解云：	001	此 中  真 諦 三 藏 解 云  
ZH_T38_1773_001:0301c07_11	補處菩薩生於彼天，雖無中夭，受多死生。	001	補 處 菩 薩 生 於 彼 天  雖 無 中 夭  受 多 死 生  
ZH_T38_1773_001:0301c09_15	所以然者，一由旬城所有芥子，百年去一乃至盡時，是一兵刀劫量，是即人間四百年為彼一日一夜。	001	所 以 然 者  一 由 旬 城 所 有 芥 子  百 年 去 一 乃 至 盡 時  是 一 兵 刀 劫 量  是 即 人 間 四 百 年 為 彼 一 日 一 夜  
ZH_T38_1773_001:0301c11_18	一日一夜中除四芥子，一月除百二十芥子，乃至四千年中除五十七億六萬芥子，不過二三升。	001	一 日 一 夜 中 除 四 芥 子  一 月 除 百 二 十 芥 子  乃 至 四 千 年 中 除 五 十 七 億 六 萬 芥 子  不 過 二 三 升  
ZH_T38_1773_001:0301c12_18	然釋迦菩薩下生之時，一由旬城芥子已盡；	001	然 釋 迦 菩 薩 下 生 之 時  一 由 旬 城 芥 子 已 盡  
ZH_T38_1773_001:0301c13_17	彌勒菩薩下生之時，彼城芥子除其半餘。	001	彌 勒 菩 薩 下 生 之 時  彼 城 芥 子 除 其 半 餘  
ZH_T38_1773_001:0301c15_6	故知於彼逕多死生，而於剡浮唯有一生，故說此為一生補處。	001	故 知 於 彼 逕 多 死 生  而 於 剡 浮 唯 有 一 生  故 說 此 為 一生補處  
ZH_T38_1773_001:0301c15_15	三藏法師作如是通。	001	三藏法師 作 如 是 通  
ZH_T38_1773_001:0301c18_2	若依此義通餘經論者，諸說五十餘億等文，直理當於彼天一生之數，不說上下之間唯有爾許之年。	001	若 依 此 義 通 餘 經 論 者  諸 說 五 十 餘 億 等 文  直 理 當 於 彼 天 一 生 之 數  不 說 上 下 之 間 唯 有 爾 許 之 年  
ZH_T38_1773_001:0301c18_13	由是道理，故不相違也。	001	由 是 道 理  故 不 相 違 也  
ZH_T38_1773_001:0301c19_11	若準論文，於彼天中逕多死生，其有道理。	001	若 準 論 文  於 彼 天 中 逕 多 死 生  其 有 道 理  
ZH_T38_1773_001:0301c21_5	如《瑜伽論》第四卷云「四大王眾天滿足壽量，是等活大那落迦一日一夜。	001	如  瑜 伽 論  第 四 卷 云  四 大 王 眾 天 滿 足 壽 量  是 等活大那落迦 一 日 一 夜  
ZH_T38_1773_001:0301c22_9	則以此三十日為一月，十二月為一歲，彼壽五百歲。	001	則 以 此 三 十 日 為 一 月  十 二 月 為 一 歲  彼 壽 五 百 歲  
ZH_T38_1773_001:0301c26_6	如是以三十三天壽量成黑繩壽量，以時分天壽量成眾合壽量，以知足天壽量成號叫壽量，以樂化天壽量成大號叫壽量，以他化自在天壽量成燒熱壽量，應知亦爾。	001	如 是 以 三十三天 壽 量 成 黑 繩 壽 量  以 時 分 天 壽 量 成 眾 合 壽 量  以 知 足 天 壽 量 成 號 叫 壽 量  以 樂 化 天 壽 量 成 大 號 叫 壽 量  以 他化自在天 壽 量 成 燒 熱 壽 量  應 知 亦 爾  
ZH_T38_1773_001:0301c27_13	」極燒熱大那落迦有情壽量半中劫，無間大那落迦壽一中劫。	001	 極 燒 熱 大 那 落 迦 有 情 壽 量 半 中 劫  無 間 大 那 落 迦 壽 一 中 劫  
ZH_T38_1773_001:0301c29_1	準此而言，彼知足天滿足壽量，是號叫大那落迦一日一夜。	001	準 此 而 言  彼 知 足 天 滿 足 壽 量  是 號 叫 大 那 落 迦 一 日 一 夜  
ZH_T38_1773_001:0302a01_4	即以此三十日為一月，十二月為一歲，彼壽四千歲。	001	即 以 此 三 十 日 為 一 月  十 二 月 為 一 歲  彼 壽 四 千 歲  
ZH_T38_1773_001:0302a02_2	如是大號叫壽量，燒熱壽量轉倍於前。	001	如 是 大 號 叫 壽 量  燒 熱 壽 量 轉 倍 於 前  
ZH_T38_1773_001:0302a02_17	極熱半劫，無間一劫，亦轉倍之。	001	極 熱 半 劫  無 間 一 劫  亦 轉 倍 之  
ZH_T38_1773_001:0302a05_14	然今彌勒菩薩在知足天逕半劫餘、釋迦菩薩在於彼天逕一劫餘，且經號叫一壽量時已逕彼天無數死生，況逕半劫及一劫乎？	001	然 今 彌 勒 菩 薩 在 知 足 天 逕 半 劫 餘  釋 迦 菩 薩 在 於 彼 天 逕 一 劫 餘  且 經 號 叫 一 壽 量 時 已 逕 彼 天 無 數 死 生  況 逕 半 劫 及 一 劫 乎  
ZH_T38_1773_001:0302a07_8	次第七明二世有無者，慈氏出世在於賢劫，賢劫千佛諸經同說。	001	次 第 七 明 二 世 有 無 者  慈 氏 出 世 在 於 賢 劫  賢 劫 千 佛 諸 經 同 說  
ZH_T38_1773_001:0302a08_8	過去未來二劫之中千佛有無，經說不同。	001	過去未來 二 劫 之 中 千 佛 有 無  經 說 不 同  
ZH_T38_1773_001:0302a09_2	如《觀藥王藥上經》中，釋迦佛言：	001	如  觀 藥 王 藥 上 經  中  釋 迦 佛 言  
ZH_T38_1773_001:0302a10_3	「我昔於妙光佛末法中出家，聞是五十三佛名。	001	 我 昔 於 妙 光 佛 末 法 中 出 家  聞 是 五 十 三 佛 名  
ZH_T38_1773_001:0302a10_13	以心喜故，後轉教人。	001	以 心 喜 故  後 轉 教 人  
ZH_T38_1773_001:0302a12_2	乃至三千人同音讚歎、一心敬禮，即時超越無數億劫生死之罪。	001	乃 至 三 千 人 同 音 讚 歎  一 心 敬 禮  即 時 超 越 無 數 億 劫 生 死 之 罪  
ZH_T38_1773_001:0302a13_5	其初千人者，華光佛為首、下至毘舍，於莊嚴劫成佛。	001	其 初 千 人 者  華 光 佛 為 首  下 至 毘 舍  於 莊 嚴 劫 成 佛  
ZH_T38_1773_001:0302a13_12	過去千佛是也。	001	過 去 千 佛 是 也  
ZH_T38_1773_001:0302a14_18	中千人者，拘留孫佛為首、下至樓至，於賢劫中次第成佛。	001	中 千 人 者  拘 留 孫 佛 為 首  下 至 樓 至  於 賢 劫 中 次 第 成 佛  
ZH_T38_1773_001:0302a16_6	後千人者，日光如來為首、下至須彌相佛，於星宿劫當得成佛。	001	後 千 人 者  日 光 如 來 為 首  下 至 須 彌 相 佛  於 星 宿 劫 當 得 成 佛  
ZH_T38_1773_001:0302a16_19	」依此經文，三世有千佛也。	001	 依 此 經 文  三 世 有 千 佛 也  
ZH_T38_1773_001:0302a18_3	《大智度論》第九卷云「前九十劫有三佛，後一劫有千佛。	001	 大 智 度 論  第 九 卷 云  前 九 十 劫 有 三 佛  後 一 劫 有 千 佛  
ZH_T38_1773_001:0302a19_16	九十劫初劫有毘婆尸佛，第三十劫中有二佛，一名尸棄、二名鞞怒婆附。	001	九 十 劫 初 劫 有 毘 婆 尸 佛  第 三 十 劫 中 有 二 佛  一 名 尸 棄  二 名 鞞 怒 婆 附  
ZH_T38_1773_001:0302a21_17	第九十一劫初有四佛，一名迦羅鳩飡陀、二名迦那含牟尼佛、三名迦葉佛、四名釋迦牟尼。	001	第 九 十 一 劫 初 有 四 佛  一 名 迦 羅 鳩 飡 陀  二 名 迦 那 含 牟 尼 佛  三 名 迦 葉 佛  四 名 釋 迦 牟 尼  
ZH_T38_1773_001:0302a23_12	」《賢劫經》言「從拘留秦佛至九百九十九佛，共出前半劫，後有樓至佛獨用半劫。	001	  賢 劫 經  言  從 拘 留 秦 佛 至 九 百 九 十 九 佛  共 出 前 半 劫  後 有 樓 至 佛 獨 用 半 劫  
ZH_T38_1773_001:0302a24_7	樓至滅後，更六十二劫空過無佛。	001	樓 至 滅 後  更 六 十 二 劫 空 過 無 佛  
ZH_T38_1773_001:0302a25_7	過爾有一佛興，號曰淨光稱王，壽十小劫。	001	過 爾 有 一 佛 興  號 曰 淨 光 稱 王  壽 十 小 劫  
ZH_T38_1773_001:0302a26_2	過此佛後，復三百劫亦空過無佛。	001	過 此 佛 後  復 三 百 劫 亦 空 過 無 佛  
ZH_T38_1773_001:0302a26_17	」依此經論，去來二劫應無千佛。	001	 依 此 經 論  去 來 二 劫 應 無 千 佛  
ZH_T38_1773_001:0302a27_1	云何和會？	001	云 何 和 會  
ZH_T38_1773_001:0302a27_4	解云：	001	解 云  
ZH_T38_1773_001:0302a27_14	有無二說，皆實不虛。	001	有 無 二 說  皆 實 不 虛  
ZH_T38_1773_001:0302a28_16	所以然者，隨機見聞有無不定，故說有無皆不相妨。	001	所 以 然 者  隨 機 見 聞 有 無 不 定  故 說 有 無 皆 不 相 妨  
ZH_T38_1773_001:0302a28_18	問：	001	問  
ZH_T38_1773_001:0302a29_9	賢劫之量，以何為限？	001	賢 劫 之 量  以 何 為 限  
ZH_T38_1773_001:0302b01_16	樓至如來獨用半劫，為一相續故是一壽、為多過去故為多壽？	001	樓 至 如 來 獨 用 半 劫  為 一 相 續 故 是 一 壽  為 多 過 去 故 為 多 壽  
ZH_T38_1773_001:0302b01_19	解云：	001	解 云  
ZH_T38_1773_001:0302b03_3	《金剛力士經》言「昔有轉輪聖王，千子發心，願求作佛。	001	 金剛力士 經  言  昔 有 轉輪聖王  千 子 發 心  願 求 作 佛  
ZH_T38_1773_001:0302b04_9	王欲試其誰先得佛，於是取千籌，以香湯洗之，令千子取。	001	王 欲 試 其 誰 先 得 佛  於 是 取 千 籌  以 香 湯 洗 之  令 千 子 取  
ZH_T38_1773_001:0302b05_17	得第一者最初成佛，如是至九百九十九佛，最後一子為第千佛。	001	得 第 一 者 最 初 成 佛  如 是 至 九 百 九 十 九 佛  最 後 一 子 為 第 千 佛  
ZH_T38_1773_001:0302b06_3	諸兄譏言：	001	諸 兄 譏 言  
ZH_T38_1773_001:0302b06_14	『我等成佛，化人已盡。	001	 我 等 成 佛  化 人 已 盡  
ZH_T38_1773_001:0302b07_2	汝後作佛，何所度邪？	001	汝 後 作 佛  何 所 度 邪  
ZH_T38_1773_001:0302b07_12	』於是小子聞此悲泣。	001	 於 是 小 子 聞 此 悲 泣  
ZH_T38_1773_001:0302b07_17	後復思惟：	001	後 復 思 惟  
ZH_T38_1773_001:0302b08_6	『世界無邊，眾生不盡。	001	 世 界 無 邊  眾 生 不 盡  
ZH_T38_1773_001:0302b08_11	我今發願：	001	我 今 發 願  
ZH_T38_1773_001:0302b09_13	願我後作佛時，壽命與諸兄等，所度眾生其數亦同。	001	願 我 後 作 佛 時  壽 命 與 諸 兄 等  所 度 眾 生 其 數 亦 同  
ZH_T38_1773_001:0302b10_3	於是地動，佛與其記。	001	於 是 地 動  佛 與 其 記  
ZH_T38_1773_001:0302b10_13	是因緣故，獨用半劫。	001	是 因 緣 故  獨 用 半 劫  
ZH_T38_1773_001:0302b11_2	以啼泣故，名啼泣佛。	001	以 啼 泣 故  名 啼 泣 佛  
ZH_T38_1773_001:0302b11_17	於是諸兄即願作金剛神護樓至佛。	001	於 是 諸 兄 即 願 作 金 剛 神 護 樓 至 佛  
ZH_T38_1773_001:0302b12_8	』」《賢劫經》中亦同此說。	001	   賢 劫 經  中 亦 同 此 說  
ZH_T38_1773_001:0302b13_2	依此經文，一壽之量等諸兄等。	001	依 此 經 文  一 壽 之 量 等 諸 兄 等  
ZH_T38_1773_001:0302b14_1	言一壽者，數多為一，一本所垂、一名出故。	001	言 一 壽 者  數 多 為 一  一 本 所 垂  一 名 出 故  
ZH_T38_1773_001:0302b14_11	賢劫量者，相傳說言：	001	賢 劫 量 者  相 傳 說 言  
ZH_T38_1773_001:0302b15_4	六十四劫為一大劫，名賢劫等。	001	六 十 四 劫 為 一 大 劫  名 賢 劫 等  
ZH_T38_1773_001:0302b16_9	所以然者，火水風劫一周轉訖合六十四，以此為限也。	001	所 以 然 者  火 水 風 劫 一 周 轉 訖 合 六 十 四  以 此 為 限 也  
ZH_T38_1773_001:0302b18_17	次第八三會增減者，然通論一化說法之會，有無數會，何得唯云而說三會度爾許者？	001	次 第 八 三 會 增 減 者  然 通 論 一 化 說 法 之 會  有 無 數 會  何 得 唯 云 而 說 三 會 度 爾 許 者  
ZH_T38_1773_001:0302b21_5	準度前佛所遺弟子，通論諸佛度先所遺，此亦未必唯在三會，或一二會度先所遺，或有四五乃至十會。	001	準 度 前 佛 所 遺 弟 子  通 論 諸 佛 度 先 所 遺  此 亦 未 必 唯 在 三 會  或 一 二 會 度 先 所 遺  或 有 四 五 乃 至 十 會  
ZH_T38_1773_001:0302b22_13	然今釋迦、彌勒二佛，齊有三會度先弟子，但其所度有多小耳。	001	然 今 釋 迦  彌 勒 二 佛  齊 有 三 會 度 先 弟 子  但 其 所 度 有 多 小 耳  
ZH_T38_1773_001:0302b23_7	如《菩薩處胎經》佛語彌勒言：	001	如  菩 薩 處 胎 經  佛 語 彌 勒 言  
ZH_T38_1773_001:0302b23_20	「汝生快樂國，不如我累苦。	001	 汝 生 快 樂 國  不 如 我 累 苦  
ZH_T38_1773_001:0302b24_10	汝說法甚易，我說法甚難。	001	汝 說 法 甚 易  我 說 法 甚 難  
ZH_T38_1773_001:0302b25_11	初說九十六億、二說九十四億、三說九十二億；	001	初 說 九 十 六 億  二 說 九 十 四 億  三 說 九 十 二 億  
ZH_T38_1773_001:0302b26_9	我初說十二、二說二十四、三說三十六。	001	我 初 說 十 二  二 說 二 十 四  三 說 三 十 六  
ZH_T38_1773_001:0302b27_1	汝所說三人，是吾先所化：	001	汝 所 說 三 人  是 吾 先 所 化  
ZH_T38_1773_001:0302b28_16	九十六億人受持五戒者、九十四億人受持三歸者、九十二億人一稱南無佛者。	001	九 十 六 億 人 受 持 五 戒 者  九 十 四 億 人 受 持 三 歸 者  九 十 二 億 人 一 稱 南 無 佛 者  
ZH_T38_1773_001:0302c01_7	汝父梵摩淨將八萬四千，非我先所化，是汝所開度」，乃至廣說。	001	汝 父 梵 摩 淨 將 八萬四千  非 我 先 所 化  是 汝 所 開 度   乃至廣說  
ZH_T38_1773_001:0302c01_10	案云：	001	案 云  
ZH_T38_1773_001:0302c02_7	三會唯度小乘弟子，以皆證得阿羅漢果故。	001	三 會 唯 度 小 乘 弟 子  以 皆 證 得阿羅漢 果 故  
ZH_T38_1773_001:0302c04_5	若論大乘根性之人、令得無生忍等果者，無非先佛之所化度，故無限於三四會等。	001	若 論 大 乘 根 性 之 人  令 得無生忍 等 果 者  無 非 先 佛 之 所 化 度  故 無 限 於 三 四 會 等  
ZH_T38_1773_001:0302c04_16	於中委悉，文處當說也。	001	於 中 委 悉  文 處 當 說 也  
ZH_T38_1773_001:0302c07_3	次第九明發心久近者，《佛本行經》第一卷云「昔有如來號曰善恩，彌勒菩薩於彼佛所最初發心。	001	次 第 九 明 發 心 久 近 者   佛 本 行 經  第 一 卷 云  昔 有 如 來 號 曰 善 恩  彌 勒 菩 薩 於 彼 佛 所 最初發心  
ZH_T38_1773_001:0302c08_9	彌勒菩薩在於我前四十餘劫發菩提心，然後我發道心。	001	彌 勒 菩 薩 在 於 我 前 四 十 餘 劫 發菩提心  然 後 我 發 道 心  
ZH_T38_1773_001:0302c10_1	昔有佛名示海幢如來，我於彼佛國作轉輪王，名曰窂□弓，初發道心。	001	昔 有 佛 名 示 海 幢 如 來  我 於 彼 佛 國 作 轉 輪 王  名 曰 窂  弓  初 發 道 心  
ZH_T38_1773_001:0302c11_19	」《智度論》第二十四卷云「釋迦牟尼佛與彌勒等諸菩薩同時發心，精進力故，超越九劫。	001	  智 度 論  第 二 十 四 卷 云  釋 迦 牟 尼 佛 與 彌 勒 等 諸 菩 薩 同 時 發 心  精 進 力 故  超 越 九 劫  
ZH_T38_1773_001:0302c12_2	」案云：	001	 案 云  
ZH_T38_1773_001:0302c13_1	釋迦、彌勒各有眾多，同時前後皆無妨也。	001	釋 迦  彌 勒 各 有 眾 多  同 時 前 後 皆 無 妨 也  
ZH_T38_1773_001:0302c13_3	問：	001	問  
ZH_T38_1773_001:0302c14_1	論說釋迦所超九劫，為是大劫、為是小劫？	001	論 說 釋 迦 所 超 九 劫  為 是 大 劫  為 是 小 劫  
ZH_T38_1773_001:0302c14_16	若是大劫，同劫成佛，何得言超？	001	若 是 大 劫  同 劫 成 佛  何 得 言 超  
ZH_T38_1773_001:0302c15_11	若是小劫，在前一劫，云何超九？	001	若 是 小 劫  在 前 一 劫  云 何 超 九  
ZH_T38_1773_001:0302c17_14	若言釋迦應在彌勒之後九劫成佛，而今同在一劫成道，所以得言超九劫者，云何而言同時發心？	001	若 言 釋 迦 應 在 彌 勒 之 後 九 劫 成 佛  而 今 同 在 一 劫 成 道  所 以 得 言 超 九 劫 者  云 何 而 言 同 時 發 心  
ZH_T38_1773_001:0302c17_17	解云：	001	解 云  
ZH_T38_1773_001:0302c18_7	此中所超，準是大劫。	001	此 中 所 超  準 是 大 劫  
ZH_T38_1773_001:0302c19_10	所以然者，言超劫者非就實行，但依獲準示其超耳。	001	所 以 然 者  言 超 劫 者 非 就 實 行  但 依 獲 準 示 其 超 耳  
ZH_T38_1773_001:0302c21_4	謂三僧祇已滿之後，脩相好業應逕百劫，而於九十一劫修滿故，言超九也。	001	謂 三 僧 祇 已 滿 之 後  脩 相 好 業 應 逕 百 劫  而 於 九 十 一 劫 修 滿 故  言 超 九 也  
ZH_T38_1773_001:0302c22_7	論說第九十一劫中千佛出世，故知其九亦是大劫。	001	論 說 第 九 十 一 劫 中 千 佛 出 世  故 知 其 九 亦 是 大 劫  
ZH_T38_1773_001:0302c23_3	然此二菩薩同時所發，是不定心。	001	然 此 二 菩 薩 同 時 所 發  是 不 定 心  
ZH_T38_1773_001:0302c24_11	若論決定發心之時，彌勒發心九劫已後，釋迦乃發決定之心。	001	若 論 決 定 發 心 之 時  彌 勒 發 心 九 劫 已 後  釋 迦 乃 發 決 定 之 心  
ZH_T38_1773_001:0302c25_10	故應在後九劫成道，而今超九同在一劫。	001	故 應 在 後 九 劫 成 道  而 今 超 九 同 在 一 劫  
ZH_T38_1773_001:0302c26_8	此論約彼最初發心，故言同時發心之耳。	001	此 論 約 彼 最初發心  故 言 同 時 發 心 之 耳  
ZH_T38_1773_001:0302c26_19	由是道理，不相違背也。	001	由 是 道 理  不 相 違 背 也  
ZH_T38_1773_001:0302c27_14	餘處所說超十二劫，準此應知也。	001	餘 處 所 說 超 十 二 劫  準 此 應 知 也  
ZH_T38_1773_001:0302c29_9	次第十明證果前後者，如《十住結結經》云「彌勒菩薩方習菩薩行乎？	001	次 第 十 明 證 果 前 後 者  如  十 住 結 結 經  云  彌 勒 菩 薩 方 習 菩 薩 行 乎  
ZH_T38_1773_001:0302c29_14	莫造斯觀。	001	莫 造 斯 觀  
ZH_T38_1773_001:0302c29_19	所以者何？	001	所以者何  
ZH_T38_1773_001:0303a02_7	慈氏積行恒沙數劫，先以誓願成等正覺，吾方習行而在其後。	001	慈 氏 積 行 恒 沙 數 劫  先 以 誓 願 成等正覺  吾 方 習 行 而 在 其 後  
ZH_T38_1773_001:0303a03_2	」案此而言，彌勒之本在先證果。	001	 案 此 而 言  彌 勒 之 本 在 先 證 果  
ZH_T38_1773_001:0303a03_13	然釋迦證果，經說不同。	001	然 釋 迦 證 果  經 說 不 同  
ZH_T38_1773_001:0303a05_8	如《因果經》言「善慧菩薩功行成滿，位登十地，在一生補處，生兜率天，名聖善白。	001	如  因 果 經  言  善 慧 菩 薩 功 行 成 滿  位 登 十 地  在 一生補處  生 兜 率 天  名 聖 善 白  
ZH_T38_1773_001:0303a06_16	」《梵網經》言「我今盧舍那，方坐蓮華臺，周匝千華上，復現千釋迦。	001	  梵 網 經  言  我 今 盧 舍 那  方 坐 蓮 華 臺  周 匝 千 華 上  復 現 千 釋 迦  
ZH_T38_1773_001:0303a08_4	一華百億國，一國一釋迦，各坐菩提樹，一時成佛道」，乃至廣說。	001	一 華 百 億 國  一 國 一 釋 迦  各 坐 菩 提 樹  一 時 成 佛 道   乃至廣說  
ZH_T38_1773_001:0303a08_14	案此而言，寄迹表本。	001	案 此 而 言  寄 迹 表 本  
ZH_T38_1773_001:0303a10_1	善慧菩薩生兜率本在十地，釋迦如來坐樹下時本方證果。	001	善 慧 菩 薩 生 兜 率 本 在 十 地  釋 迦 如 來 坐 樹 下 時 本 方 證 果  
ZH_T38_1773_001:0303a11_16	又《法華經．壽量品》云「我實成佛已來，無量無邊百千萬億那由他劫」，乃至廣說。	001	又  法 華 經  壽 量 品  云  我 實 成佛已來  無量無邊 百 千 萬 億 那 由 他 劫   乃至廣說  
ZH_T38_1773_001:0303a13_1	案此而言，釋迦證果有久有近，彌勒成道例亦應爾。	001	案 此 而 言  釋 迦 證 果 有 久 有 近  彌 勒 成 道 例 亦 應 爾  
ZH_T38_1773_001:0303a13_19	良由多本共垂一迹，所以異言莫不皆實。	001	良 由 多 本 共 垂 一 迹  所 以 異 言 莫 不 皆 實  
ZH_T38_1773_001:0303a14_9	由是道理，不相違也。	001	由 是 道 理  不 相 違 也  
ZH_T38_1773_001:0303a16_7	彌勒上生經宗要終波羅捺此云江遶。	001	彌 勒 上 生 經 宗 要 終 波 羅 捺 此 云 江 遶  
ZH_T38_1773_001:0303a16_17	劫波利此云捉髑髏鬼。	001	劫 波 利 此 云 捉 髑 髏 鬼  
ZH_T38_1773_001:0303a16_25	波波利此云守護。	001	波 波 利 此 云 守 護  
ZH_T38_1773_001:0303a17_4	祇陀此云戰勝。	001	祇 陀 此 云 戰 勝  
ZH_T38_1773_001:0303a17_11	須達此云善溫。	001	須 達 此 云 善 溫  
ZH_T38_1773_001:0303a20_0	　　　　　　　　　　　　　釋圓敏	001	             釋 圓 敏 
