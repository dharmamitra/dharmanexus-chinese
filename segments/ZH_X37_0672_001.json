[
  {
    "segmentnr":"ZH_X37_0672_001:0737b03",
    "original":"八大人覺經略解",
    "folio":1,
    "analyzed":"八 大 人 覺 經 略 解 "
  },
  {
    "segmentnr":"ZH_X37_0672_001:0737b05",
    "original":"西土聖賢集　後漢沙門　安世高　譯",
    "folio":1,
    "analyzed":"西 土 聖 賢 集  後 漢 沙 門  安 世 高  譯 "
  },
  {
    "segmentnr":"ZH_X37_0672_001:0737b06",
    "original":"皇明藕益釋　智旭　解",
    "folio":1,
    "analyzed":"皇 明 藕 益 釋  智 旭  解 "
  },
  {
    "segmentnr":"ZH_X37_0672_001:0737b07",
    "original":"△大文為三。初總標。二別明。三結歎。今初。",
    "folio":1,
    "analyzed":" 大 文 為 三  初 總 標  二 別 明  三 結 歎  今 初  "
  },
  {
    "segmentnr":"ZH_X37_0672_001:0737b08",
    "original":"為佛弟子。常於晝夜。至心誦念八大人覺。",
    "folio":1,
    "analyzed":"為 佛 弟 子  常 於 晝 夜  至 心 誦 念 八 大 人 覺  "
  },
  {
    "segmentnr":"ZH_X37_0672_001:0737b09",
    "original":"不論在家出家。但是歸依於佛。即為佛之弟子。既",
    "folio":1,
    "analyzed":"不 論 在家出家  但 是 歸 依 於 佛  即 為 佛 之 弟 子  既 "
  },
  {
    "segmentnr":"ZH_X37_0672_001:0737b10",
    "original":"為佛子。即應恒修此八種覺。言常於晝夜者。明其",
    "folio":1,
    "analyzed":"為 佛 子  即 應 恒 修 此 八 種 覺  言 常 於 晝 夜 者  明 其 "
  },
  {
    "segmentnr":"ZH_X37_0672_001:0737b11",
    "original":"功無間斷。言至心者。明其親切真誠。言誦念者。明",
    "folio":1,
    "analyzed":"功 無 間 斷  言 至 心 者  明 其 親 切 真 誠  言 誦 念 者  明 "
  },
  {
    "segmentnr":"ZH_X37_0672_001:0737b12",
    "original":"其文義淳熟。記憶不忘也。八大人覺。釋現結歎文",
    "folio":1,
    "analyzed":"其 文 義 淳 熟  記 憶 不 忘 也  八 大 人 覺  釋 現 結 歎 文 "
  },
  {
    "segmentnr":"ZH_X37_0672_001:0737b13",
    "original":"中。",
    "folio":1,
    "analyzed":"中  "
  },
  {
    "segmentnr":"ZH_X37_0672_001:0737b14",
    "original":"△二別明即為八。初無常無我覺。",
    "folio":1,
    "analyzed":" 二 別 明 即 為 八  初 無 常 無 我 覺  "
  },
  {
    "segmentnr":"ZH_X37_0672_001:0737b15",
    "original":"第一覺悟。世間無常。國土危脆。四大苦空。五陰無我。",
    "folio":1,
    "analyzed":"第 一 覺 悟  世 間 無 常  國 土 危 脆  四 大 苦 空  五 陰 無 我  "
  },
  {
    "segmentnr":"ZH_X37_0672_001:0737b16",
    "original":"生滅變異。虗偽無主。心是惡源。形為罪藪。如是觀察",
    "folio":1,
    "analyzed":"生 滅 變 異  虗 偽 無 主  心 是 惡 源  形 為 罪 藪  如 是 觀 察 "
  },
  {
    "segmentnr":"ZH_X37_0672_001:0737b17",
    "original":"漸離生死。",
    "folio":1,
    "analyzed":"漸 離 生 死  "
  },
  {
    "segmentnr":"ZH_X37_0672_001:0737b18",
    "original":"此入道之初門。破我法執之前陣也。先觀世間無",
    "folio":1,
    "analyzed":"此 入 道 之 初 門  破 我 法 執 之 前 陣 也  先 觀 世 間 無 "
  },
  {
    "segmentnr":"ZH_X37_0672_001:0737b19",
    "original":"常。國土危脆。如高岸為谷。深合為陵等。則於依報",
    "folio":1,
    "analyzed":"常  國 土 危 脆  如 高 岸 為 谷  深 合 為 陵 等  則 於 依 報 "
  },
  {
    "segmentnr":"ZH_X37_0672_001:0737b20",
    "original":"無可貪著。次以四大觀身。地水火風互相陵害。故",
    "folio":1,
    "analyzed":"無 可 貪 著  次 以 四 大 觀 身  地水火風 互 相 陵 害  故 "
  },
  {
    "segmentnr":"ZH_X37_0672_001:0737b21",
    "original":"有四百四病之苦。各無實性故究竟皆空。次以四",
    "folio":1,
    "analyzed":"有 四 百 四 病 之 苦  各 無 實 性 故 究 竟 皆 空  次 以 四 "
  },
  {
    "segmentnr":"ZH_X37_0672_001:0737b22",
    "original":"陰觀心。所謂受想行識。并此色身。共名五陰。於中",
    "folio":1,
    "analyzed":"陰 觀 心  所 謂 受 想 行 識  并 此 色 身  共 名 五 陰  於 中 "
  },
  {
    "segmentnr":"ZH_X37_0672_001:0737b23",
    "original":"實無我及我所。但是生滅之法。剎那剎那遷變轉",
    "folio":1,
    "analyzed":"實 無 我及我所  但 是 生 滅 之 法  剎 那 剎 那 遷 變 轉 "
  },
  {
    "segmentnr":"ZH_X37_0672_001:0737b24",
    "original":"異。不實故虗。非真故偽。遞相乘代故無主。則於正",
    "folio":1,
    "analyzed":"異  不 實 故 虗  非 真 故 偽  遞 相 乘 代 故 無 主  則 於 正 "
  },
  {
    "segmentnr":"ZH_X37_0672_001:0737c01",
    "original":"報無可貪著。又此正報身心。不惟空愛惜之。於事",
    "folio":1,
    "analyzed":"報 無 可 貪 著  又 此 正 報 身 心  不 惟 空 愛 惜 之  於 事 "
  },
  {
    "segmentnr":"ZH_X37_0672_001:0737c02",
    "original":"無益。而且一迷六塵緣影為自心相。則心便為眾",
    "folio":1,
    "analyzed":"無 益  而 且 一 迷 六 塵 緣 影 為 自 心 相  則 心 便 為 眾 "
  },
  {
    "segmentnr":"ZH_X37_0672_001:0737c03",
    "original":"惡之源。一迷四大為自身相。則形便為眾罪之藪。",
    "folio":1,
    "analyzed":"惡 之 源  一 迷 四 大 為 自 身 相  則 形 便 為 眾 罪 之 藪  "
  },
  {
    "segmentnr":"ZH_X37_0672_001:0737c04",
    "original":"倘不直下覷破。害安有極。若能如是觀察。則身心",
    "folio":1,
    "analyzed":"倘 不 直 下 覷 破  害 安 有 極  若 能 如 是 觀 察  則 身 心 "
  },
  {
    "segmentnr":"ZH_X37_0672_001:0737c05",
    "original":"二執漸輕。即漸離生死之第一方便也。",
    "folio":1,
    "analyzed":"二 執 漸 輕  即 漸 離 生 死 之 第 一 方 便 也  "
  },
  {
    "segmentnr":"ZH_X37_0672_001:0737c06",
    "original":"△二常修少欲覺。",
    "folio":1,
    "analyzed":" 二 常 修 少 欲 覺  "
  },
  {
    "segmentnr":"ZH_X37_0672_001:0737c07",
    "original":"第二覺知。多欲為苦。生死疲勞。從貪欲起。少欲無為。",
    "folio":1,
    "analyzed":"第 二 覺 知  多 欲 為 苦  生 死 疲 勞  從 貪 欲 起  少 欲 無 為  "
  },
  {
    "segmentnr":"ZH_X37_0672_001:0737c08",
    "original":"身心自在。",
    "folio":1,
    "analyzed":"身 心 自 在  "
  },
  {
    "segmentnr":"ZH_X37_0672_001:0737c09",
    "original":"此既以第一覺降伏見惑。次以第二覺降伏思惑",
    "folio":1,
    "analyzed":"此 既 以 第 一 覺 降 伏 見 惑  次 以 第 二 覺 降 伏 思 惑 "
  },
  {
    "segmentnr":"ZH_X37_0672_001:0737c10",
    "original":"也。思惑雖多。欲貪為首。能修少欲。則可以悟無為",
    "folio":1,
    "analyzed":"也  思 惑 雖 多  欲 貪 為 首  能 修 少 欲  則 可 以 悟 無 為 "
  },
  {
    "segmentnr":"ZH_X37_0672_001:0737c11",
    "original":"而得自在矣。",
    "folio":1,
    "analyzed":"而 得 自 在 矣  "
  },
  {
    "segmentnr":"ZH_X37_0672_001:0737c12",
    "original":"△三知足守道覺。",
    "folio":1,
    "analyzed":" 三 知 足 守 道 覺  "
  },
  {
    "segmentnr":"ZH_X37_0672_001:0737c13",
    "original":"第三覺知。心無厭足。惟得多求。增長罪惡。菩薩不爾。",
    "folio":1,
    "analyzed":"第 三 覺 知  心 無 厭 足  惟 得 多 求  增 長 罪 惡  菩 薩 不 爾  "
  },
  {
    "segmentnr":"ZH_X37_0672_001:0737c14",
    "original":"常念知足。安貧守道。惟慧是業。",
    "folio":1,
    "analyzed":"常 念 知 足  安 貧 守 道  惟 慧 是 業  "
  },
  {
    "segmentnr":"ZH_X37_0672_001:0737c15",
    "original":"此既修少欲。復修知足。以專心於慧業也。多欲不",
    "folio":1,
    "analyzed":"此 既 修 少 欲  復 修 知 足  以 專 心 於 慧 業 也  多 欲 不 "
  },
  {
    "segmentnr":"ZH_X37_0672_001:0737c16",
    "original":"知足人。最能障慧。今於少欲之中。又復知足。則慧",
    "folio":1,
    "analyzed":"知 足 人  最 能 障 慧  今 於 少 欲 之 中  又 復 知 足  則 慧 "
  },
  {
    "segmentnr":"ZH_X37_0672_001:0737c17",
    "original":"業任運可進矣。",
    "folio":1,
    "analyzed":"業 任 運 可 進 矣  "
  },
  {
    "segmentnr":"ZH_X37_0672_001:0737c18",
    "original":"△四常行精進覺。",
    "folio":1,
    "analyzed":" 四 常 行 精 進 覺  "
  },
  {
    "segmentnr":"ZH_X37_0672_001:0737c19",
    "original":"第四覺知。懈怠墜落。常行精進。破煩惱惡。摧伏四魔。",
    "folio":1,
    "analyzed":"第 四 覺 知  懈 怠 墜 落  常 行 精 進  破 煩 惱 惡  摧 伏 四 魔  "
  },
  {
    "segmentnr":"ZH_X37_0672_001:0737c20",
    "original":"出陰界獄。",
    "folio":1,
    "analyzed":"出 陰 界 獄  "
  },
  {
    "segmentnr":"ZH_X37_0672_001:0737c21",
    "original":"夫所謂少欲知足者。正欲省其精力以辦出要耳。",
    "folio":1,
    "analyzed":"夫 所 謂 少欲知足 者  正 欲 省 其 精 力 以 辦 出 要 耳  "
  },
  {
    "segmentnr":"ZH_X37_0672_001:0737c22",
    "original":"倘托言知足而反坐在懈怠坑中。則墜落不淺矣。",
    "folio":1,
    "analyzed":"倘 托 言 知 足 而 反 坐 在 懈 怠 坑 中  則 墜 落 不 淺 矣  "
  },
  {
    "segmentnr":"ZH_X37_0672_001:0737c23",
    "original":"故必常行精進以破見思煩惱。煩惱之魔既破。則",
    "folio":1,
    "analyzed":"故 必 常 行 精 進 以 破 見 思 煩 惱  煩 惱 之 魔 既 破  則 "
  },
  {
    "segmentnr":"ZH_X37_0672_001:0737c24",
    "original":"陰魔天魔死魔皆悉摧伏。而五陰十八界獄乃可",
    "folio":1,
    "analyzed":"陰 魔 天 魔 死 魔 皆 悉 摧 伏  而 五 陰 十 八 界 獄 乃 可 "
  },
  {
    "segmentnr":"ZH_X37_0672_001:0738a01",
    "original":"出也。",
    "folio":1,
    "analyzed":"出 也  "
  },
  {
    "segmentnr":"ZH_X37_0672_001:0738a02",
    "original":"△五多聞智慧覺。",
    "folio":1,
    "analyzed":" 五 多 聞 智 慧 覺  "
  },
  {
    "segmentnr":"ZH_X37_0672_001:0738a03",
    "original":"第五覺悟。愚癡生死。菩薩常念廣學多聞。增長智慧。",
    "folio":1,
    "analyzed":"第 五 覺 悟  愚 癡 生 死  菩 薩 常 念 廣 學 多 聞  增 長 智 慧  "
  },
  {
    "segmentnr":"ZH_X37_0672_001:0738a04",
    "original":"成就辯才。教化一切。悉以大樂。",
    "folio":1,
    "analyzed":"成 就 辯 才  教 化 一 切  悉 以 大 樂  "
  },
  {
    "segmentnr":"ZH_X37_0672_001:0738a05",
    "original":"雖云精進。若不廣學多聞增長智慧。則成暗證之",
    "folio":1,
    "analyzed":"雖 云 精 進  若 不 廣 學 多 聞 增 長 智 慧  則 成 暗 證 之 "
  },
  {
    "segmentnr":"ZH_X37_0672_001:0738a06",
    "original":"愆。又有聞無慧。如把火自燒。有慧無聞。如執刀自",
    "folio":1,
    "analyzed":"愆  又 有 聞 無 慧  如 把 火 自 燒  有 慧 無 聞  如 執 刀 自 "
  },
  {
    "segmentnr":"ZH_X37_0672_001:0738a07",
    "original":"割。聞慧具足。方可自利利他。",
    "folio":1,
    "analyzed":"割  聞 慧 具 足  方 可 自利利他  "
  },
  {
    "segmentnr":"ZH_X37_0672_001:0738a08",
    "original":"△六布施平等覺。",
    "folio":1,
    "analyzed":" 六 布 施 平 等 覺  "
  },
  {
    "segmentnr":"ZH_X37_0672_001:0738a09",
    "original":"第六覺知。貧苦多怨。橫結惡緣。菩薩布施。等念怨親。",
    "folio":1,
    "analyzed":"第 六 覺 知  貧 苦 多 怨  橫 結 惡 緣  菩 薩 布 施  等 念 怨 親  "
  },
  {
    "segmentnr":"ZH_X37_0672_001:0738a10",
    "original":"不念舊惡。不憎惡人。",
    "folio":1,
    "analyzed":"不 念 舊 惡  不 憎 惡 人  "
  },
  {
    "segmentnr":"ZH_X37_0672_001:0738a11",
    "original":"雖有智慧。而無福德。亦不可以自利利他。故須具",
    "folio":1,
    "analyzed":"雖 有 智 慧  而 無 福 德  亦 不 可 以 自利利他  故 須 具 "
  },
  {
    "segmentnr":"ZH_X37_0672_001:0738a12",
    "original":"行三檀也。知貧苦之多怨而行布施。即財施也。知",
    "folio":1,
    "analyzed":"行 三 檀 也  知 貧 苦 之 多 怨 而 行 布 施  即 財 施 也  知 "
  },
  {
    "segmentnr":"ZH_X37_0672_001:0738a13",
    "original":"怨親之平等而不念不憎。即無畏施也。法施已於",
    "folio":1,
    "analyzed":"怨 親 之 平 等 而 不 念 不 憎  即 無 畏 施 也  法 施 已 於 "
  },
  {
    "segmentnr":"ZH_X37_0672_001:0738a14",
    "original":"上文明之。今以財及無畏圓滿三檀耳。",
    "folio":1,
    "analyzed":"上 文 明 之  今 以 財 及 無 畏 圓 滿 三 檀 耳  "
  },
  {
    "segmentnr":"ZH_X37_0672_001:0738a15",
    "original":"△七出家梵行覺。",
    "folio":1,
    "analyzed":" 七 出 家 梵 行 覺  "
  },
  {
    "segmentnr":"ZH_X37_0672_001:0738a16",
    "original":"第七覺悟。五欲過患。雖為俗人。不染世樂。常念三衣",
    "folio":1,
    "analyzed":"第 七 覺 悟  五 欲 過 患  雖 為 俗 人  不 染 世 樂  常 念 三 衣 "
  },
  {
    "segmentnr":"ZH_X37_0672_001:0738a17",
    "original":"瓦鉢法器。志願出家。守道清白。梵行高遠。慈悲一切。",
    "folio":1,
    "analyzed":"瓦 鉢 法 器  志 願 出 家  守 道 清 白  梵 行 高 遠  慈 悲 一 切  "
  },
  {
    "segmentnr":"ZH_X37_0672_001:0738a18",
    "original":"雖修智慧福德。若不永離居家五欲。終不可以紹",
    "folio":1,
    "analyzed":"雖 修 智 慧 福 德  若 不 永 離 居 家 五 欲  終 不 可 以 紹 "
  },
  {
    "segmentnr":"ZH_X37_0672_001:0738a19",
    "original":"隆僧寶。住持佛法。當知三世諸佛。無有不示出家",
    "folio":1,
    "analyzed":"隆 僧 寶  住 持 佛 法  當 知 三世諸佛  無 有 不 示 出 家 "
  },
  {
    "segmentnr":"ZH_X37_0672_001:0738a20",
    "original":"而成道者也。三衣。一安陀會。二優多羅僧。三僧伽",
    "folio":1,
    "analyzed":"而 成 道 者 也  三 衣  一 安 陀 會  二 優 多 羅 僧  三 僧 伽 "
  },
  {
    "segmentnr":"ZH_X37_0672_001:0738a21",
    "original":"梨也。然使身雖出家。而不能守道清白。梵行高遠。",
    "folio":1,
    "analyzed":"梨 也  然 使 身 雖 出 家  而 不 能 守 道 清 白  梵 行 高 遠  "
  },
  {
    "segmentnr":"ZH_X37_0672_001:0738a22",
    "original":"慈悲一切。則為竊佛形儀。罪加一等。不可不知。",
    "folio":1,
    "analyzed":"慈 悲 一 切  則 為 竊 佛 形 儀  罪 加 一 等  不 可 不 知  "
  },
  {
    "segmentnr":"ZH_X37_0672_001:0738a23",
    "original":"△八大心普濟覺。",
    "folio":1,
    "analyzed":" 八 大 心 普 濟 覺  "
  },
  {
    "segmentnr":"ZH_X37_0672_001:0738a24",
    "original":"第八覺知。生死熾然。苦惱無量。發大乘心。普濟一切。",
    "folio":1,
    "analyzed":"第 八 覺 知  生 死 熾 然  苦 惱 無 量  發大乘心  普 濟 一 切  "
  },
  {
    "segmentnr":"ZH_X37_0672_001:0738b01",
    "original":"願代眾生受無量苦。令諸眾生畢竟大樂。",
    "folio":1,
    "analyzed":"願 代 眾 生 受 無 量 苦  令 諸 眾 生 畢 竟 大 樂  "
  },
  {
    "segmentnr":"ZH_X37_0672_001:0738b02",
    "original":"雖復出家。不發大乘普濟之心。則慈心不周。不發",
    "folio":1,
    "analyzed":"雖 復 出 家  不 發 大 乘 普 濟 之 心  則 慈 心 不 周  不 發 "
  },
  {
    "segmentnr":"ZH_X37_0672_001:0738b03",
    "original":"代眾生苦之心。則悲心不切。慈悲周切。方是紹佛",
    "folio":1,
    "analyzed":"代 眾 生 苦 之 心  則 悲 心 不 切  慈 悲 周 切  方 是 紹 佛 "
  },
  {
    "segmentnr":"ZH_X37_0672_001:0738b04",
    "original":"家業之真子也。",
    "folio":1,
    "analyzed":"家 業 之 真 子 也  "
  },
  {
    "segmentnr":"ZH_X37_0672_001:0738b05",
    "original":"△三結歎。",
    "folio":1,
    "analyzed":" 三 結 歎  "
  },
  {
    "segmentnr":"ZH_X37_0672_001:0738b06",
    "original":"如此八事。乃是諸佛菩薩大人之所覺悟。精進行道。",
    "folio":1,
    "analyzed":"如 此 八 事  乃 是 諸佛菩薩 大 人 之 所 覺 悟  精 進 行 道  "
  },
  {
    "segmentnr":"ZH_X37_0672_001:0738b07",
    "original":"慈悲修慧。乘法身船。至涅槃岸。復還生死。度脫眾生。",
    "folio":1,
    "analyzed":"慈 悲 修 慧  乘 法 身 船  至 涅 槃 岸  復 還 生 死  度 脫 眾 生  "
  },
  {
    "segmentnr":"ZH_X37_0672_001:0738b08",
    "original":"以前八事。開導一切。令諸眾生覺生死苦。捨離五欲。",
    "folio":1,
    "analyzed":"以 前 八 事  開 導 一 切  令 諸 眾 生 覺 生 死 苦  捨 離 五 欲  "
  },
  {
    "segmentnr":"ZH_X37_0672_001:0738b09",
    "original":"修心聖道。若佛弟子誦此八事。於念念中。滅無量罪。",
    "folio":1,
    "analyzed":"修 心 聖 道  若 佛 弟 子 誦 此 八 事  於念念中  滅 無 量 罪  "
  },
  {
    "segmentnr":"ZH_X37_0672_001:0738b10",
    "original":"進趣菩提。速登正覺。永斷生死。常住快樂。",
    "folio":1,
    "analyzed":"進 趣 菩 提  速 登 正 覺  永 斷 生 死  常 住 快 樂  "
  },
  {
    "segmentnr":"ZH_X37_0672_001:0738b11",
    "original":"如此八事下十六字。結成名義。精進行道下十六",
    "folio":1,
    "analyzed":"如 此 八 事 下 十 六 字  結 成 名 義  精 進 行 道 下 十 六 "
  },
  {
    "segmentnr":"ZH_X37_0672_001:0738b12",
    "original":"字。結成自覺功德。法身船。指所悟性德。涅槃岸。指",
    "folio":1,
    "analyzed":"字  結 成 自 覺 功 德  法 身 船  指 所 悟 性 德  涅 槃 岸  指 "
  },
  {
    "segmentnr":"ZH_X37_0672_001:0738b13",
    "original":"修德所顯也。復還生死下三十二字。結成覺他功",
    "folio":1,
    "analyzed":"修 德 所 顯 也  復 還 生 死 下 三 十 二 字  結 成 覺 他 功 "
  },
  {
    "segmentnr":"ZH_X37_0672_001:0738b14",
    "original":"德。惟自覺方能覺他也。若佛弟子下三十二字。結",
    "folio":1,
    "analyzed":"德  惟 自 覺 方 能 覺 他 也  若 佛 弟 子 下 三 十 二 字  結 "
  },
  {
    "segmentnr":"ZH_X37_0672_001:0738b15",
    "original":"成誦念功德。能誦其文。必能精思其義。能思其義。",
    "folio":1,
    "analyzed":"成 誦 念 功 德  能 誦 其 文  必 能 精 思 其 義  能 思 其 義  "
  },
  {
    "segmentnr":"ZH_X37_0672_001:0738b16",
    "original":"必能以此自覺覺他。故能滅罪而斷生死苦。趣覺",
    "folio":1,
    "analyzed":"必 能 以 此 自覺覺他  故 能 滅 罪 而 斷 生 死 苦  趣 覺 "
  },
  {
    "segmentnr":"ZH_X37_0672_001:0738b17",
    "original":"而證常住樂也。",
    "folio":1,
    "analyzed":"而 證 常 住 樂 也  "
  },
  {
    "segmentnr":"ZH_X37_0672_001:0738b19",
    "original":"八大人覺經略解(終)",
    "folio":1,
    "analyzed":"八 大 人 覺 經 略 解  終  "
  }
]