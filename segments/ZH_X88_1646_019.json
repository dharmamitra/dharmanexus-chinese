[
  {
    "segmentnr":"ZH_X88_1646_019:0216a05",
    "original":"居士傳十九",
    "folio":19,
    "analyzed":"居 士 傳 十 九 "
  },
  {
    "segmentnr":"ZH_X88_1646_019:0216a07",
    "original":"王摩詰柳子厚白樂天傳",
    "folio":19,
    "analyzed":"王 摩 詰 柳 子 厚 白 樂 天 傳 "
  },
  {
    "segmentnr":"ZH_X88_1646_019:0216a08",
    "original":"王摩詰名維。世為祁縣人。後徙家於蒲。與弟縉俱有",
    "folio":19,
    "analyzed":"王 摩 詰 名 維  世 為 祁 縣 人  後 徙 家 於 蒲  與 弟 縉 俱 有 "
  },
  {
    "segmentnr":"ZH_X88_1646_019:0216a09",
    "original":"俊才。開元九年擢進士第。歷官至監察御史。母博陵",
    "folio":19,
    "analyzed":"俊 才  開 元 九 年 擢 進 士 第  歷 官 至 監 察 御 史  母 博 陵 "
  },
  {
    "segmentnr":"ZH_X88_1646_019:0216a10",
    "original":"縣君崔氏。持戒安禪。摩詰於藍田營山莊。為母經行",
    "folio":19,
    "analyzed":"縣 君 崔 氏  持 戒 安 禪  摩 詰 於 藍 田 營 山 莊  為 母 經 行 "
  },
  {
    "segmentnr":"ZH_X88_1646_019:0216a11",
    "original":"之處。既卒。乃上表於朝。請施莊為寺。詔許之。天寶末",
    "folio":19,
    "analyzed":"之 處  既 卒  乃 上 表 於 朝  請 施 莊 為 寺  詔 許 之  天 寶 末 "
  },
  {
    "segmentnr":"ZH_X88_1646_019:0216a12",
    "original":"為給事中。安祿山陷京師。為所得。以藥下痢佯瘖。祿",
    "folio":19,
    "analyzed":"為 給 事 中  安 祿 山 陷 京 師  為 所 得  以 藥 下 痢 佯 瘖  祿 "
  },
  {
    "segmentnr":"ZH_X88_1646_019:0216a13",
    "original":"山迎置洛陽。迫為給事中。賊平論罪。時縉已官刑部",
    "folio":19,
    "analyzed":"山 迎 置 洛 陽  迫 為 給 事 中  賊 平 論 罪  時 縉 已 官 刑 部 "
  },
  {
    "segmentnr":"ZH_X88_1646_019:0216a14",
    "original":"侍郎。請削官贖兄罪。乃左遷太子中允。累遷尚書右",
    "folio":19,
    "analyzed":"侍 郎  請 削 官 贖 兄 罪  乃 左 遷 太 子 中 允  累 遷 尚 書 右 "
  },
  {
    "segmentnr":"ZH_X88_1646_019:0216a15",
    "original":"丞。在京師從薦福寺道光禪師遊。日飯數十名僧齋。",
    "folio":19,
    "analyzed":"丞  在 京 師 從 薦 福 寺 道 光 禪 師 遊  日 飯 數 十 名 僧 齋  "
  },
  {
    "segmentnr":"ZH_X88_1646_019:0216a16",
    "original":"中無所有。唯藥鐺茶臼經案繩牀而已。居常不茹葷",
    "folio":19,
    "analyzed":"中 無 所 有  唯 藥 鐺 茶 臼 經 案 繩 牀 而 已  居 常 不 茹 葷 "
  },
  {
    "segmentnr":"ZH_X88_1646_019:0216a17",
    "original":"血。不衣文綵。妻亡不再娶。三十年孤處一室。焚香獨",
    "folio":19,
    "analyzed":"血  不 衣 文 綵  妻 亡 不 再 娶  三 十 年 孤 處 一 室  焚 香 獨 "
  },
  {
    "segmentnr":"ZH_X88_1646_019:0216a18",
    "original":"坐以禪誦為業。時與友人裴廸往來山莊。彈琴嘯咏",
    "folio":19,
    "analyzed":"坐 以 禪 誦 為 業  時 與 友 人 裴 廸 往 來 山 莊  彈 琴 嘯 咏 "
  },
  {
    "segmentnr":"ZH_X88_1646_019:0216a19",
    "original":"樂之忘歸。同時有魏處士者。高不仕之節。屢徵不應。",
    "folio":19,
    "analyzed":"樂 之 忘 歸  同 時 有 魏 處 士 者  高 不 仕 之 節  屢 徵 不 應  "
  },
  {
    "segmentnr":"ZH_X88_1646_019:0216a20",
    "original":"摩詰為書遺之曰。聖人知身之不足有也。故曰欲潔",
    "folio":19,
    "analyzed":"摩 詰 為 書 遺 之 曰  聖 人 知 身 之 不 足 有 也  故 曰 欲 潔 "
  },
  {
    "segmentnr":"ZH_X88_1646_019:0216a21",
    "original":"其身而亂大倫。知名之無所著也。故曰欲使如來名",
    "folio":19,
    "analyzed":"其 身 而 亂 大 倫  知 名 之 無 所 著 也  故 曰 欲 使 如 來 名 "
  },
  {
    "segmentnr":"ZH_X88_1646_019:0216a22",
    "original":"聲普聞。古之高者曰許由。聞堯讓。臨水而洗其耳。耳",
    "folio":19,
    "analyzed":"聲 普 聞  古 之 高 者 曰 許 由  聞 堯 讓  臨 水 而 洗 其 耳  耳 "
  },
  {
    "segmentnr":"ZH_X88_1646_019:0216a23",
    "original":"非駐聲之地。聲無染耳之迹。惡外者垢內。病物者自",
    "folio":19,
    "analyzed":"非 駐 聲 之 地  聲 無 染 耳 之 迹  惡 外 者 垢 內  病 物 者 自 "
  },
  {
    "segmentnr":"ZH_X88_1646_019:0216a24",
    "original":"我。豈入道者之門與。孔宣父云。我則異於是。無可無",
    "folio":19,
    "analyzed":"我  豈 入 道 者 之 門 與  孔 宣 父 云  我 則 異 於 是  無 可 無 "
  },
  {
    "segmentnr":"ZH_X88_1646_019:0216b01",
    "original":"不可。願足下思可不可之旨。無守默以為絕塵。以不",
    "folio":19,
    "analyzed":"不 可  願 足 下 思 可 不 可 之 旨  無 守 默 以 為 絕 塵  以 不 "
  },
  {
    "segmentnr":"ZH_X88_1646_019:0216b02",
    "original":"動為出世也。乾元二年七月有疾。以縉在鳳翔。索筆",
    "folio":19,
    "analyzed":"動 為 出 世 也  乾 元 二 年 七 月 有 疾  以 縉 在 鳳 翔  索 筆 "
  },
  {
    "segmentnr":"ZH_X88_1646_019:0216b03",
    "original":"作別縉書。又與親故書數幅。多敦厲奉佛修心之旨。",
    "folio":19,
    "analyzed":"作 別 縉 書  又 與 親 故 書 數 幅  多 敦 厲 奉 佛 修 心 之 旨  "
  },
  {
    "segmentnr":"ZH_X88_1646_019:0216b04",
    "original":"捨筆而逝(唐書．右丞文集)。",
    "folio":19,
    "analyzed":"捨 筆 而 逝  唐 書  右 丞 文 集   "
  },
  {
    "segmentnr":"ZH_X88_1646_019:0216b05",
    "original":"柳子厚名宗元。河東人。早歲登進士第。舉博學宏詞",
    "folio":19,
    "analyzed":"柳 子 厚 名 宗 元  河 東 人  早 歲 登 進 士 第  舉 博 學 宏 詞 "
  },
  {
    "segmentnr":"ZH_X88_1646_019:0216b06",
    "original":"科。授校書郎。調藍田尉。貞元末官監察御史。順宗即",
    "folio":19,
    "analyzed":"科  授 校 書 郎  調 藍 田 尉  貞 元 末 官 監 察 御 史  順 宗 即 "
  },
  {
    "segmentnr":"ZH_X88_1646_019:0216b07",
    "original":"位。王叔文韋執誼用事。引入禁中議政。轉禮部員外",
    "folio":19,
    "analyzed":"位  王 叔 文 韋 執 誼 用 事  引 入 禁 中 議 政  轉 禮 部 員 外 "
  },
  {
    "segmentnr":"ZH_X88_1646_019:0216b08",
    "original":"郎。俄而王韋敗。子厚貶邵州刺史。未至。貶永州司馬。",
    "folio":19,
    "analyzed":"郎  俄 而 王 韋 敗  子 厚 貶 邵 州 刺 史  未 至  貶 永 州 司 馬  "
  },
  {
    "segmentnr":"ZH_X88_1646_019:0216b09",
    "original":"子厚自幼信佛。求其道積三十餘年。韓退之甞遺書",
    "folio":19,
    "analyzed":"子 厚 自 幼 信 佛  求 其 道 積 三 十 餘 年  韓 退 之 甞 遺 書 "
  },
  {
    "segmentnr":"ZH_X88_1646_019:0216b10",
    "original":"規之。子厚答曰。浮屠之教。與易．論語合。雖聖人復生",
    "folio":19,
    "analyzed":"規 之  子 厚 答 曰  浮 屠 之 教  與 易  論 語 合  雖 聖 人 復 生 "
  },
  {
    "segmentnr":"ZH_X88_1646_019:0216b11",
    "original":"不可得而斥也。既南遷。與諸禪人遊處。一時南方諸",
    "folio":19,
    "analyzed":"不 可 得 而 斥 也  既 南 遷  與 諸 禪 人 遊 處  一 時 南 方 諸 "
  },
  {
    "segmentnr":"ZH_X88_1646_019:0216b12",
    "original":"大德碑銘之文多出其手。其為言尊尚戒律。翼贊經",
    "folio":19,
    "analyzed":"大 德 碑 銘 之 文 多 出 其 手  其 為 言 尊 尚 戒 律  翼 贊 經 "
  },
  {
    "segmentnr":"ZH_X88_1646_019:0216b13",
    "original":"論。以豁達狂禪為戒。甞著文曰。東海若闡淨土法門。",
    "folio":19,
    "analyzed":"論  以 豁 達 狂 禪 為 戒  甞 著 文 曰  東 海 若 闡 淨 土 法 門  "
  },
  {
    "segmentnr":"ZH_X88_1646_019:0216b14",
    "original":"其辭曰。東海若陸遊。登孟諸之阿。得二瓠焉。刳而振",
    "folio":19,
    "analyzed":"其 辭 曰  東 海 若 陸 遊  登 孟 諸 之 阿  得 二 瓠 焉  刳 而 振 "
  },
  {
    "segmentnr":"ZH_X88_1646_019:0216b15",
    "original":"其犀以嬉取海水。雜糞壤蟯蚘而實之。臭不可當也。",
    "folio":19,
    "analyzed":"其 犀 以 嬉 取 海 水  雜 糞 壤 蟯 蚘 而 實 之  臭 不 可 當 也  "
  },
  {
    "segmentnr":"ZH_X88_1646_019:0216b16",
    "original":"窒以密石。舉而投之海。逾時焉而過之曰。是故棄糞",
    "folio":19,
    "analyzed":"窒 以 密 石  舉 而 投 之 海  逾 時 焉 而 過 之 曰  是 故 棄 糞 "
  },
  {
    "segmentnr":"ZH_X88_1646_019:0216b17",
    "original":"耶。其一徹聲而呼曰我大海也。東海若呀然笑曰。怪",
    "folio":19,
    "analyzed":"耶  其 一 徹 聲 而 呼 曰 我 大 海 也  東 海 若 呀 然 笑 曰  怪 "
  },
  {
    "segmentnr":"ZH_X88_1646_019:0216b18",
    "original":"矣。今夫大海。其東無東。其西無西。其北無北。其南無",
    "folio":19,
    "analyzed":"矣  今 夫 大 海  其 東 無 東  其 西 無 西  其 北 無 北  其 南 無 "
  },
  {
    "segmentnr":"ZH_X88_1646_019:0216b19",
    "original":"南。旦則浴日而出之。夜則韜列星涵太陰。揚陰火珠",
    "folio":19,
    "analyzed":"南  旦 則 浴 日 而 出 之  夜 則 韜 列 星 涵 太 陰  揚 陰 火 珠 "
  },
  {
    "segmentnr":"ZH_X88_1646_019:0216b20",
    "original":"寶之光以為明。其塵霾不處也。必汩之西澨。故其大",
    "folio":19,
    "analyzed":"寶 之 光 以 為 明  其 塵 霾 不 處 也  必 汩 之 西 澨  故 其 大 "
  },
  {
    "segmentnr":"ZH_X88_1646_019:0216b21",
    "original":"也深也潔也光明也。無我若者。今汝海之棄滴也。而",
    "folio":19,
    "analyzed":"也 深 也 潔 也 光 明 也  無 我 若 者  今 汝 海 之 棄 滴 也  而 "
  },
  {
    "segmentnr":"ZH_X88_1646_019:0216b22",
    "original":"與糞壤同體。臭朽之與曹蟯蚘之與居其狹咫也。又",
    "folio":19,
    "analyzed":"與 糞 壤 同 體  臭 朽 之 與 曹 蟯 蚘 之 與 居 其 狹 咫 也  又 "
  },
  {
    "segmentnr":"ZH_X88_1646_019:0216b23",
    "original":"冥暗若是而同之海。不亦羞而可憐也哉。子欲之乎。",
    "folio":19,
    "analyzed":"冥 暗 若 是 而 同 之 海  不 亦 羞 而 可 憐 也 哉  子 欲 之 乎  "
  },
  {
    "segmentnr":"ZH_X88_1646_019:0216b24",
    "original":"吾將為汝抉石破瓠。盪羣穢於大荒之島。而同子於",
    "folio":19,
    "analyzed":"吾 將 為 汝 抉 石 破 瓠  盪 羣 穢 於 大 荒 之 島  而 同 子 於 "
  },
  {
    "segmentnr":"ZH_X88_1646_019:0216c01",
    "original":"向之所陳者可乎。糞水泊然不悅曰。我固同矣。吾又",
    "folio":19,
    "analyzed":"向 之 所 陳 者 可 乎  糞 水 泊 然 不 悅 曰  我 固 同 矣  吾 又 "
  },
  {
    "segmentnr":"ZH_X88_1646_019:0216c02",
    "original":"何求於若吾之性也亦若是而已矣。穢者自穢。不足",
    "folio":19,
    "analyzed":"何 求 於 若 吾 之 性 也 亦 若 是 而 已 矣  穢 者 自 穢  不 足 "
  },
  {
    "segmentnr":"ZH_X88_1646_019:0216c03",
    "original":"以害吾潔。狹者自狹。不足以害吾廣。幽者自幽。不足",
    "folio":19,
    "analyzed":"以 害 吾 潔  狹 者 自 狹  不 足 以 害 吾 廣  幽 者 自 幽  不 足 "
  },
  {
    "segmentnr":"ZH_X88_1646_019:0216c04",
    "original":"以害吾明。而穢亦海也。狹幽亦海也。突然而往。于然",
    "folio":19,
    "analyzed":"以 害 吾 明  而 穢 亦 海 也  狹 幽 亦 海 也  突 然 而 往  于 然 "
  },
  {
    "segmentnr":"ZH_X88_1646_019:0216c05",
    "original":"而來。孰非海者。子去矣。無亂我。其一聞若之言。號而",
    "folio":19,
    "analyzed":"而 來  孰 非 海 者  子 去 矣  無 亂 我  其 一 聞 若 之 言  號 而 "
  },
  {
    "segmentnr":"ZH_X88_1646_019:0216c06",
    "original":"祈曰。吾毒是久矣。吾以為是固然而不可易也。今子",
    "folio":19,
    "analyzed":"祈 曰  吾 毒 是 久 矣  吾 以 為 是 固 然 而 不 可 易 也  今 子 "
  },
  {
    "segmentnr":"ZH_X88_1646_019:0216c07",
    "original":"告我以海之大。又目我以故海之棄糞也。吾愈急焉。",
    "folio":19,
    "analyzed":"告 我 以 海 之 大  又 目 我 以 故 海 之 棄 糞 也  吾 愈 急 焉  "
  },
  {
    "segmentnr":"ZH_X88_1646_019:0216c08",
    "original":"涌吾沫不足以發其窒。旋吾波不足以穴瓠之腹也。",
    "folio":19,
    "analyzed":"涌 吾 沫 不 足 以 發 其 窒  旋 吾 波 不 足 以 穴 瓠 之 腹 也  "
  },
  {
    "segmentnr":"ZH_X88_1646_019:0216c09",
    "original":"就能之窮歲月耳。願若幸而哀我哉。東海若乃抉石",
    "folio":19,
    "analyzed":"就 能 之 窮 歲 月 耳  願 若 幸 而 哀 我 哉  東 海 若 乃 抉 石 "
  },
  {
    "segmentnr":"ZH_X88_1646_019:0216c10",
    "original":"破瓠投之孟諸之陸。盪其穢於大荒之島。而水復於",
    "folio":19,
    "analyzed":"破 瓠 投 之 孟 諸 之 陸  盪 其 穢 於 大 荒 之 島  而 水 復 於 "
  },
  {
    "segmentnr":"ZH_X88_1646_019:0216c11",
    "original":"海。盡得向之所陳者焉。而向之一者終與臭腐處而",
    "folio":19,
    "analyzed":"海  盡 得 向 之 所 陳 者 焉  而 向 之 一 者 終 與 臭 腐 處 而 "
  },
  {
    "segmentnr":"ZH_X88_1646_019:0216c12",
    "original":"不變也。今有為佛者。二人同出於毗盧遮那之海。而",
    "folio":19,
    "analyzed":"不 變 也  今 有 為 佛 者  二 人 同 出 於 毗 盧 遮 那 之 海  而 "
  },
  {
    "segmentnr":"ZH_X88_1646_019:0216c13",
    "original":"汩於五濁之糞。而幽於三有之瓠。而窒於無明之石。",
    "folio":19,
    "analyzed":"汩 於 五 濁 之 糞  而 幽 於 三 有 之 瓠  而 窒 於 無 明 之 石  "
  },
  {
    "segmentnr":"ZH_X88_1646_019:0216c14",
    "original":"雜於十二類之蟯蚘。人有問焉。其一人曰。我佛也。毗",
    "folio":19,
    "analyzed":"雜 於 十 二 類 之 蟯 蚘  人 有 問 焉  其 一 人 曰  我 佛 也  毗 "
  },
  {
    "segmentnr":"ZH_X88_1646_019:0216c15",
    "original":"盧遮那五濁三有無明十二類皆空也。一切無善無",
    "folio":19,
    "analyzed":"盧 遮 那 五 濁 三 有 無 明 十 二 類 皆 空 也  一 切 無 善 無 "
  },
  {
    "segmentnr":"ZH_X88_1646_019:0216c16",
    "original":"惡無因無果無修無證無佛無眾生皆無焉。吾何求",
    "folio":19,
    "analyzed":"惡 無 因 無 果 無 修 無 證 無 佛 無 眾 生 皆 無 焉  吾 何 求 "
  },
  {
    "segmentnr":"ZH_X88_1646_019:0216c17",
    "original":"也。問者曰。子之所言性也。有事焉。夫性與事一而二",
    "folio":19,
    "analyzed":"也  問 者 曰  子 之 所 言 性 也  有 事 焉  夫 性 與 事 一 而 二 "
  },
  {
    "segmentnr":"ZH_X88_1646_019:0216c18",
    "original":"二而一者也。若守而一定則大患者至矣。其人曰。子",
    "folio":19,
    "analyzed":"二 而 一 者 也  若 守 而 一 定 則 大 患 者 至 矣  其 人 曰  子 "
  },
  {
    "segmentnr":"ZH_X88_1646_019:0216c19",
    "original":"去矣。無亂我。其一人曰。嘻。吾毒之久矣。吾盡吾力而",
    "folio":19,
    "analyzed":"去 矣  無 亂 我  其 一 人 曰  嘻  吾 毒 之 久 矣  吾 盡 吾 力 而 "
  },
  {
    "segmentnr":"ZH_X88_1646_019:0216c20",
    "original":"不足以去無明。窮吾智而不足以超三有離五濁而",
    "folio":19,
    "analyzed":"不 足 以 去 無 明  窮 吾 智 而 不 足 以 超 三 有 離 五 濁 而 "
  },
  {
    "segmentnr":"ZH_X88_1646_019:0216c21",
    "original":"異夫十二類也。就能之其大小劫之多不可知也。若",
    "folio":19,
    "analyzed":"異 夫 十 二 類 也  就 能 之 其 大 小 劫 之 多 不 可 知 也  若 "
  },
  {
    "segmentnr":"ZH_X88_1646_019:0216c22",
    "original":"之何。問者乃為陳西方之事。使修念佛三昧一空有",
    "folio":19,
    "analyzed":"之 何  問 者 乃 為 陳 西 方 之 事  使 修 念佛三昧 一 空 有 "
  },
  {
    "segmentnr":"ZH_X88_1646_019:0216c23",
    "original":"之說。於是聖人憐之。接而致之極樂之境。而得以去",
    "folio":19,
    "analyzed":"之 說  於 是 聖 人 憐 之  接 而 致 之 極 樂 之 境  而 得 以 去 "
  },
  {
    "segmentnr":"ZH_X88_1646_019:0216c24",
    "original":"羣惡集萬行。居聖者之地同佛知見矣。向之一人者",
    "folio":19,
    "analyzed":"羣 惡 集 萬 行  居 聖 者 之 地 同 佛 知 見 矣  向 之 一 人 者 "
  },
  {
    "segmentnr":"ZH_X88_1646_019:0217a01",
    "original":"終與十二類同而不變也。夫二人之相違也。不若二",
    "folio":19,
    "analyzed":"終 與 十 二 類 同 而 不 變 也  夫 二 人 之 相 違 也  不 若 二 "
  },
  {
    "segmentnr":"ZH_X88_1646_019:0217a02",
    "original":"瓠之水哉。今不知去一而取一。甚矣其愚也。元和十",
    "folio":19,
    "analyzed":"瓠 之 水 哉  今 不 知 去 一 而 取 一  甚 矣 其 愚 也  元 和 十 "
  },
  {
    "segmentnr":"ZH_X88_1646_019:0217a03",
    "original":"年遷柳州刺史。柳故夷子厚導以禮義。恤其孤獨。經",
    "folio":19,
    "analyzed":"年 遷 柳 州 刺 史  柳 故 夷 子 厚 導 以 禮 義  恤 其 孤 獨  經 "
  },
  {
    "segmentnr":"ZH_X88_1646_019:0217a04",
    "original":"其生產嫁娶葬埋。各有條法。三年教化大行。柳民懷",
    "folio":19,
    "analyzed":"其 生 產 嫁 娶 葬 埋  各 有 條 法  三 年 教 化 大 行  柳 民 懷 "
  },
  {
    "segmentnr":"ZH_X88_1646_019:0217a05",
    "original":"之。及卒。柳民為立廟羅池。事具韓退之羅池廟碑(柳州",
    "folio":19,
    "analyzed":"之  及 卒  柳 民 為 立 廟 羅 池  事 具 韓 退 之 羅 池 廟 碑  柳 州 "
  },
  {
    "segmentnr":"ZH_X88_1646_019:0217a06",
    "original":"文集．唐書．昌黎文集)。",
    "folio":19,
    "analyzed":"文 集  唐 書  昌 黎 文 集   "
  },
  {
    "segmentnr":"ZH_X88_1646_019:0217a07",
    "original":"白樂天名居易。太原下邽人。貞元中擢進士第。元和",
    "folio":19,
    "analyzed":"白 樂 天 名 居 易  太 原 下 邽 人  貞 元 中 擢 進 士 第  元 和 "
  },
  {
    "segmentnr":"ZH_X88_1646_019:0217a08",
    "original":"中官左拾遺。彊直敢言。其所諫爭多軍國大體。憲宗",
    "folio":19,
    "analyzed":"中 官 左 拾 遺  彊 直 敢 言  其 所 諫 爭 多 軍 國 大 體  憲 宗 "
  },
  {
    "segmentnr":"ZH_X88_1646_019:0217a09",
    "original":"屢納之。既而為宰相所忌。出為江表刺史。徙江州司",
    "folio":19,
    "analyzed":"屢 納 之  既 而 為 宰 相 所 忌  出 為 江 表 刺 史  徙 江 州 司 "
  },
  {
    "segmentnr":"ZH_X88_1646_019:0217a10",
    "original":"馬。樂天好釋氏書。用以自理性情。能順適所遇。不以",
    "folio":19,
    "analyzed":"馬  樂 天 好 釋 氏 書  用 以 自 理 性 情  能 順 適 所 遇  不 以 "
  },
  {
    "segmentnr":"ZH_X88_1646_019:0217a11",
    "original":"遷謫介意。立隱舍於廬山。與諸禪德遊處。或經月忘",
    "folio":19,
    "analyzed":"遷 謫 介 意  立 隱 舍 於 廬 山  與 諸 禪 德 遊 處  或 經 月 忘 "
  },
  {
    "segmentnr":"ZH_X88_1646_019:0217a12",
    "original":"歸。長慶中為主客郎中知制誥。穆宗好畋遊。献續虞",
    "folio":19,
    "analyzed":"歸  長 慶 中 為 主 客 郎 中 知 制 誥  穆 宗 好 畋 遊  献 續 虞 "
  },
  {
    "segmentnr":"ZH_X88_1646_019:0217a13",
    "original":"人箴以諷。時河朔亂。出師無功。樂天上言制御之策。",
    "folio":19,
    "analyzed":"人 箴 以 諷  時 河 朔 亂  出 師 無 功  樂 天 上 言 制 御 之 策  "
  },
  {
    "segmentnr":"ZH_X88_1646_019:0217a14",
    "original":"不用。乃求外任出知杭州。太和二年為刑部侍郎。求",
    "folio":19,
    "analyzed":"不 用  乃 求 外 任 出 知 杭 州  太 和 二 年 為 刑 部 侍 郎  求 "
  },
  {
    "segmentnr":"ZH_X88_1646_019:0217a15",
    "original":"為分司官。尋除太子賓客。會朋黨事起。樂天見時不",
    "folio":19,
    "analyzed":"為 分 司 官  尋 除 太 子 賓 客  會 朋 黨 事 起  樂 天 見 時 不 "
  },
  {
    "segmentnr":"ZH_X88_1646_019:0217a16",
    "original":"可為。思退處散地以遠害。凡所居官未甞終秩。率以",
    "folio":19,
    "analyzed":"可 為  思 退 處 散 地 以 遠 害  凡 所 居 官 未 甞 終 秩  率 以 "
  },
  {
    "segmentnr":"ZH_X88_1646_019:0217a17",
    "original":"病免。會昌中以刑部尚書致仕。與香山如滿禪師結",
    "folio":19,
    "analyzed":"病 免  會 昌 中 以 刑 部 尚 書 致 仕  與 香 山 如 滿 禪 師 結 "
  },
  {
    "segmentnr":"ZH_X88_1646_019:0217a18",
    "original":"香火社。自稱香山居士。先是太和中樂天在東都長",
    "folio":19,
    "analyzed":"香 火 社  自 稱 香 山 居 士  先 是 太 和 中 樂 天 在 東 都 長 "
  },
  {
    "segmentnr":"ZH_X88_1646_019:0217a19",
    "original":"壽寺受八戒。與僧俗百四十人畫彌勒上生圖。共發",
    "folio":19,
    "analyzed":"壽 寺 受 八 戒  與 僧 俗 百 四 十 人 畫 彌 勒 上 生 圖  共 發 "
  },
  {
    "segmentnr":"ZH_X88_1646_019:0217a20",
    "original":"願生兜率內院。及晚歲得風痺疾。更捨錢三萬命工",
    "folio":19,
    "analyzed":"願 生 兜 率 內 院  及 晚 歲 得 風 痺 疾  更 捨 錢 三 萬 命 工 "
  },
  {
    "segmentnr":"ZH_X88_1646_019:0217a21",
    "original":"畫西方極樂世界。高九尺廣丈有三尺。阿彌陀佛居",
    "folio":19,
    "analyzed":"畫 西方極樂 世 界  高 九 尺 廣 丈 有 三 尺  阿 彌 陀 佛 居 "
  },
  {
    "segmentnr":"ZH_X88_1646_019:0217a22",
    "original":"中。觀音勢至執侍左右。百萬人天恭敬圍繞。樓臺伎",
    "folio":19,
    "analyzed":"中  觀 音 勢 至 執 侍 左 右  百 萬 人 天 恭 敬 圍 繞  樓 臺 伎 "
  },
  {
    "segmentnr":"ZH_X88_1646_019:0217a23",
    "original":"樂水樹花鳥七寶莊嚴。具如經說。既成。復發願言。願",
    "folio":19,
    "analyzed":"樂 水 樹 花 鳥 七 寶 莊 嚴  具 如 經 說  既 成  復 發 願 言  願 "
  },
  {
    "segmentnr":"ZH_X88_1646_019:0217a24",
    "original":"此功德回施一切眾生。一切眾生如我老者。如我病",
    "folio":19,
    "analyzed":"此 功 德 回 施 一 切 眾 生  一 切 眾 生 如 我 老 者  如 我 病 "
  },
  {
    "segmentnr":"ZH_X88_1646_019:0217b01",
    "original":"者。願皆離苦得樂。斷惡修善。不越南部便覩西方。大",
    "folio":19,
    "analyzed":"者  願 皆 離 苦 得 樂  斷 惡 修 善  不 越 南 部 便 覩 西 方  大 "
  },
  {
    "segmentnr":"ZH_X88_1646_019:0217b02",
    "original":"白毫光應念來感。青蓮上品隨願往生。以偈讚曰。極",
    "folio":19,
    "analyzed":"白 毫 光 應 念 來 感  青 蓮 上 品 隨 願 往 生  以 偈 讚 曰  極 "
  },
  {
    "segmentnr":"ZH_X88_1646_019:0217b03",
    "original":"樂世界清淨土。無諸惡道及眾苦。願如我身病苦者。",
    "folio":19,
    "analyzed":"樂 世 界 清 淨 土  無 諸 惡 道 及 眾 苦  願 如 我 身 病 苦 者  "
  },
  {
    "segmentnr":"ZH_X88_1646_019:0217b04",
    "original":"同生無量壽佛所。又自以生平湛樂文字。放言綺語",
    "folio":19,
    "analyzed":"同 生 無 量 壽 佛 所  又 自 以 生 平 湛 樂 文 字  放 言 綺 語 "
  },
  {
    "segmentnr":"ZH_X88_1646_019:0217b05",
    "original":"往往有之。懼結來業。願以文字因緣回向實地。希於",
    "folio":19,
    "analyzed":"往 往 有 之  懼 結 來 業  願 以 文 字 因 緣 回 向 實 地  希 於 "
  },
  {
    "segmentnr":"ZH_X88_1646_019:0217b06",
    "original":"來世讚歎佛乘勸轉法輪。乃作六偈唱於佛前。讚佛",
    "folio":19,
    "analyzed":"來 世 讚 歎 佛 乘 勸 轉 法 輪  乃 作 六 偈 唱 於 佛 前  讚 佛 "
  },
  {
    "segmentnr":"ZH_X88_1646_019:0217b07",
    "original":"偈曰。十方世界。天上天下。我今盡知。無如佛者。堂堂",
    "folio":19,
    "analyzed":"偈 曰  十方世界  天 上 天 下  我 今 盡 知  無 如 佛 者  堂 堂 "
  },
  {
    "segmentnr":"ZH_X88_1646_019:0217b08",
    "original":"巍巍。為天人師。故我禮足。讚歎歸依。讚法偈曰。過現",
    "folio":19,
    "analyzed":"巍 巍  為 天 人 師  故 我 禮 足  讚 歎 歸 依  讚 法 偈 曰  過 現 "
  },
  {
    "segmentnr":"ZH_X88_1646_019:0217b09",
    "original":"當來。千萬億佛。皆因法成。法從經出。是大法輪。是大",
    "folio":19,
    "analyzed":"當 來  千 萬 億 佛  皆 因 法 成  法 從 經 出  是 大 法 輪  是 大 "
  },
  {
    "segmentnr":"ZH_X88_1646_019:0217b10",
    "original":"寶藏。故我合掌。至心回向。讚僧偈曰。緣覺聲聞。諸大",
    "folio":19,
    "analyzed":"寶 藏  故 我 合 掌  至 心 回 向  讚 僧 偈 曰  緣 覺 聲 聞  諸 大 "
  },
  {
    "segmentnr":"ZH_X88_1646_019:0217b11",
    "original":"沙門。漏盡果滿。眾中之尊。假和合力。求無上道。故我",
    "folio":19,
    "analyzed":"沙 門  漏 盡 果 滿  眾 中 之 尊  假 和 合 力  求 無 上 道  故 我 "
  },
  {
    "segmentnr":"ZH_X88_1646_019:0217b12",
    "original":"稽首。和南僧寶。讚眾生偈曰。毛道凡夫。火宅眾生。胎",
    "folio":19,
    "analyzed":"稽 首  和 南 僧 寶  讚 眾 生 偈 曰  毛道凡夫  火 宅 眾 生  胎 "
  },
  {
    "segmentnr":"ZH_X88_1646_019:0217b13",
    "original":"卵濕化。一切有情。善根苟種。佛果終成。我不輕汝。汝",
    "folio":19,
    "analyzed":"卵 濕 化  一切有情  善 根 苟 種  佛 果 終 成  我 不 輕 汝  汝 "
  },
  {
    "segmentnr":"ZH_X88_1646_019:0217b14",
    "original":"無自輕。懺悔偈曰。無始劫來。所造諸罪。若輕若重。無",
    "folio":19,
    "analyzed":"無 自 輕  懺 悔 偈 曰  無 始 劫 來  所 造 諸 罪  若 輕 若 重  無 "
  },
  {
    "segmentnr":"ZH_X88_1646_019:0217b15",
    "original":"大無小。我求其相。中間內外。了不可得。是名懺悔。發",
    "folio":19,
    "analyzed":"大 無 小  我 求 其 相  中 間 內 外  了 不 可 得  是 名 懺 悔  發 "
  },
  {
    "segmentnr":"ZH_X88_1646_019:0217b16",
    "original":"願偈曰。煩惱願去。涅槃願住。十地願登。四生願度。佛",
    "folio":19,
    "analyzed":"願 偈 曰  煩 惱 願 去  涅 槃 願 住  十 地 願 登  四 生 願 度  佛 "
  },
  {
    "segmentnr":"ZH_X88_1646_019:0217b17",
    "original":"出世時。願我得親。最先勸請。請轉法輪。佛滅度時。願",
    "folio":19,
    "analyzed":"出 世 時  願 我 得 親  最 先 勸 請  請 轉 法 輪  佛 滅 度 時  願 "
  },
  {
    "segmentnr":"ZH_X88_1646_019:0217b18",
    "original":"我得值。最後供養。受菩提記。會昌六年卒。年七十五。",
    "folio":19,
    "analyzed":"我 得 值  最 後 供 養  受 菩 提 記  會 昌 六 年 卒  年 七 十 五  "
  },
  {
    "segmentnr":"ZH_X88_1646_019:0217b19",
    "original":"遺命斂以衣一襲。送以車一乘。無用鹵簿葬。無以血",
    "folio":19,
    "analyzed":"遺 命 斂 以 衣 一 襲  送 以 車 一 乘  無 用 鹵 簿 葬  無 以 血 "
  },
  {
    "segmentnr":"ZH_X88_1646_019:0217b20",
    "original":"食祭。無請太常謚。無建神道碑。可葬香山如滿禪師",
    "folio":19,
    "analyzed":"食 祭  無 請 太 常 謚  無 建 神 道 碑  可 葬 香 山 如 滿 禪 師 "
  },
  {
    "segmentnr":"ZH_X88_1646_019:0217b21",
    "original":"塔側。家人從之。無子。以從孫嗣(唐書．長慶集)。",
    "folio":19,
    "analyzed":"塔 側  家 人 從 之  無 子  以 從 孫 嗣  唐 書  長 慶 集   "
  },
  {
    "segmentnr":"ZH_X88_1646_019:0217b22",
    "original":"知歸子曰。摩詰．子厚並以文術鳴當時傳後世。然考",
    "folio":19,
    "analyzed":"知 歸 子 曰  摩 詰  子 厚 並 以 文 術 鳴 當 時 傳 後 世  然 考 "
  },
  {
    "segmentnr":"ZH_X88_1646_019:0217b23",
    "original":"其生平。視白公有愧焉。迷陽迷陽。無傷吾行。古人所",
    "folio":19,
    "analyzed":"其 生 平  視 白 公 有 愧 焉  迷 陽 迷 陽  無 傷 吾 行  古 人 所 "
  },
  {
    "segmentnr":"ZH_X88_1646_019:0217b24",
    "original":"為致悲者也。摩詰脫盖於輞川。子厚激誠於海若。驚",
    "folio":19,
    "analyzed":"為 致 悲 者 也  摩 詰 脫 盖 於 輞 川  子 厚 激 誠 於 海 若  驚 "
  },
  {
    "segmentnr":"ZH_X88_1646_019:0217c01",
    "original":"心垢薉蟬蛻清虗。具此淨因理宜解脫。而子厚乃復",
    "folio":19,
    "analyzed":"心 垢 薉 蟬 蛻 清 虗  具 此 淨 因 理 宜 解 脫  而 子 厚 乃 復 "
  },
  {
    "segmentnr":"ZH_X88_1646_019:0217c02",
    "original":"流連神趣。立威醉人亦獨何哉。",
    "folio":19,
    "analyzed":"流 連 神 趣  立 威 醉 人 亦 獨 何 哉  "
  },
  {
    "segmentnr":"ZH_X88_1646_019:0217c03",
    "original":"汪大紳云。三人同傳而以白先生為指歸。此傳引",
    "folio":19,
    "analyzed":"汪 大 紳 云  三 人 同 傳 而 以 白 先 生 為 指 歸  此 傳 引 "
  },
  {
    "segmentnr":"ZH_X88_1646_019:0217c04",
    "original":"人入勝處也。王柳名理妙絕。白先生則願力堅矣",
    "folio":19,
    "analyzed":"人 入 勝 處 也  王 柳 名 理 妙 絕  白 先 生 則 願 力 堅 矣 "
  },
  {
    "segmentnr":"ZH_X88_1646_019:0217c05",
    "original":"○又云。知歸子贊已具隻眼者。二人生平卒不能",
    "folio":19,
    "analyzed":" 又 云  知 歸 子 贊 已 具 隻 眼 者  二 人 生 平 卒 不 能 "
  },
  {
    "segmentnr":"ZH_X88_1646_019:0217c06",
    "original":"無愧者。知歸子亦曾究其因乎。以二人乃文人根",
    "folio":19,
    "analyzed":"無 愧 者  知 歸 子 亦 曾 究 其 因 乎  以 二 人 乃 文 人 根 "
  },
  {
    "segmentnr":"ZH_X88_1646_019:0217c07",
    "original":"種故也。此等根種最不濟事。吾近來尚喜歸震川",
    "folio":19,
    "analyzed":"種 故 也  此 等 根 種 最 不 濟 事  吾 近 來 尚 喜 歸 震 川 "
  },
  {
    "segmentnr":"ZH_X88_1646_019:0217c08",
    "original":"侯朝宗汪鈍翁諸先生文。并及湯臨川洪昉思曲",
    "folio":19,
    "analyzed":"侯 朝 宗 汪 鈍 翁 諸 先 生 文  并 及 湯 臨 川 洪 昉 思 曲 "
  },
  {
    "segmentnr":"ZH_X88_1646_019:0217c09",
    "original":"子不濟事甚矣。真實學道人。案頭只宜看內外經",
    "folio":19,
    "analyzed":"子 不 濟 事 甚 矣  真 實 學 道 人  案 頭 只 宜 看 內 外 經 "
  },
  {
    "segmentnr":"ZH_X88_1646_019:0217c10",
    "original":"典。先儒古德書。歷代史冊。及韓歐李杜詩文。乃無",
    "folio":19,
    "analyzed":"典  先 儒 古 德 書  歷 代 史 冊  及 韓 歐 李 杜 詩 文  乃 無 "
  },
  {
    "segmentnr":"ZH_X88_1646_019:0217c11",
    "original":"一字入陰界。記取吾語。流連神趣語尤好。只為他",
    "folio":19,
    "analyzed":"一 字 入 陰 界  記 取 吾 語  流 連 神 趣 語 尤 好  只 為 他 "
  },
  {
    "segmentnr":"ZH_X88_1646_019:0217c12",
    "original":"趣根深耳。趣根亦從文根得來。其為神者。以子厚",
    "folio":19,
    "analyzed":"趣 根 深 耳  趣 根 亦 從 文 根 得 來  其 為 神 者  以 子 厚 "
  },
  {
    "segmentnr":"ZH_X88_1646_019:0217c13",
    "original":"生平孑直故也。去其趣而存其直。則生天矣。記取",
    "folio":19,
    "analyzed":"生 平 孑 直 故 也  去 其 趣 而 存 其 直  則 生 天 矣  記 取 "
  },
  {
    "segmentnr":"ZH_X88_1646_019:0217c14",
    "original":"吾語。",
    "folio":19,
    "analyzed":"吾 語  "
  }
]