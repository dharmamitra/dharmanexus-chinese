segmentnr	original	folio	analyzed
ZH_X73_1452_025:0357a01	紫栢老人集卷之二十五	025	紫 栢 老 人 集 卷 之 二 十 五 
ZH_X73_1452_025:0357a02	明　憨山德清　閱	025	明  憨 山 德 清  閱 
ZH_X73_1452_025:0357a03	詩(五言古)	025	詩  五 言 古  
ZH_X73_1452_025:0357a04	宿洪福寺懷古	025	宿 洪 福 寺 懷 古 
ZH_X73_1452_025:0357a05	浮生若電露。豈有山河壽。磨笄高入雲。還同天地久。	025	浮 生 若 電 露  豈 有 山 河 壽  磨 笄 高 入 雲  還 同 天 地 久  
ZH_X73_1452_025:0357a06	其誰張麗筵。夜半操銅斗。逐鹿不畏險。攫金寧顧醜。	025	其 誰 張 麗 筵  夜 半 操 銅 斗  逐 鹿 不 畏 險  攫 金 寧 顧 醜  
ZH_X73_1452_025:0357a07	滹沱鎮長流。覆宿千峰首。骨肉靡暇念。侈心若淵藪。	025	滹 沱 鎮 長 流  覆 宿 千 峰 首  骨 肉 靡 暇 念  侈 心 若 淵 藪  
ZH_X73_1452_025:0357a08	覇功高幾許。直道難箝口。野寺秋風清。塔鈴解獅吼。	025	覇 功 高 幾 許  直 道 難 箝 口  野 寺 秋 風 清  塔 鈴 解 獅 吼  
ZH_X73_1452_025:0357a09	燈前聞草蟲。更復悲蒲柳。	025	燈 前 聞 草 蟲  更 復 悲 蒲 柳  
ZH_X73_1452_025:0357a10	山居	025	山 居 
ZH_X73_1452_025:0357a11	鳥道曲復直。迢遞通幽寂。枯松學龍舞。怪石疑僧立。	025	鳥 道 曲 復 直  迢 遞 通 幽 寂  枯 松 學 龍 舞  怪 石 疑 僧 立  
ZH_X73_1452_025:0357a12	香雲襯足柔。清磬聲歷歷。老衲笑相迎。有意非言說。	025	香 雲 襯 足 柔  清 磬 聲 歷 歷  老 衲 笑 相 迎  有 意 非 言 說  
ZH_X73_1452_025:0357a13	宿可休堂	025	宿 可 休 堂 
ZH_X73_1452_025:0357a14	野人無心來。寧復有心去。來去總無心。白雲知所趣。	025	野 人 無 心 來  寧 復 有 心 去  來 去 總 無 心  白 雲 知 所 趣  
ZH_X73_1452_025:0357a15	幽篁一徑通。落葉四簷聚。念此夜露寒。草蟲鳴不住。	025	幽 篁 一 徑 通  落 葉 四 簷 聚  念 此 夜 露 寒  草 蟲 鳴 不 住  
ZH_X73_1452_025:0357a16	紺圃即事(二首)	025	紺 圃 即 事  二 首  
ZH_X73_1452_025:0357a17	無風水自定。水定涵太虗。四岸交清陰。竹槐何翳如。	025	無 風 水 自 定  水 定 涵 太 虗  四 岸 交 清 陰  竹 槐 何 翳 如  
ZH_X73_1452_025:0357a18	游鱗戲樹杪。天影看却倒。去者亦幽人。有情難盡道。	025	游 鱗 戲 樹 杪  天 影 看 却 倒  去 者 亦 幽 人  有 情 難 盡 道  
ZH_X73_1452_025:0357a19	夕陽澄紺圃。淺港動蘭棹。	025	夕 陽 澄 紺 圃  淺 港 動 蘭 棹  
ZH_X73_1452_025:0357a20	卜居在野曠。寂無塵俗想。疎鍾深夜聞。六根瀉清響。	025	卜 居 在 野 曠  寂 無 塵 俗 想  疎 鍾 深 夜 聞  六 根 瀉 清 響  
ZH_X73_1452_025:0357a21	晝讀天竺書。幽窻思恍[怡-台+莽]。犬吠桃花陰。麥浪人來往。	025	晝 讀 天 竺 書  幽 窻 思 恍 [怡台莽]  犬 吠 桃 花 陰  麥 浪 人 來 往  
ZH_X73_1452_025:0357a22	最愛晚雨晴。空林反照爽。	025	最 愛 晚 雨 晴  空 林 反 照 爽  
ZH_X73_1452_025:0357a23	芙蓉寺跨雲梁	025	芙 蓉 寺 跨 雲 梁 
ZH_X73_1452_025:0357a24	白雲不知畆。折竹為輕帚。幾度掃復合。流泉觸石吼。	025	白 雲 不 知 畆  折 竹 為 輕 帚  幾 度 掃 復 合  流 泉 觸 石 吼  
ZH_X73_1452_025:0357b01	望中峰巒奇。欲往未敢走。老衲駕津梁。去來恐怖否。	025	望 中 峰 巒 奇  欲 往 未 敢 走  老 衲 駕 津 梁  去 來 恐 怖 否  
ZH_X73_1452_025:0357b02	患媒以有身。墮體無堅朽。達者既知此。死生何好醜。	025	患 媒 以 有 身  墮 體 無 堅 朽  達 者 既 知 此  死 生 何 好 醜  
ZH_X73_1452_025:0357b03	經殘磬亦歇。豈更聞鷄狗。	025	經 殘 磬 亦 歇  豈 更 聞 鷄 狗  
ZH_X73_1452_025:0357b04	龍潭靜室	025	龍 潭 靜 室 
ZH_X73_1452_025:0357b05	睡起帶微昏。拭眼出禪戶。碧天紅日高。雲山光可睹。	025	睡 起 帶 微 昏  拭 眼 出 禪 戶  碧 天 紅 日 高  雲 山 光 可 睹  
ZH_X73_1452_025:0357b06	倚欄聽流泉。橋上孰為伍。岩側立奇石。向我石欲舞。	025	倚 欄 聽 流 泉  橋 上 孰 為 伍  岩 側 立 奇 石  向 我 石 欲 舞  
ZH_X73_1452_025:0357b07	衲僧傍弗禁。於石生忌妬。汝本無心物。如何解玄路。	025	衲 僧 傍 弗 禁  於 石 生 忌 妬  汝 本 無 心 物  如 何 解 玄 路  
ZH_X73_1452_025:0357b08	生公昔教汝。吾今擬椎破。一憎一愛之。且道誰福禍。	025	生 公 昔 教 汝  吾 今 擬 椎 破  一 憎 一 愛 之  且 道 誰 福 禍  
ZH_X73_1452_025:0357b09	了此得佛心。未會大莽魯。	025	了 此 得 佛 心  未 會 大 莽 魯  
ZH_X73_1452_025:0357b10	舍下邳弔留侯	025	舍 下 邳 弔 留 侯 
ZH_X73_1452_025:0357b11	子房椎秦氣。豈止萬丈虹。一旦能自下。進履圯橋翁。	025	子 房 椎 秦 氣  豈 止 萬 丈 虹  一 旦 能 自 下  進 履 圯 橋 翁  
ZH_X73_1452_025:0357b12	翁怒竟弗納。復進心如初。苟非天地量。報韓計即疎。	025	翁 怒 竟 弗 納  復 進 心 如 初  苟 非 天 地 量  報 韓 計 即 疎  
ZH_X73_1452_025:0357b13	佐漢功已成。超然掉臂行。青山去不返。為答赤松盟。	025	佐 漢 功 已 成  超 然 掉 臂 行  青 山 去 不 返  為 答 赤 松 盟  
ZH_X73_1452_025:0357b14	月夜泊下邳。忽聞流水聲。尚疑先生在。感激無盡情。	025	月 夜 泊 下 邳  忽 聞 流 水 聲  尚 疑 先 生 在  感 激 無 盡 情  
ZH_X73_1452_025:0357b15	山居	025	山 居 
ZH_X73_1452_025:0357b16	潭柘溪山深。那聞空谷音。凍雲雷忽鳴。日月其誰心。	025	潭 柘 溪 山 深  那 聞 空 谷 音  凍 雲 雷 忽 鳴  日 月 其 誰 心  
ZH_X73_1452_025:0357b17	塔前解放光。此照無古今。老人不負渠。影響渠有餘。	025	塔 前 解 放 光  此 照 無 古 今  老 人 不 負 渠  影 響 渠 有 餘  
ZH_X73_1452_025:0357b18	渠能不負老。在處皆迢如。	025	渠 能 不 負 老  在 處 皆 迢 如  
ZH_X73_1452_025:0357b19	白仁岩	025	白 仁 岩 
ZH_X73_1452_025:0357b20	誰云山路險。我覺山路幽。空林鳴落木。斷壁瀉寒流。	025	誰 云 山 路 險  我 覺 山 路 幽  空 林 鳴 落 木  斷 壁 瀉 寒 流  
ZH_X73_1452_025:0357b21	徑曲難可記。雲閒時復留。樓臺斜礙石。松柏老成虬。	025	徑 曲 難 可 記  雲 閒 時 復 留  樓 臺 斜 礙 石  松 柏 老 成 虬  
ZH_X73_1452_025:0357b22	拭蘚讀殘碣。遠公豈凡儔。五篇悟今古。六事羞王侯。	025	拭 蘚 讀 殘 碣  遠 公 豈 凡 儔  五 篇 悟 今 古  六 事 羞 王 侯  
ZH_X73_1452_025:0357b23	危峯代主人。玉雪泛磁甌。蓮漏滴弗涸。棋枰局未収。	025	危 峯 代 主 人  玉 雪 泛 磁 甌  蓮 漏 滴 弗 涸  棋 枰 局 未 収  
ZH_X73_1452_025:0357b24	悲歌曳杖去。日暮不勝秋。	025	悲 歌 曳 杖 去  日 暮 不 勝 秋  
ZH_X73_1452_025:0357c01	夜坐上方山即事	025	夜 坐 上 方 山 即 事 
ZH_X73_1452_025:0357c02	頭戴古人笠。夜禪松露泣。怡然醉遐曠。想是多生習。	025	頭 戴 古 人 笠  夜 禪 松 露 泣  怡 然 醉 遐 曠  想 是 多 生 習  
ZH_X73_1452_025:0357c03	雲鎻兜率門。人來撥雲入。瑤梯知幾層。攀援鐵繩急。	025	雲 鎻 兜 率 門  人 來 撥 雲 入  瑤 梯 知 幾 層  攀 援 鐵 繩 急  
ZH_X73_1452_025:0357c04	舉眸見樓臺。重疊峰巒岌。磬韻瀉空翠。清泉道者汲。	025	舉 眸 見 樓 臺  重 疊 峰 巒 岌  磬 韻 瀉 空 翠  清 泉 道 者 汲  
ZH_X73_1452_025:0357c05	水窮路亦盡。相見惟合十。茶罷揮麈尾。雄談匪暇給。	025	水 窮 路 亦 盡  相 見 惟 合 十  茶 罷 揮 麈 尾  雄 談 匪 暇 給  
ZH_X73_1452_025:0357c06	中岩月未沈。謝法且長揖。貪睡但畏曉。那復顧衣濕。	025	中 岩 月 未 沈  謝 法 且 長 揖  貪 睡 但 畏 曉  那 復 顧 衣 濕  
ZH_X73_1452_025:0357c07	潭柘山一音堂寄懷靜光滑居士	025	潭 柘 山 一 音 堂 寄 懷 靜 光 滑 居 士 
ZH_X73_1452_025:0357c08	世路多崎嶇。悠悠寄巖谷。去來惟白雲。天地亦茆屋。	025	世 路 多 崎 嶇  悠 悠 寄 巖 谷  去 來 惟 白 雲  天 地 亦 茆 屋  
ZH_X73_1452_025:0357c09	渴有泉可飲。慰饑松充祿。明月上東峰。貝葉聊披讀。	025	渴 有 泉 可 飲  慰 饑 松 充 祿  明 月 上 東 峰  貝 葉 聊 披 讀  
ZH_X73_1452_025:0357c10	會旨忽喪我。虗心而實腹。愛生死媒進。忘所能豈獨。	025	會 旨 忽 喪 我  虗 心 而 實 腹  愛 生 死 媒 進  忘 所 能 豈 獨  
ZH_X73_1452_025:0357c11	譬若古寶鏡。無塵光自復。松邊坐良久。介爾一成六。	025	譬 若 古 寶 鏡  無 塵 光 自 復  松 邊 坐 良 久  介 爾 一 成 六  
ZH_X73_1452_025:0357c12	天水本不遠。亦寧非五竺。行蹤顧難留。薦茗誰擊筑。	025	天 水 本 不 遠  亦 寧 非 五 竺  行 蹤 顧 難 留  薦 茗 誰 擊 筑  
ZH_X73_1452_025:0357c13	邂逅雖可期。江山阻人目。搖搖莫盡思。卷來托茲幅。	025	邂 逅 雖 可 期  江 山 阻 人 目  搖 搖 莫 盡 思  卷 來 托 茲 幅  
ZH_X73_1452_025:0357c14	晨起蕭岡納涼	025	晨 起 蕭 岡 納 涼 
ZH_X73_1452_025:0357c15	煩暑不可滌。扶笻傍溪光。偶然值幽陰。輕風發林芳。	025	煩 暑 不 可 滌  扶 笻 傍 溪 光  偶 然 值 幽 陰  輕 風 發 林 芳  
ZH_X73_1452_025:0357c16	新荷浮湛露。閒雲停蕭岡。遠山既以淨。遠水亦以長。	025	新 荷 浮 湛 露  閒 雲 停 蕭 岡  遠 山 既 以 淨  遠 水 亦 以 長  
ZH_X73_1452_025:0357c17	眠鷗驚復定。吾與我亦忘。寂寂花暫落。浪浪溜鳴廊。	025	眠 鷗 驚 復 定  吾 與 我 亦 忘  寂 寂 花 暫 落  浪 浪 溜 鳴 廊  
ZH_X73_1452_025:0357c18	雖有合塵心。其如法中王。為問西來意。倒影泛虗堂。	025	雖 有 合 塵 心  其 如 法 中 王  為 問 西 來 意  倒 影 泛 虗 堂  
ZH_X73_1452_025:0357c19	日暮歸自龍潭	025	日 暮 歸 自 龍 潭 
ZH_X73_1452_025:0357c20	利名非烟霞。牽人不辭遠。泉石非美酒。醉我不知返。	025	利 名 非 烟 霞  牽 人 不 辭 遠  泉 石 非 美 酒  醉 我 不 知 返  
ZH_X73_1452_025:0357c21	狂笑出重幽。殘陽沒松坂。	025	狂 笑 出 重 幽  殘 陽 沒 松 坂  
ZH_X73_1452_025:0357c22	長松館夜坐	025	長 松 館 夜 坐 
ZH_X73_1452_025:0357c23	禪庭就樹縛。草徑遠塵寰。有時鳥相語。無人來叩關。	025	禪 庭 就 樹 縛  草 徑 遠 塵 寰  有 時 鳥 相 語  無 人 來 叩 關  
ZH_X73_1452_025:0357c24	江聲襍松響。飯訖聽潺湲。染習漸將洗。靈臺似近閒。	025	江 聲 襍 松 響  飯 訖 聽 潺 湲  染 習 漸 將 洗  靈 臺 似 近 閒  
ZH_X73_1452_025:0358a01	許詢解設難。支遁答非慳。莫問城樓月。潯陽照碧灣。	025	許 詢 解 設 難  支 遁 答 非 慳  莫 問 城 樓 月  潯 陽 照 碧 灣  
ZH_X73_1452_025:0358a02	山居即懷	025	山 居 即 懷 
ZH_X73_1452_025:0358a03	峰泉本嚴好。何必修飾之。蔬食飲水外。白雲可悅怡。	025	峰 泉 本 嚴 好  何 必 修 飾 之  蔬 食 飲 水 外  白 雲 可 悅 怡  
ZH_X73_1452_025:0358a04	放言慙末德。危行竊與期。麋鹿散還聚。詩書忘復思。	025	放 言 慙 末 德  危 行 竊 與 期  麋 鹿 散 還 聚  詩 書 忘 復 思  
ZH_X73_1452_025:0358a05	相知嫌地遠。誰共嚼紫芝。	025	相 知 嫌 地 遠  誰 共 嚼 紫 芝  
ZH_X73_1452_025:0358a06	仲夏擕覺生受食芙蓉山中	025	仲 夏 擕 覺 生 受 食 芙 蓉 山 中 
ZH_X73_1452_025:0358a07	閒將飯袋子。共爾納涼此。雲鶴棲高松。池魚玩清水。	025	閒 將 飯 袋 子  共 爾 納 涼 此  雲 鶴 棲 高 松  池 魚 玩 清 水  
ZH_X73_1452_025:0358a08	有心豈得妙。無念墮寂止。前識古不貴。朴哉智之始。	025	有 心 豈 得 妙  無 念 墮 寂 止  前 識 古 不 貴  朴 哉 智 之 始  
ZH_X73_1452_025:0358a09	歸鴉點暮烟。杖屨懷故里。	025	歸 鴉 點 暮 烟  杖 屨 懷 故 里  
ZH_X73_1452_025:0358a10	覺生訝講絳二韻險絕難賡和予應聲賦此	025	覺 生 訝 講 絳 二 韻 險 絕 難 賡 和 予 應 聲 賦 此 
ZH_X73_1452_025:0358a11	(二首)	025	 二 首  
ZH_X73_1452_025:0358a12	明珠藏老蚌。蕩漾吳門港。一旦誰剖之。圓光照佛項。	025	明 珠 藏 老 蚌  蕩 漾 吳 門 港  一 旦 誰 剖 之  圓 光 照 佛 項  
ZH_X73_1452_025:0358a13	談經不須舌。直示但用棒。高枕臥頹巖。松濤代晝講。	025	談 經 不 須 舌  直 示 但 用 棒  高 枕 臥 頹 巖  松 濤 代 晝 講  
ZH_X73_1452_025:0358a14	松窻匪貴絳。常以雲為巷。雨歇千山寒。流泉隨勢降。	025	松 窻 匪 貴 絳  常 以 雲 為 巷  雨 歇 千 山 寒  流 泉 隨 勢 降  
ZH_X73_1452_025:0358a15	林鴉噪夕陽。碧漢浮彩虹。村落牛羊歸。晚鐘何處撞。	025	林 鴉 噪 夕 陽  碧 漢 浮 彩 虹  村 落 牛 羊 歸  晚 鐘 何 處 撞  
ZH_X73_1452_025:0358a16	人生特寄耳。埋骨無賢戇。	025	人 生 特 寄 耳  埋 骨 無 賢 戇  
ZH_X73_1452_025:0358a17	題骨香菴隆公靜室畫梅	025	題 骨 香 菴 隆 公 靜 室 畫 梅 
ZH_X73_1452_025:0358a18	萬木凍欲死。枯槎衒春色。禪房午夜寒。明月挂枝側。	025	萬 木 凍 欲 死  枯 槎 衒 春 色  禪 房 午 夜 寒  明 月 挂 枝 側  
ZH_X73_1452_025:0358a19	彷彿暗香浮。鼻根不可識。支郎定初回。瘦影橫癱肋。	025	彷 彿 暗 香 浮  鼻 根 不 可 識  支 郎 定 初 回  瘦 影 橫 癱 肋  
ZH_X73_1452_025:0358a20	此意向誰言。氷魂自相得。鹽梅非所望。投老終佛國。	025	此 意 向 誰 言  氷 魂 自 相 得  鹽 梅 非 所 望  投 老 終 佛 國  
ZH_X73_1452_025:0358a21	悼無相容公	025	悼 無 相 容 公 
ZH_X73_1452_025:0358a22	是身如邱井。聊以命為綆。汲久終必斷。世中有誰省。	025	是 身 如 邱 井  聊 以 命 為 綆  汲 久 終 必 斷  世 中 有 誰 省  
ZH_X73_1452_025:0358a23	輸他達道人。念起恒自儆。生滅本一條。見形即知影。	025	輸 他 達 道 人  念 起 恒 自 儆  生 滅 本 一 條  見 形 即 知 影  
ZH_X73_1452_025:0358a24	去來有異同。諠寂靡炎冷。刁斗聲弗停。沙門觀力猛。	025	去 來 有 異 同  諠 寂 靡 炎 冷  刁 斗 聲 弗 停  沙 門 觀 力 猛  
ZH_X73_1452_025:0358b01	未死恣昏動。含識豈超頴。遠公之清塵。師歿孰為整。	025	未 死 恣 昏 動  含 識 豈 超 頴  遠 公 之 清 塵  師 歿 孰 為 整  
ZH_X73_1452_025:0358b02	悼如超	025	悼 如 超 
ZH_X73_1452_025:0358b03	往曾見吾影。實未得吾心。見影雖植因。得心道可尋。	025	往 曾 見 吾 影  實 未 得 吾 心  見 影 雖 植 因  得 心 道 可 尋  
ZH_X73_1452_025:0358b04	死生非細事。神寂昏不侵。苟非得道骨。安能無浮沈。	025	死 生 非 細 事  神 寂 昏 不 侵  苟 非 得 道 骨  安 能 無 浮 沈  
ZH_X73_1452_025:0358b05	難消是五障。易失惟一音。新塚遍芳草。松風多悲吟。	025	難 消 是 五 障  易 失 惟 一 音  新 塚 遍 芳 草  松 風 多 悲 吟  
ZH_X73_1452_025:0358b06	誰有堅固經。鳴此無生琴。	025	誰 有 堅 固 經  鳴 此 無 生 琴  
ZH_X73_1452_025:0358b07	哭素菴師	025	哭 素 菴 師 
ZH_X73_1452_025:0358b08	棲霞久岑寂。泉石漸光霽。願力洒心血。禪宮始壯麗。	025	棲 霞 久 岑 寂  泉 石 漸 光 霽  願 力 洒 心 血  禪 宮 始 壯 麗  
ZH_X73_1452_025:0358b09	青山色不老。碧水流無滯。舌相與德容。見聞安可契。	025	青 山 色 不 老  碧 水 流 無 滯  舌 相 與 德 容  見 聞 安 可 契  
ZH_X73_1452_025:0358b10	師來春著物。師去猿亦涕。愧我徒識師。弗堪支傾替。	025	師 來 春 著 物  師 去 猿 亦 涕  愧 我 徒 識 師  弗 堪 支 傾 替  
ZH_X73_1452_025:0358b11	東南法梁折。苦海浩難濟。小子瞻白雲。幾回淚沾毳。	025	東 南 法 梁 折  苦 海 浩 難 濟  小 子 瞻 白 雲  幾 回 淚 沾 毳  
ZH_X73_1452_025:0358b12	長松館西風吟	025	長 松 館 西 風 吟 
ZH_X73_1452_025:0358b13	朝來坐庭除。木葉墮不歇。未是西風高。千林如脫髮。	025	朝 來 坐 庭 除  木 葉 墮 不 歇  未 是 西 風 高  千 林 如 脫 髮  
ZH_X73_1452_025:0358b14	林林成比邱。遠近坐兀兀。無口舌豈勞。妙音從手發。	025	林 林 成 比 邱  遠 近 坐 兀 兀  無 口 舌 豈 勞  妙 音 從 手 發  
ZH_X73_1452_025:0358b15	門人聚白雲。聽法誰敢忽。以眼為耳根。聲塵逈超越。	025	門 人 聚 白 雲  聽 法 誰 敢 忽  以 眼 為 耳 根  聲 塵 逈 超 越  
ZH_X73_1452_025:0358b16	長松強出頭。夜靜挂明月。萬籟寂不喧。月明滿禪窟。	025	長 松 強 出 頭  夜 靜 挂 明 月  萬 籟 寂 不 喧  月 明 滿 禪 窟  
ZH_X73_1452_025:0358b17	閒中度朝暮。所見何賞罰。	025	閒 中 度 朝 暮  所 見 何 賞 罰  
ZH_X73_1452_025:0358b18	燕山送無言道公住持少林寺	025	燕 山 送 無 言 道 公 住 持 少 林 寺 
ZH_X73_1452_025:0358b19	青山不易老。白日何其短。葉落黃金臺。誰人行急緩。	025	青 山 不 易 老  白 日 何 其 短  葉 落 黃 金 臺  誰 人 行 急 緩  
ZH_X73_1452_025:0358b20	四泉清且深。五乳秋雲滿。取汲豈有心。為霖濟枯旱。	025	四 泉 清 且 深  五 乳 秋 雲 滿  取 汲 豈 有 心  為 霖 濟 枯 旱  
ZH_X73_1452_025:0358b21	苟非善用之。雖正亦復反。鉢樹既成抱。帝座香未散。	025	苟 非 善 用 之  雖 正 亦 復 反  鉢 樹 既 成 抱  帝 座 香 未 散  
ZH_X73_1452_025:0358b22	椎輪久失主。賞罰貴明斷。祖令試全提。波旬應左袒。	025	椎 輪 久 失 主  賞 罰 貴 明 斷  祖 令 試 全 提  波 旬 應 左 袒  
ZH_X73_1452_025:0358b23	焦螟泊火聚。燕雀秋鵠卵。直下不生心。聖凡俱納欵。	025	焦 螟 泊 火 聚  燕 雀 秋 鵠 卵  直 下 不 生 心  聖 凡 俱 納 欵  
ZH_X73_1452_025:0358b24	芭蕉菴偶成	025	芭 蕉 菴 偶 成 
ZH_X73_1452_025:0358c01	誰謂城市諠。我居若空谷。晨昏雞犬聲。誤聽作岩瀑。	025	誰 謂 城 市 諠  我 居 若 空 谷  晨 昏 雞 犬 聲  誤 聽 作 岩 瀑  
ZH_X73_1452_025:0358c02	庭際羅雲石。微風撼疎竹。故人家務忙。誰共法海沐。	025	庭 際 羅 雲 石  微 風 撼 疎 竹  故 人 家 務 忙  誰 共 法 海 沐  
ZH_X73_1452_025:0358c03	石門寺	025	石 門 寺 
ZH_X73_1452_025:0358c04	我愛石門寺。臨川清曠處。業當水月深。道益魚龍助。	025	我 愛 石 門 寺  臨 川 清 曠 處  業 當 水 月 深  道 益 魚 龍 助  
ZH_X73_1452_025:0358c05	帆影亂幽窻。櫓聲搖靜慮。南山及峨嵋。併換終不與。	025	帆 影 亂 幽 窻  櫓 聲 搖 靜 慮  南 山 及 峨 嵋  併 換 終 不 與  
ZH_X73_1452_025:0358c06	讀法華經	025	讀 法 華 經 
ZH_X73_1452_025:0358c07	一室住峰深。樵夫猶莫尋。日永閒不徹。獨轉蓮花經。	025	一 室 住 峰 深  樵 夫 猶 莫 尋  日 永 閒 不 徹  獨 轉 蓮 花 經  
ZH_X73_1452_025:0358c08	自誦還自聽。問渠誰賞音。反復細推究。本來非二心。	025	自 誦 還 自 聽  問 渠 誰 賞 音  反 復 細 推 究  本 來 非 二 心  
ZH_X73_1452_025:0358c09	如何根塵識。三者各有因。使我疑難解。取決白雲岑。	025	如 何 根 塵 識  三 者 各 有 因  使 我 疑 難 解  取 決 白 雲 岑  
ZH_X73_1452_025:0358c10	白雲亦弗答。隨時變晴陰。	025	白 雲 亦 弗 答  隨 時 變 晴 陰  
ZH_X73_1452_025:0358c11	梵川	025	梵 川 
ZH_X73_1452_025:0358c12	水曲午風清。輕舟浪花淺。主人遊未歸。碧草坐來軟。	025	水 曲 午 風 清  輕 舟 浪 花 淺  主 人 遊 未 歸  碧 草 坐 來 軟  
ZH_X73_1452_025:0358c13	有茗向誰啜。有心向誰展。青春感逝波。白日應共勉。	025	有 茗 向 誰 啜  有 心 向 誰 展  青 春 感 逝 波  白 日 應 共 勉  
ZH_X73_1452_025:0358c14	何必觀滄溟。乃稱雲濤緬。崑崙與培塿。會理非隱顯。	025	何 必 觀 滄 溟  乃 稱 雲 濤 緬  崑 崙 與 培 塿  會 理 非 隱 顯  
ZH_X73_1452_025:0358c15	島嶼壘塊成。池塘貴折轉。水澄見樹影。隔岸雲舒卷。	025	島 嶼 壘 塊 成  池 塘 貴 折 轉  水 澄 見 樹 影  隔 岸 雲 舒 卷  
ZH_X73_1452_025:0358c16	中流搆精藍。荊棘試初剪。魚鳥識香燈。兒童慣習善。	025	中 流 搆 精 藍  荊 棘 試 初 剪  魚 鳥 識 香 燈  兒 童 慣 習 善  
ZH_X73_1452_025:0358c17	輞川王右丞。泉石寄軒冕。今有曲阿生。梵川託幽選。	025	輞 川 王 右 丞  泉 石 寄 軒 冕  今 有 曲 阿 生  梵 川 託 幽 選  
ZH_X73_1452_025:0358c18	道人偶飯茲。細雨濕蒼蘚。理棹向何處。北園少鷄犬。	025	道 人 偶 飯 茲  細 雨 濕 蒼 蘚  理 棹 向 何 處  北 園 少 鷄 犬  
ZH_X73_1452_025:0358c19	過石鐘寺	025	過 石 鐘 寺 
ZH_X73_1452_025:0358c20	長江水不淺。湖口山不深。雲石多奇巧。疑生丹青心。	025	長 江 水 不 淺  湖 口 山 不 深  雲 石 多 奇 巧  疑 生 丹 青 心  
ZH_X73_1452_025:0358c21	予偕二三子。取次望春林。何異畫圖上。歡笑發空音。	025	予 偕 二 三 子  取 次 望 春 林  何 異 畫 圖 上  歡 笑 發 空 音  
ZH_X73_1452_025:0358c22	假山與真山。象始可相尋。	025	假 山 與 真 山  象 始 可 相 尋  
ZH_X73_1452_025:0358c23	過匡廬棲賢橋	025	過 匡 廬 棲 賢 橋 
ZH_X73_1452_025:0358c24	我昔遊峨嵋。峨嵋青雲閒。巴江瀉天上。千里一日還。	025	我 昔 遊 峨 嵋  峨 嵋 青 雲 閒  巴 江 瀉 天 上  千 里 一 日 還  
ZH_X73_1452_025:0359a01	今來匡廬陽。峰巒潛復翔。玉淵溢必泛。三峽何鏗鏘。	025	今 來 匡 廬 陽  峰 巒 潛 復 翔  玉 淵 溢 必 泛  三 峽 何 鏗 鏘  
ZH_X73_1452_025:0359a02	行倦坐橋側。鳴珮聲琅琅。聞遺心獨清。觀音舌相長。	025	行 倦 坐 橋 側  鳴 珮 聲 琅 琅  聞 遺 心 獨 清  觀 音 舌 相 長  
ZH_X73_1452_025:0359a03	幾人度流水。即影見慈光。	025	幾 人 度 流 水  即 影 見 慈 光  
ZH_X73_1452_025:0359a04	風塵通觀	025	風 塵 通 觀 
ZH_X73_1452_025:0359a05	風塵齊水月。染淨但唯心。試看匣中鏡。澹然光靜深。	025	風 塵 齊 水 月  染 淨 但 唯 心  試 看 匣 中 鏡  澹 然 光 靜 深  
ZH_X73_1452_025:0359a06	一朝縣高臺。萬像等照臨。好醜纖不昧。未嘗煩沈吟。	025	一 朝 縣 高 臺  萬 像 等 照 臨  好 醜 纖 不 昧  未 嘗 煩 沈 吟  
ZH_X73_1452_025:0359a07	予心得如此。寧畏風塵侵。	025	予 心 得 如 此  寧 畏 風 塵 侵  
ZH_X73_1452_025:0359a08	棄杖	025	棄 杖 
ZH_X73_1452_025:0359a09	楖栗何所生。托根峨嵋石。偶然棄此山。尊者何得失。	025	楖 栗 何 所 生  托 根 峨 嵋 石  偶 然 棄 此 山  尊 者 何 得 失  
ZH_X73_1452_025:0359a10	且以四塵觀。推之本無質。寧惟此杖哉。萬物同一職。	025	且 以 四 塵 觀  推 之 本 無 質  寧 惟 此 杖 哉  萬 物 同 一 職  
ZH_X73_1452_025:0359a11	贈馬子善	025	贈 馬 子 善 
ZH_X73_1452_025:0359a12	堤上垂埀柳。堤下青青草。等閒清遊時。文章皆極妙。	025	堤 上 垂 埀 柳  堤 下 青 青 草  等 閒 清 遊 時  文 章 皆 極 妙  
ZH_X73_1452_025:0359a13	不假彫琢工。天然而自巧。借問此何來。胸中無煩惱。	025	不 假 彫 琢 工  天 然 而 自 巧  借 問 此 何 來  胸 中 無 煩 惱  
ZH_X73_1452_025:0359a14	贈明月寺皎如	025	贈 明 月 寺 皎 如 
ZH_X73_1452_025:0359a15	古寺負靈岩。湖山最深處。微塵固難近。心遠本非預。	025	古 寺 負 靈 岩  湖 山 最 深 處  微 塵 固 難 近  心 遠 本 非 預  
ZH_X73_1452_025:0359a16	流水解清談。白雲好來去。經殘坐松下。調息澄俗慮。	025	流 水 解 清 談  白 雲 好 來 去  經 殘 坐 松 下  調 息 澄 俗 慮  
ZH_X73_1452_025:0359a17	明月懸高天。空床任箕踞。莫憎青白眼。身世等飛絮。	025	明 月 懸 高 天  空 床 任 箕 踞  莫 憎 青 白 眼  身 世 等 飛 絮  
ZH_X73_1452_025:0359a18	山中即事	025	山 中 即 事 
ZH_X73_1452_025:0359a19	粥殘無所事。策杖尋幽去。岩下聽流水。泠然為誰語。	025	粥 殘 無 所 事  策 杖 尋 幽 去  岩 下 聽 流 水  泠 然 為 誰 語  
ZH_X73_1452_025:0359a20	天寒茗弗熱。霧重晝匪曙。此本龍蛇鄉。廓然忘怖慮。	025	天 寒 茗 弗 熱  霧 重 晝 匪 曙  此 本 龍 蛇 鄉  廓 然 忘 怖 慮  
ZH_X73_1452_025:0359a21	談笑殊未休。日暮難久據。月上還再來。何必生猶豫。	025	談 笑 殊 未 休  日 暮 難 久 據  月 上 還 再 來  何 必 生 猶 豫  
ZH_X73_1452_025:0359a22	過天寧寺(有序)	025	過 天 寧 寺  有 序  
ZH_X73_1452_025:0359a23	余讀唐李長者決疑論。是知無為而成者。天也。應	025	余 讀 唐 李 長 者 決 疑 論  是 知 無 為 而 成 者  天 也  應 
ZH_X73_1452_025:0359a24	物而不亂者。寧也。故古人有以攖寧自號者。亦此。	025	物 而 不 亂 者  寧 也  故 古 人 有 以 攖 寧 自 號 者  亦 此  
ZH_X73_1452_025:0359b01	早春擕二三法侶。謁李長者於方山。既而還清涼。	025	早 春 擕 二 三 法 侶  謁 李 長 者 於 方 山  既 而 還 清 涼  
ZH_X73_1452_025:0359b02	以滹沱冰將泮。徘徊未渡。少憩天寧遠公禪房賦	025	以 滹 沱 冰 將 泮  徘 徊 未 渡  少 憩 天 寧 遠 公 禪 房 賦 
ZH_X73_1452_025:0359b03	此。	025	此  
ZH_X73_1452_025:0359b04	年華不可留。齒髮豈堪倚。既少終必老。逝波力難止。	025	年 華 不 可 留  齒 髮 豈 堪 倚  既 少 終 必 老  逝 波 力 難 止  
ZH_X73_1452_025:0359b05	無生則無死。有末必窮始。岸柳夢欲醒。桃花尚含恥。	025	無 生 則 無 死  有 末 必 窮 始  岸 柳 夢 欲 醒  桃 花 尚 含 恥  
ZH_X73_1452_025:0359b06	同誰遊寶地。歠茗談莊子。一嘯出門去。千峰興方起。	025	同 誰 遊 寶 地  歠 茗 談 莊 子  一 嘯 出 門 去  千 峰 興 方 起  
ZH_X73_1452_025:0359b07	方山金剛泉	025	方 山 金 剛 泉 
ZH_X73_1452_025:0359b08	丈夫患軟暖。任事不耐長。一歃金剛泉。形骸頓堅強。	025	丈 夫 患 軟 暖  任 事 不 耐 長  一 歃 金 剛 泉  形 骸 頓 堅 強  
ZH_X73_1452_025:0359b09	視生與死等。視苦為樂場。此觀久成熟。身心俱清涼。	025	視 生 與 死 等  視 苦 為 樂 場  此 觀 久 成 熟  身 心 俱 清 涼  
ZH_X73_1452_025:0359b10	送得心開士遊五臺	025	送 得 心 開 士 遊 五 臺 
ZH_X73_1452_025:0359b11	牢山去五臺。相近亦相遠。近則在剎那。遠則靡涯岸。	025	牢 山 去 五 臺  相 近 亦 相 遠  近 則 在 剎 那  遠 則 靡 涯 岸  
ZH_X73_1452_025:0359b12	生心禮文殊。何啻太虗電。轉眼光已沈。掌紋不可見。	025	生 心 禮 文 殊  何 啻 太 虗 電  轉 眼 光 已 沈  掌 紋 不 可 見  
ZH_X73_1452_025:0359b13	秋高風色寒。落葉情無限。望望孤雲遙。令人增眷戀。	025	秋 高 風 色 寒  落 葉 情 無 限  望 望 孤 雲 遙  令 人 增 眷 戀  
ZH_X73_1452_025:0359b14	讀經曾敷蓮。陸地清馨遍。今昔俛仰中。千里寧隔線。	025	讀 經 曾 敷 蓮  陸 地 清 馨 遍  今 昔 俛 仰 中  千 里 寧 隔 線  
ZH_X73_1452_025:0359b15	大士笑相迎。茗貯玻璃碗。鼻風生浪華。香光搖臺殿。	025	大 士 笑 相 迎  茗 貯 玻 璃 碗  鼻 風 生 浪 華  香 光 搖 臺 殿  
ZH_X73_1452_025:0359b16	無錯箭鋒機。掉頭空絕巘。	025	無 錯 箭 鋒 機  掉 頭 空 絕 巘  
ZH_X73_1452_025:0359b17	月下讀書	025	月 下 讀 書 
ZH_X73_1452_025:0359b18	天高秋露寒。元侶皆寢歇。油濁燈頗昏。讀書借明月。	025	天 高 秋 露 寒  元 侶 皆 寢 歇  油 濁 燈 頗 昏  讀 書 借 明 月  
ZH_X73_1452_025:0359b19	得朋古始初。會理心自愜。釋卷夜已深。清光滿岩穴。	025	得 朋 古 始 初  會 理 心 自 愜  釋 卷 夜 已 深  清 光 滿 岩 穴  
ZH_X73_1452_025:0359b20	過龍門靜室	025	過 龍 門 靜 室 
ZH_X73_1452_025:0359b21	羊腸路高低。深林秘禪宮。既到坐門次。重叠皆雲峰。	025	羊 腸 路 高 低  深 林 秘 禪 宮  既 到 坐 門 次  重 叠 皆 雲 峰  
ZH_X73_1452_025:0359b22	刳木三百尺。閣石架虗空。寒泉委曲瀉。點滴落厨中。	025	刳 木 三 百 尺  閣 石 架 虗 空  寒 泉 委 曲 瀉  點 滴 落 厨 中  
ZH_X73_1452_025:0359b23	昨見僧頭上。水聲來匆匆。相看拍手笑。王維難形容。	025	昨 見 僧 頭 上  水 聲 來 匆 匆  相 看 拍 手 笑  王 維 難 形 容  
ZH_X73_1452_025:0359b24	惟有無心者。會旨超塵封。	025	惟 有 無 心 者  會 旨 超 塵 封  
ZH_X73_1452_025:0359c01	春日登清涼	025	春 日 登 清 涼 
ZH_X73_1452_025:0359c02	昨來進幽谷。草木時雨足。欣欣向人笑。紅黃閒紫綠。	025	昨 來 進 幽 谷  草 木 時 雨 足  欣 欣 向 人 笑  紅 黃 閒 紫 綠  
ZH_X73_1452_025:0359c03	揮戈日難返。流泉去甚速。正思東家邱。川上嗟不復。	025	揮 戈 日 難 返  流 泉 去 甚 速  正 思 東 家 邱  川 上 嗟 不 復  
ZH_X73_1452_025:0359c04	蚤春謁李長者著論處	025	蚤 春 謁 李 長 者 著 論 處 
ZH_X73_1452_025:0359c05	高人李長者。風致久欽尚。問法蒲衣子。從茲乃西往。	025	高 人 李 長 者  風 致 久 欽 尚  問 法 蒲 衣 子  從 茲 乃 西 往  
ZH_X73_1452_025:0359c06	青山不改色。白足遞酬唱。人代付流水。雲巖獻奇狀。	025	青 山 不 改 色  白 足 遞 酬 唱  人 代 付 流 水  雲 巖 獻 奇 狀  
ZH_X73_1452_025:0359c07	芙蓉繞禪室。貝葉生佛想。春雪被四野。玄津滌五障。	025	芙 蓉 繞 禪 室  貝 葉 生 佛 想  春 雪 被 四 野  玄 津 滌 五 障  
ZH_X73_1452_025:0359c08	華嚴佛始談。大論誠快暢。恨我生何晚。不遑奉巾杖。	025	華 嚴 佛 始 談  大 論 誠 快 暢  恨 我 生 何 晚  不 遑 奉 巾 杖  
ZH_X73_1452_025:0359c09	猶欣侍尊者。龍象共趨蹡。夜寒山路幽。再宿解悽愴。	025	猶 欣 侍 尊 者  龍 象 共 趨 蹡  夜 寒 山 路 幽  再 宿 解 悽 愴  
ZH_X73_1452_025:0359c10	尚朴崖	025	尚 朴 崖 
ZH_X73_1452_025:0359c11	予非太古人。君是太古石。今昔甚懸遠。一朝此相識。	025	予 非 太 古 人  君 是 太 古 石  今 昔 甚 懸 遠  一 朝 此 相 識  
ZH_X73_1452_025:0359c12	因悲世道衰。尚友千古客。柰有峨嵋遊。匪遑久侍側。	025	因 悲 世 道 衰  尚 友 千 古 客  柰 有 峨 嵋 遊  匪 遑 久 侍 側  
ZH_X73_1452_025:0359c13	雲邊言別離。杯茗瀉慘惻。敢企明月心。常相照行識。	025	雲 邊 言 別 離  杯 茗 瀉 慘 惻  敢 企 明 月 心  常 相 照 行 識  
ZH_X73_1452_025:0359c14	飰鳳林寺有感	025	飰 鳳 林 寺 有 感 
ZH_X73_1452_025:0359c15	昔人依寒巖。虎豹常為伍。片心委寂寥。頹然混沌父。	025	昔 人 依 寒 巖  虎 豹 常 為 伍  片 心 委 寂 寥  頹 然 混 沌 父  
ZH_X73_1452_025:0359c16	古木不知春。鳥不驚樵斧。一旦陽光回。白雲化丹圃。	025	古 木 不 知 春  鳥 不 驚 樵 斧  一 旦 陽 光 回  白 雲 化 丹 圃  
ZH_X73_1452_025:0359c17	我老欲投杖。已生峨嵋羽。	025	我 老 欲 投 杖  已 生 峨 嵋 羽  
ZH_X73_1452_025:0359c18	食菜	025	食 菜 
ZH_X73_1452_025:0359c19	莫嫌菜味淡。淡中趣甚長。長者可以久。久則耐歲霜。	025	莫 嫌 菜 味 淡  淡 中 趣 甚 長  長 者 可 以 久  久 則 耐 歲 霜  
ZH_X73_1452_025:0359c20	人謂梁肉美。我愛菜根香。東坡曾有言。大丈夫須嘗。	025	人 謂 梁 肉 美  我 愛 菜 根 香  東 坡 曾 有 言  大 丈 夫 須 嘗  
ZH_X73_1452_025:0359c21	淡泊滋高明。奢侈汩心光。節儉可成家。費則近淫荒。	025	淡 泊 滋 高 明  奢 侈 汩 心 光  節 儉 可 成 家  費 則 近 淫 荒  
ZH_X73_1452_025:0359c22	聽我冷舌言。天下亦可康。	025	聽 我 冷 舌 言  天 下 亦 可 康  
ZH_X73_1452_025:0359c23	山堂夜坐	025	山 堂 夜 坐 
ZH_X73_1452_025:0359c24	空堂澄佛火。寒月照僧笠。俯仰天地閒。氷壺喻不及。	025	空 堂 澄 佛 火  寒 月 照 僧 笠  俯 仰 天 地 閒  氷 壺 喻 不 及  
ZH_X73_1452_025:0360a01	微雲淡欲斷。野鳥雪枝集。迴嶺互明滅。流泉凍弗泣。	025	微 雲 淡 欲 斷  野 鳥 雪 枝 集  迴 嶺 互 明 滅  流 泉 凍 弗 泣  
ZH_X73_1452_025:0360a02	相將坐達旦。行者頻乞入。所樂既難齊。滄浪豈牛習。	025	相 將 坐 達 旦  行 者 頻 乞 入  所 樂 既 難 齊  滄 浪 豈 牛 習  
ZH_X73_1452_025:0360a03	秋夜宿積善菴洪上人禪房(號大宗)	025	秋 夜 宿 積 善 菴 洪 上 人 禪 房  號 大 宗  
ZH_X73_1452_025:0360a04	微雲散空碧。片月當天縞。獨聽草蛩鳴。遺塵契深奧。	025	微 雲 散 空 碧  片 月 當 天 縞  獨 聽 草 蛩 鳴  遺 塵 契 深 奧  
ZH_X73_1452_025:0360a05	緣粗而得精。精化合常道。目擊猶千峰。語言豈可到。	025	緣 粗 而 得 精  精 化 合 常 道  目 擊 猶 千 峰  語 言 豈 可 到  
ZH_X73_1452_025:0360a06	虗窻涼初高。擁毳坐來好。黃葉飄秋風。夜中誰復掃。	025	虗 窻 涼 初 高  擁 毳 坐 來 好  黃 葉 飄 秋 風  夜 中 誰 復 掃  
ZH_X73_1452_025:0360a07	潭柘一音堂即事	025	潭 柘 一 音 堂 即 事 
ZH_X73_1452_025:0360a08	三界如旅泊。比邱寧敢著。去來類孤雲。足跡難可摸。	025	三 界 如 旅 泊  比 邱 寧 敢 著  去 來 類 孤 雲  足 跡 難 可 摸  
ZH_X73_1452_025:0360a09	樹下只一宿。遲回恐生縛。雕梁與畫栱。眷顧詎非錯。	025	樹 下 只 一 宿  遲 回 恐 生 縛  雕 梁 與 畫 栱  眷 顧 詎 非 錯  
ZH_X73_1452_025:0360a10	末世風俗澆。鬚毛徒剃削。酣然醉大欲。男女飲食樂。	025	末 世 風 俗 澆  鬚 毛 徒 剃 削  酣 然 醉 大 欲  男 女 飲 食 樂  
ZH_X73_1452_025:0360a11	雖復著袈裟。諸方亦行脚。研窮本色事癡默熱惱灼。	025	雖 復 著 袈 裟  諸 方 亦 行 脚  研 窮 本 色 事 癡 默 熱 惱 灼  
ZH_X73_1452_025:0360a12	一旦死魔至。惶惶何所托。	025	一 旦 死 魔 至  惶 惶 何 所 托  
ZH_X73_1452_025:0360a13	吳江聖壽寺	025	吳 江 聖 壽 寺 
ZH_X73_1452_025:0360a14	吾愛吳江山。浮杯恣幽尋。又愛吳江水。臨流閒照心。	025	吾 愛 吳 江 山  浮 杯 恣 幽 尋  又 愛 吳 江 水  臨 流 閒 照 心  
ZH_X73_1452_025:0360a15	城中有古寺。銘碣何埋沈。偶讀高僧傳。赤烏到於今。	025	城 中 有 古 寺  銘 碣 何 埋 沈  偶 讀 高 僧 傳  赤 烏 到 於 今  
ZH_X73_1452_025:0360a16	佛燈斷復續。棒喝振雷音。禪虎瞎堂老。昔曾踞此林。	025	佛 燈 斷 復 續  棒 喝 振 雷 音  禪 虎 瞎 堂 老  昔 曾 踞 此 林  
ZH_X73_1452_025:0360a17	殘碑陷新壁。每動騷人吟。近世微某公。幾遭荊棘侵。	025	殘 碑 陷 新 壁  每 動 騷 人 吟  近 世 微 某 公  幾 遭 荊 棘 侵  
ZH_X73_1452_025:0360a18	何其棄而去。令我彌愴襟。山豈貴必高。水安貴在深。	025	何 其 棄 而 去  令 我 彌 愴 襟  山 豈 貴 必 高  水 安 貴 在 深  
ZH_X73_1452_025:0360a19	寸虗苟無欲。朝市即雲岑。曠然離苦地。誰解投簪纓。	025	寸 虗 苟 無 欲  朝 市 即 雲 岑  曠 然 離 苦 地  誰 解 投 簪 纓  
ZH_X73_1452_025:0360a20	名二泉詩(有序)	025	名 二 泉 詩  有 序  
ZH_X73_1452_025:0360a21	余遊廣慧寺。見一泉湛然明瑩。歡喜心生。熱惱自	025	余 遊 廣 慧 寺  見 一 泉 湛 然 明 瑩  歡 喜 心 生  熱 惱 自 
ZH_X73_1452_025:0360a22	消。因名之曰歡喜泉。復見一泉。淙淙然瀉諸龍吻。	025	消  因 名 之 曰 歡 喜 泉  復 見 一 泉  淙 淙 然 瀉 諸 龍 吻  
ZH_X73_1452_025:0360a23	若枯禪大龍。神遊覺海。慧濤洶湧之中。而不撓乎	025	若 枯 禪 大 龍  神 遊 覺 海  慧 濤 洶 湧 之 中  而 不 撓 乎 
ZH_X73_1452_025:0360a24	澄潔之性。有即動而靜。彷彿乎禪定之象。名之曰	025	澄 潔 之 性  有 即 動 而 靜  彷 彿 乎 禪 定 之 象  名 之 曰 
ZH_X73_1452_025:0360b01	禪悅泉。後之高人勝士。過廣慧者。皆生歡喜。入禪	025	禪 悅 泉  後 之 高 人 勝 士  過 廣 慧 者  皆 生 歡 喜  入 禪 
ZH_X73_1452_025:0360b02	悅。庶無負名二泉之心乎。	025	悅  庶 無 負 名 二 泉 之 心 乎  
ZH_X73_1452_025:0360b03	歡喜泉	025	歡 喜 泉 
ZH_X73_1452_025:0360b04	千峰有流水。一見何皎皎。歡喜油然生。相將山月曉。	025	千 峰 有 流 水  一 見 何 皎 皎  歡 喜 油 然 生  相 將 山 月 曉  
ZH_X73_1452_025:0360b05	掬之開妙觸。直下無不了。夜靜鍾磬歇。清音瀉叢篠。	025	掬 之 開 妙 觸  直 下 無 不 了  夜 靜 鍾 磬 歇  清 音 瀉 叢 篠  
ZH_X73_1452_025:0360b06	更聞洗鉢殘。惹得游鱗遶。	025	更 聞 洗 鉢 殘  惹 得 游 鱗 遶  
ZH_X73_1452_025:0360b07	禪悅泉	025	禪 悅 泉 
ZH_X73_1452_025:0360b08	商者見利喜。農人得雨悅。空山萬籟寂。老衲默無說。	025	商 者 見 利 喜  農 人 得 雨 悅  空 山 萬 籟 寂  老 衲 默 無 說  
ZH_X73_1452_025:0360b09	所樂雖不同。適懷寧優劣。寒飈吹微雲。凡聖情波徹。	025	所 樂 雖 不 同  適 懷 寧 優 劣  寒 飈 吹 微 雲  凡 聖 情 波 徹  
ZH_X73_1452_025:0360b10	過某公禪房	025	過 某 公 禪 房 
ZH_X73_1452_025:0360b11	鑿破千尺氷。雲邊結方丈。漁樵絕往來。天地同俯仰。	025	鑿 破 千 尺 氷  雲 邊 結 方 丈  漁 樵 絕 往 來  天 地 同 俯 仰  
ZH_X73_1452_025:0360b12	不見喧笑聲。但聞流水響。山深遊子稀。夜靜明月上。	025	不 見 喧 笑 聲  但 聞 流 水 響  山 深 遊 子 稀  夜 靜 明 月 上  
ZH_X73_1452_025:0360b13	把袂論素心。忘機冥大象。為烹虎邱茗。已接鶴膝杖。	025	把 袂 論 素 心  忘 機 冥 大 象  為 烹 虎 邱 茗  已 接 鶴 膝 杖  
ZH_X73_1452_025:0360b14	何處動疎鍾。此時誰撫掌。人生若漚泡。莫使煩惱長。	025	何 處 動 疎 鍾  此 時 誰 撫 掌  人 生 若 漚 泡  莫 使 煩 惱 長  
ZH_X73_1452_025:0360b15	高竪精進幢。共超無明網。	025	高 竪 精 進 幢  共 超 無 明 網  
ZH_X73_1452_025:0360b16	寶珠泉(有序)	025	寶 珠 泉  有 序  
ZH_X73_1452_025:0360b17	嘉靖閒。有禪者不知何許人。雲行鳥飛。足跡滿天	025	嘉 靖 閒  有 禪 者 不 知 何 許 人  雲 行 鳥 飛  足 跡 滿 天 
ZH_X73_1452_025:0360b18	下。而愛杭之徑山。山有凌霄峰。高出羣巘。石少土	025	下  而 愛 杭 之 徑 山  山 有 凌 霄 峰  高 出 羣 巘  石 少 土 
ZH_X73_1452_025:0360b19	多。可以樹藝。然以乏水。棲者不能久。此禪禱於龍	025	多  可 以 樹 藝  然 以 乏 水  棲 者 不 能 久  此 禪 禱 於 龍 
ZH_X73_1452_025:0360b20	神。一旦泉湧成掬。更三日。泓然厭沃龍象矣。萬歷	025	神  一 旦 泉 湧 成 掬  更 三 日  泓 然 厭 沃 龍 象 矣  萬 歷 
ZH_X73_1452_025:0360b21	壬辰仲春。自杭來五臺。言其始末如此。遂賦之。	025	壬 辰 仲 春  自 杭 來 五 臺  言 其 始 末 如 此  遂 賦 之  
ZH_X73_1452_025:0360b22	寒流迸絕頂。清冷遠泥濘。午夜微雲空。氷輪印滄洄。	025	寒 流 迸 絕 頂  清 冷 遠 泥 濘  午 夜 微 雲 空  氷 輪 印 滄 洄  
ZH_X73_1452_025:0360b23	誰披破納頭。分玉注爐鼎。熾炭三沸初。浪花明珠並。	025	誰 披 破 納 頭  分 玉 注 爐 鼎  熾 炭 三 沸 初  浪 花 明 珠 並  
ZH_X73_1452_025:0360b24	試傾磁甌中。一啜禪夢醒。	025	試 傾 磁 甌 中  一 啜 禪 夢 醒  
ZH_X73_1452_025:0360c01	芙蓉寺	025	芙 蓉 寺 
ZH_X73_1452_025:0360c02	千峰有流水。碧沼有明月。承坐香雲柔。此心何所闕。	025	千 峰 有 流 水  碧 沼 有 明 月  承 坐 香 雲 柔  此 心 何 所 闕  
ZH_X73_1452_025:0360c03	美人秋思深。肯向岩隈歇。麋鹿去復返。孤鴻天際沒。	025	美 人 秋 思 深  肯 向 岩 隈 歇  麋 鹿 去 復 返  孤 鴻 天 際 沒  
ZH_X73_1452_025:0360c04	滿城夜露寒。燈火照佛國。鏡裡浮幢新。山河壯禪窟。	025	滿 城 夜 露 寒  燈 火 照 佛 國  鏡 裡 浮 幢 新  山 河 壯 禪 窟  
ZH_X73_1452_025:0360c05	重過樓煩寺	025	重 過 樓 煩 寺 
ZH_X73_1452_025:0360c06	至人將欲誕。寶地湧靈脉。飲者無賢愚。俱然消諸厄。	025	至 人 將 欲 誕  寶 地 湧 靈 脉  飲 者 無 賢 愚  俱 然 消 諸 厄  
ZH_X73_1452_025:0360c07	一朝產金芝。佛日生大夕。千古鳴法雷。舌根等堅石。	025	一 朝 產 金 芝  佛 日 生 大 夕  千 古 鳴 法 雷  舌 根 等 堅 石  
ZH_X73_1452_025:0360c08	樓煩師之里。爾我悲陳迹。廬嶽秋風高。東林正蕭索。	025	樓 煩 師 之 里  爾 我 悲 陳 迹  廬 嶽 秋 風 高  東 林 正 蕭 索  
ZH_X73_1452_025:0360c09	聰明泉未枯。勝井塵土積。搔首共躊蹰。哀鴻催白髮。	025	聰 明 泉 未 枯  勝 井 塵 土 積  搔 首 共 躊 蹰  哀 鴻 催 白 髮  
ZH_X73_1452_025:0360c10	敢承聖者光。分燄照蠻貊。況復中華生。自來霑法澤。	025	敢 承 聖 者 光  分 燄 照 蠻 貊  況 復 中 華 生  自 來 霑 法 澤  
ZH_X73_1452_025:0360c11	慚余道力衰。匪及為輝赫。	025	慚 余 道 力 衰  匪 及 為 輝 赫  
ZH_X73_1452_025:0360c12	玄岡山店別寧武諸法侶	025	玄 岡 山 店 別 寧 武 諸 法 侶 
ZH_X73_1452_025:0360c13	偶然飯山店。法侶勤正念。反視身與心。豈殊速閃電。	025	偶 然 飯 山 店  法 侶 勤 正 念  反 視 身 與 心  豈 殊 速 閃 電  
ZH_X73_1452_025:0360c14	百年喻朝露。日出花即斂。寵辱鏡上塵。本光謾相染。	025	百 年 喻 朝 露  日 出 花 即 斂  寵 辱 鏡 上 塵  本 光 謾 相 染  
ZH_X73_1452_025:0360c15	秋風催馬蹄。去去情無厭。	025	秋 風 催 馬 蹄  去 去 情 無 厭  
ZH_X73_1452_025:0360c16	過清涼義塚園示某禪人	025	過 清 涼 義 塚 園 示 某 禪 人 
ZH_X73_1452_025:0360c17	艶姬遊花林。過者誰不讚。白骨亂荒草。見之誰不嘆。	025	艶 姬 遊 花 林  過 者 誰 不 讚  白 骨 亂 荒 草  見 之 誰 不 嘆  
ZH_X73_1452_025:0360c18	從來百年中。好醜隨時判。嘆者未死時。容儀何粲粲。	025	從 來 百 年 中  好 醜 隨 時 判  嘆 者 未 死 時  容 儀 何 粲 粲  
ZH_X73_1452_025:0360c19	讚者埋黃土。白骨同一貫。佛說女三昧。即身成境觀。	025	讚 者 埋 黃 土  白 骨 同 一 貫  佛 說 女 三 昧  即 身 成 境 觀  
ZH_X73_1452_025:0360c20	比邱住尸林。攝念厭分段。如觀一枝花。洞悉春無畔。	025	比 邱 住 尸 林  攝 念 厭 分 段  如 觀 一 枝 花  洞 悉 春 無 畔  
ZH_X73_1452_025:0360c21	過華嚴菴	025	過 華 嚴 菴 
ZH_X73_1452_025:0360c22	流水青山曲。誅茅拭心鏡。法界雖四重。了之凡可聖。	025	流 水 青 山 曲  誅 茅 拭 心 鏡  法 界 雖 四 重  了 之 凡 可 聖  
ZH_X73_1452_025:0360c23	風高鐵磬寒。月上松窻淨。莫謂故紙厚。鑽研力須勁。	025	風 高 鐵 磬 寒  月 上 松 窻 淨  莫 謂 故 紙 厚  鑽 研 力 須 勁  
ZH_X73_1452_025:0360c24	一塵忽剖破。大藏頓究竟。且說春光深。杏花正當令。	025	一 塵 忽 剖 破  大 藏 頓 究 竟  且 說 春 光 深  杏 花 正 當 令  
ZH_X73_1452_025:0361a01	浮生能幾何。誰悟身為病。	025	浮 生 能 幾 何  誰 悟 身 為 病  
ZH_X73_1452_025:0361a02	驅旱魃(有序)	025	驅 旱 魃  有 序  
ZH_X73_1452_025:0361a03	予道興善寺。覩麥苗枯槁。知魃鬼為祟。遂賦詩驅	025	予 道 興 善 寺  覩 麥 苗 枯 槁  知 魃 鬼 為 祟  遂 賦 詩 驅 
ZH_X73_1452_025:0361a04	之。期雨足為驗。	025	之  期 雨 足 為 驗  
ZH_X73_1452_025:0361a05	苗麥仰甘泉。赤子饑念乳。我自清涼來。久離熱惱伍。	025	苗 麥 仰 甘 泉  赤 子 饑 念 乳  我 自 清 涼 來  久 離 熱 惱 伍  
ZH_X73_1452_025:0361a06	行中覩枯槁。魃鬼握炭斧。喜旱暢淫習。羣生失所父。	025	行 中 覩 枯 槁  魃 鬼 握 炭 斧  喜 旱 暢 淫 習  羣 生 失 所 父  
ZH_X73_1452_025:0361a07	民以食為天。麥枯將誰怙。聖哉大悲覺。雲澍滋朽腐。	025	民 以 食 為 天  麥 枯 將 誰 怙  聖 哉 大 悲 覺  雲 澍 滋 朽 腐  
ZH_X73_1452_025:0361a08	遐邇聞雷音。妖嫚墜幽苦。	025	遐 邇 聞 雷 音  妖 嫚 墜 幽 苦  
ZH_X73_1452_025:0361a09	偶成	025	偶 成 
ZH_X73_1452_025:0361a10	長年只蕭洒。靡事可牽掛。山河喻蒼狗。生死齊野馬。	025	長 年 只 蕭 洒  靡 事 可 牽 掛  山 河 喻 蒼 狗  生 死 齊 野 馬  
ZH_X73_1452_025:0361a11	曹劉無幾豪。榮枯轉頭罷。輸與世外人。金剛虗空畫。	025	曹 劉 無 幾 豪  榮 枯 轉 頭 罷  輸 與 世 外 人  金 剛 虗 空 畫  
ZH_X73_1452_025:0361a12	五言律	025	五 言 律 
ZH_X73_1452_025:0361a13	開化寺有感	025	開 化 寺 有 感 
ZH_X73_1452_025:0361a14	建勝自隋唐。燈傳不計霜。幢高文字古。碑臥蘚苔蒼。	025	建 勝 自 隋 唐  燈 傳 不 計 霜  幢 高 文 字 古  碑 臥 蘚 苔 蒼  
ZH_X73_1452_025:0361a15	雨過金容泣。花開鐵釜香。登臨曾感慨。槐冷鎻斜陽。	025	雨 過 金 容 泣  花 開 鐵 釜 香  登 臨 曾 感 慨  槐 冷 鎻 斜 陽  
ZH_X73_1452_025:0361a16	散髮受食芙蓉山中	025	散 髮 受 食 芙 蓉 山 中 
ZH_X73_1452_025:0361a17	散髮長林下。清歌傍碧渠。水流天影在。風靜竹聲虗。	025	散 髮 長 林 下  清 歌 傍 碧 渠  水 流 天 影 在  風 靜 竹 聲 虗  
ZH_X73_1452_025:0361a18	路出雲松杪。心遊象帝初。上方誰送供。香飯及池魚。	025	路 出 雲 松 杪  心 遊 象 帝 初  上 方 誰 送 供  香 飯 及 池 魚  
ZH_X73_1452_025:0361a19	客多勝閣	025	客 多 勝 閣 
ZH_X73_1452_025:0361a20	寡欲地終偏。忘機趣自元。帆檣爭碧浪。日月走青天。	025	寡 欲 地 終 偏  忘 機 趣 自 元  帆 檣 爭 碧 浪  日 月 走 青 天  
ZH_X73_1452_025:0361a21	耳寄江聲外。心遊象帝先。人閒通覺路。登眺石門邊。	025	耳 寄 江 聲 外  心 遊 象 帝 先  人 閒 通 覺 路  登 眺 石 門 邊  
ZH_X73_1452_025:0361a22	日暮(二首)	025	日 暮  二 首  
ZH_X73_1452_025:0361a23	風落春時葉。堦生雨後苔。門前雙樹老。竹外片帆開。	025	風 落 春 時 葉  堦 生 雨 後 苔  門 前 雙 樹 老  竹 外 片 帆 開  
ZH_X73_1452_025:0361a24	高塔銜沈日。祇林隱鏡臺。遙看情不盡。宿鳥促歸來。	025	高 塔 銜 沈 日  祇 林 隱 鏡 臺  遙 看 情 不 盡  宿 鳥 促 歸 來  
ZH_X73_1452_025:0361b01	日莫泊灘頭。隣船燈火浮。地高疑傍斗。天暗自停舟。	025	日 莫 泊 灘 頭  隣 船 燈 火 浮  地 高 疑 傍 斗  天 暗 自 停 舟  
ZH_X73_1452_025:0361b02	春煖衣初減。江清興更投。殊方皆逆旅。鄉語信蘇州。	025	春 煖 衣 初 減  江 清 興 更 投  殊 方 皆 逆 旅  鄉 語 信 蘇 州  
ZH_X73_1452_025:0361b03	雪中有懷	025	雪 中 有 懷 
ZH_X73_1452_025:0361b04	寂寞空山裡。連陰雨雪重。鶴愁巢樹折。猿慮洞門封。	025	寂 寞 空 山 裡  連 陰 雨 雪 重  鶴 愁 巢 樹 折  猿 慮 洞 門 封  
ZH_X73_1452_025:0361b05	草木應難辨。山川彷彿同。誰能明此意。夕霽上方鐘。	025	草 木 應 難 辨  山 川 彷 彿 同  誰 能 明 此 意  夕 霽 上 方 鐘  
ZH_X73_1452_025:0361b06	潭柘元日聽泉	025	潭 柘 元 日 聽 泉 
ZH_X73_1452_025:0361b07	一年今日始。寒谷煖初生。松下浮天色。雲邊領磬聲。	025	一 年 今 日 始  寒 谷 煖 初 生  松 下 浮 天 色  雲 邊 領 磬 聲  
ZH_X73_1452_025:0361b08	翻然辭絕壑。此去向滄溟。吾道秋風冷。波光浴日明。	025	翻 然 辭 絕 壑  此 去 向 滄 溟  吾 道 秋 風 冷  波 光 浴 日 明  
ZH_X73_1452_025:0361b09	山居	025	山 居 
ZH_X73_1452_025:0361b10	住在萬峰深。遊人何處尋。斷崖能障路。流水自成吟。	025	住 在 萬 峰 深  遊 人 何 處 尋  斷 崖 能 障 路  流 水 自 成 吟  
ZH_X73_1452_025:0361b11	白髮生空想。青山冷世心。那知城市裡。正晝攫黃金。	025	白 髮 生 空 想  青 山 冷 世 心  那 知 城 市 裡  正 晝 攫 黃 金  
ZH_X73_1452_025:0361b12	過報恩寺	025	過 報 恩 寺 
ZH_X73_1452_025:0361b13	一棹到禪居。溪山春雨初。宿雲橫古砌。遺像臥荒墟。	025	一 棹 到 禪 居  溪 山 春 雨 初  宿 雲 橫 古 砌  遺 像 臥 荒 墟  
ZH_X73_1452_025:0361b14	斷碣迷唐額。空梁得宋書。同遊皆法侶。誰可振門閭。	025	斷 碣 迷 唐 額  空 梁 得 宋 書  同 遊 皆 法 侶  誰 可 振 門 閭  
ZH_X73_1452_025:0361b15	明月池	025	明 月 池 
ZH_X73_1452_025:0361b16	老衲閒消遣。雲邊斫此泉。淺深不可測。今古但澄然。	025	老 衲 閒 消 遣  雲 邊 斫 此 泉  淺 深 不 可 測  今 古 但 澄 然  
ZH_X73_1452_025:0361b17	照影渠看我。涵虗地壓天。夜寒羣籟寂。明月幾虧圓。	025	照 影 渠 看 我  涵 虗 地 壓 天  夜 寒 羣 籟 寂  明 月 幾 虧 圓  
ZH_X73_1452_025:0361b18	秋夜宿本侍者禪房	025	秋 夜 宿 本 侍 者 禪 房 
ZH_X73_1452_025:0361b19	儂家所住處。長日少人踪。水月四時有。雲山幾萬重。	025	儂 家 所 住 處  長 日 少 人 踪  水 月 四 時 有  雲 山 幾 萬 重  
ZH_X73_1452_025:0361b20	黃猴偷紫芋。白鶴立青松。夜靜成孤坐。燈前孰所從。	025	黃 猴 偷 紫 芋  白 鶴 立 青 松  夜 靜 成 孤 坐  燈 前 孰 所 從  
ZH_X73_1452_025:0361b21	遊張公洞(有序)	025	遊 張 公 洞  有 序  
ZH_X73_1452_025:0361b22	暮春與二三子遊張公洞。玉女潭。舟中披閱支公	025	暮 春 與 二 三 子 遊 張 公 洞  玉 女 潭  舟 中 披 閱 支 公 
ZH_X73_1452_025:0361b23	小品序。倦而舒目。忽見舟前碧翠浮空。波光映几。	025	小 品 序  倦 而 舒 目  忽 見 舟 前 碧 翠 浮 空  波 光 映 几  
ZH_X73_1452_025:0361b24	時高論者。清難雲搆。虗懷者。瓶瀉而酬。次復舍舟	025	時 高 論 者  清 難 雲 搆  虗 懷 者  瓶 瀉 而 酬  次 復 舍 舟 
ZH_X73_1452_025:0361c01	策杖。尋樵徑而入。既至。蒼松夾道。修篁點黛。怪石	025	策 杖  尋 樵 徑 而 入  既 至  蒼 松 夾 道  修 篁 點 黛  怪 石 
ZH_X73_1452_025:0361c02	亂出。清泉滴響。仙源幽勝。應接不暇。時有小作襍	025	亂 出  清 泉 滴 響  仙 源 幽 勝  應 接 不 暇  時 有 小 作 襍 
ZH_X73_1452_025:0361c03	記其事。雖無雞園鹿苑。法咏之倡和。亦一時之良	025	記 其 事  雖 無 雞 園 鹿 苑  法 咏 之 倡 和  亦 一 時 之 良 
ZH_X73_1452_025:0361c04	遇也。	025	遇 也  
ZH_X73_1452_025:0361c05	微波搖樹影。風好片帆輕。望裏千峰秀。行邊一水清。	025	微 波 搖 樹 影  風 好 片 帆 輕  望 裏 千 峰 秀  行 邊 一 水 清  
ZH_X73_1452_025:0361c06	高言消永日。搜閟托幽情。相去桃源近。時因法伴登。	025	高 言 消 永 日  搜 閟 托 幽 情  相 去 桃 源 近  時 因 法 伴 登  
ZH_X73_1452_025:0361c07	北園襍咏	025	北 園 襍 咏 
ZH_X73_1452_025:0361c08	閒來無所事。觀花適幽情。鳥路生明月。魚程混太清。	025	閒 來 無 所 事  觀 花 適 幽 情  鳥 路 生 明 月  魚 程 混 太 清  
ZH_X73_1452_025:0361c09	蒼山常問寺。濁世不留名。雲外存知己。前峰鐘磬聲。	025	蒼 山 常 問 寺  濁 世 不 留 名  雲 外 存 知 己  前 峰 鐘 磬 聲  
ZH_X73_1452_025:0361c10	泊湘中	025	泊 湘 中 
ZH_X73_1452_025:0361c11	日暮停舟處。蒼茫古渡西。雲霾江上月。雨濕客中衣。	025	日 暮 停 舟 處  蒼 茫 古 渡 西  雲 霾 江 上 月  雨 濕 客 中 衣  
ZH_X73_1452_025:0361c12	行侶鄉音異。隣船燈火微。故山千里隔。迢遞不勝悲。	025	行 侶 鄉 音 異  隣 船 燈 火 微  故 山 千 里 隔  迢 遞 不 勝 悲  
ZH_X73_1452_025:0361c13	巖居即事	025	巖 居 即 事 
ZH_X73_1452_025:0361c14	潛壑堆雲處。寒泉不斷流。千峰長鎻翠。六月只如秋。	025	潛 壑 堆 雲 處  寒 泉 不 斷 流  千 峰 長 鎻 翠  六 月 只 如 秋  
ZH_X73_1452_025:0361c15	蟻鬬驚天地。人空恣馬牛。山林與城市。心歇便相投。	025	蟻 鬬 驚 天 地  人 空 恣 馬 牛  山 林 與 城 市  心 歇 便 相 投  
ZH_X73_1452_025:0361c16	留別憨公	025	留 別 憨 公 
ZH_X73_1452_025:0361c17	大道久荒涼。離歌東海旁。行踪將萬里。津濟正微茫。	025	大 道 久 荒 涼  離 歌 東 海 旁  行 踪 將 萬 里  津 濟 正 微 茫  
ZH_X73_1452_025:0361c18	白日肝腸苦。青山骨肉香。相逢即相別。揮淚欲沾裳。	025	白 日 肝 腸 苦  青 山 骨 肉 香  相 逢 即 相 別  揮 淚 欲 沾 裳  
ZH_X73_1452_025:0361c19	示于潤父	025	示 于 潤 父 
ZH_X73_1452_025:0361c20	寂寞英雄地。浮華計不深。好花開萬品。古木獨千尋。	025	寂 寞 英 雄 地  浮 華 計 不 深  好 花 開 萬 品  古 木 獨 千 尋  
ZH_X73_1452_025:0361c21	路盡生奇智。言窮得自心。封侯西海上。白骨博黃金。	025	路 盡 生 奇 智  言 窮 得 自 心  封 侯 西 海 上  白 骨 博 黃 金  
ZH_X73_1452_025:0361c22	過邢匡石居士	025	過 邢 匡 石 居 士 
ZH_X73_1452_025:0361c23	朝來居士家。一路踏烟霞。會理花非待。開池水有涯。	025	朝 來 居 士 家  一 路 踏 烟 霞  會 理 花 非 待  開 池 水 有 涯  
ZH_X73_1452_025:0361c24	石橋當戶險。山郭帶江斜。飯罷無餘事。空窻轉法華。	025	石 橋 當 戶 險  山 郭 帶 江 斜  飯 罷 無 餘 事  空 窻 轉 法 華  
ZH_X73_1452_025:0362a01	同開侍者繆仲淳宿洪福寺(有序)	025	同 開 侍 者 繆 仲 淳 宿 洪 福 寺  有 序  
ZH_X73_1452_025:0362a02	昔思大禪師。登南嶽。恍若舊遊。因掘地。得髑髏。及	025	昔 思 大 禪 師  登 南 嶽  恍 若 舊 遊  因 掘 地  得 髑 髏  及 
ZH_X73_1452_025:0362a03	瓦鉢道具。遂創招提。以三生名之。貧衲與二三子。	025	瓦 鉢 道 具  遂 創 招 提  以 三 生 名 之  貧 衲 與 二 三 子  
ZH_X73_1452_025:0362a04	過洪福寺。四顧躊蹰。亦若舊遊。第不知前生髑髏	025	過 洪 福 寺  四 顧 躊 蹰  亦 若 舊 遊  第 不 知 前 生 髑 髏 
ZH_X73_1452_025:0362a05	何在。雖然即非髏髑瓦鉢。思大前身。為南嶽風月	025	何 在  雖 然 即 非 髏 髑 瓦 鉢  思 大 前 身  為 南 嶽 風 月 
ZH_X73_1452_025:0362a06	主人猶信也。洪福由唐迄我明。廢興不知凡幾。其	025	主 人 猶 信 也  洪 福 由 唐 迄 我 明  廢 興 不 知 凡 幾  其 
ZH_X73_1452_025:0362a07	寺僧慈峰朝公。今復力舉廢墜。而貧衲與二三子。	025	寺 僧 慈 峰 朝 公  今 復 力 舉 廢 墜  而 貧 衲 與 二 三 子  
ZH_X73_1452_025:0362a08	阻雨得假信宿。朝公索詩題石。遂賦此以結三生	025	阻 雨 得 假 信 宿  朝 公 索 詩 題 石  遂 賦 此 以 結 三 生 
ZH_X73_1452_025:0362a09	之緣。時萬歷丙戌夏六月十有一日也。	025	之 緣  時 萬 歷 丙 戌 夏 六 月 十 有 一 日 也  
ZH_X73_1452_025:0362a10	信宿中流寺。行藏支許從。禪居開水月。佛火照魚龍。	025	信 宿 中 流 寺  行 藏 支 許 從  禪 居 開 水 月  佛 火 照 魚 龍  
ZH_X73_1452_025:0362a11	石弔英雄跡。雲埋今古踪。廢興無限意。問取舊栽松。	025	石 弔 英 雄 跡  雲 埋 今 古 踪  廢 興 無 限 意  問 取 舊 栽 松  
ZH_X73_1452_025:0362a12	牢山海印寺	025	牢 山 海 印 寺 
ZH_X73_1452_025:0362a13	珠林完舊物。天子錫靈文。鳥道懸丹嶂。僧堂起白雲。	025	珠 林 完 舊 物  天 子 錫 靈 文  鳥 道 懸 丹 嶂  僧 堂 起 白 雲  
ZH_X73_1452_025:0362a14	魚龍階下宿。塵世海邊分。佛火誰相續。心香朝暮熏。	025	魚 龍 階 下 宿  塵 世 海 邊 分  佛 火 誰 相 續  心 香 朝 暮 熏  
ZH_X73_1452_025:0362a15	梵川偶作	025	梵 川 偶 作 
ZH_X73_1452_025:0362a16	情縱頭頭礙。心空事事如。死生雖復大。來去總由吾。	025	情 縱 頭 頭 礙  心 空 事 事 如  死 生 雖 復 大  來 去 總 由 吾  
ZH_X73_1452_025:0362a17	貯水煩滄海。關風役太虗。諸般皆便用。何物可能愚。	025	貯 水 煩 滄 海  關 風 役 太 虗  諸 般 皆 便 用  何 物 可 能 愚  
ZH_X73_1452_025:0362a18	石門舟次	025	石 門 舟 次 
ZH_X73_1452_025:0362a19	石門前代寺。澤國隔塵氛。四面皆流水。孤峰獨出雲。	025	石 門 前 代 寺  澤 國 隔 塵 氛  四 面 皆 流 水  孤 峰 獨 出 雲  
ZH_X73_1452_025:0362a20	寂音陳世界。長者列經文。舟到黃昏裡。鐘聲皷後聞。	025	寂 音 陳 世 界  長 者 列 經 文  舟 到 黃 昏 裡  鐘 聲 皷 後 聞  
ZH_X73_1452_025:0362a21	偶成(四首)	025	偶 成  四 首  
ZH_X73_1452_025:0362a22	折葦來初地。漁人枕浪眠。塔鈴閒自語。僧夢醒忘緣。	025	折 葦 來 初 地  漁 人 枕 浪 眠  塔 鈴 閒 自 語  僧 夢 醒 忘 緣  
ZH_X73_1452_025:0362a23	井竈魚龍窟。風塵水月天。雖非親眼見。澄照尚依然。	025	井 竈 魚 龍 窟  風 塵 水 月 天  雖 非 親 眼 見  澄 照 尚 依 然  
ZH_X73_1452_025:0362a24	住山無甚巧。一味朴頭來。雨後開新地。燈昏剪舊煤。	025	住 山 無 甚 巧  一 味 朴 頭 來  雨 後 開 新 地  燈 昏 剪 舊 煤  
ZH_X73_1452_025:0362b01	照心翻貝葉。襯足護蒼苔。久斷風塵路。何人問大梅。	025	照 心 翻 貝 葉  襯 足 護 蒼 苔  久 斷 風 塵 路  何 人 問 大 梅  
ZH_X73_1452_025:0362b02	草坐白雲寺。閒中自較量。利名非我事。歲月讓人忙。	025	草 坐 白 雲 寺  閒 中 自 較 量  利 名 非 我 事  歲 月 讓 人 忙  
ZH_X73_1452_025:0362b03	飯飽松花粉。烟浮栢子香。流芳如可待。公道屬侯王。	025	飯 飽 松 花 粉  烟 浮 栢 子 香  流 芳 如 可 待  公 道 屬 侯 王  
ZH_X73_1452_025:0362b04	我自別人閒。空山擬投老。松風六月涼。潭月千古皎。	025	我 自 別 人 閒  空 山 擬 投 老  松 風 六 月 涼  潭 月 千 古 皎  
ZH_X73_1452_025:0362b05	黃獨雨後肥。白雲不煩掃。來時路正忘。欲出問誰好。	025	黃 獨 雨 後 肥  白 雲 不 煩 掃  來 時 路 正 忘  欲 出 問 誰 好  
ZH_X73_1452_025:0362b06	少林晤高竹川襄陽復晤却贈	025	少 林 晤 高 竹 川 襄 陽 復 晤 却 贈 
ZH_X73_1452_025:0362b07	一別幾經霜。相逢鬢共蒼。行蹤雲聚散。此道路低昂。	025	一 別 幾 經 霜  相 逢 鬢 共 蒼  行 蹤 雲 聚 散  此 道 路 低 昂  
ZH_X73_1452_025:0362b08	多病知禪觀。無才損世忙。少林今夜月。應復照東廊。	025	多 病 知 禪 觀  無 才 損 世 忙  少 林 今 夜 月  應 復 照 東 廊  
ZH_X73_1452_025:0362b09	秋日與黑白諸法侶遊衍恩寺	025	秋 日 與 黑 白 諸 法 侶 遊 衍 恩 寺 
ZH_X73_1452_025:0362b10	秋日來金鼠。西風落葉聲。堤楊猶帶綠。池草尚含青。	025	秋 日 來 金 鼠  西 風 落 葉 聲  堤 楊 猶 帶 綠  池 草 尚 含 青  
ZH_X73_1452_025:0362b11	斷碣迷前代。空山慨世情。同行皆法侶。誰解說無生。	025	斷 碣 迷 前 代  空 山 慨 世 情  同 行 皆 法 侶  誰 解 說 無 生  
ZH_X73_1452_025:0362b12	咏風	025	咏 風 
ZH_X73_1452_025:0362b13	乾坤全賴爾。萬物恣翻騰。撼樹惟聞響。排雲不見形。	025	乾 坤 全 賴 爾  萬 物 恣 翻 騰  撼 樹 惟 聞 響  排 雲 不 見 形  
ZH_X73_1452_025:0362b14	吐吞真有力。來去本無情。一種呈奇處。空山送磬聲。	025	吐 吞 真 有 力  來 去 本 無 情  一 種 呈 奇 處  空 山 送 磬 聲  
ZH_X73_1452_025:0362b15	臥龍菴	025	臥 龍 菴 
ZH_X73_1452_025:0362b16	寺藏青樹密。路轉白雲深。山帶前朝色。人多上古心。	025	寺 藏 青 樹 密  路 轉 白 雲 深  山 帶 前 朝 色  人 多 上 古 心  
ZH_X73_1452_025:0362b17	浮塵不可見。流水自知音。滿目東西意。題詩期再尋。	025	浮 塵 不 可 見  流 水 自 知 音  滿 目 東 西 意  題 詩 期 再 尋  
ZH_X73_1452_025:0362b18	秋夜宿水月菴	025	秋 夜 宿 水 月 菴 
ZH_X73_1452_025:0362b19	黃昏泊釣臺。坐聽草蟲哀。水濶天無辨。堂成月自來。	025	黃 昏 泊 釣 臺  坐 聽 草 蟲 哀  水 濶 天 無 辨  堂 成 月 自 來  
ZH_X73_1452_025:0362b20	已醒蕉鹿夢。肯使海鷗猜。對岸人如粟。登臨念自灰。	025	已 醒 蕉 鹿 夢  肯 使 海 鷗 猜  對 岸 人 如 粟  登 臨 念 自 灰  
ZH_X73_1452_025:0362b21	登那羅延窟	025	登 那 羅 延 窟 
ZH_X73_1452_025:0362b22	菩薩僧常住。皈依上翠微。山高疑日近。海濶覺天低。	025	菩 薩 僧 常 住  皈 依 上 翠 微  山 高 疑 日 近  海 濶 覺 天 低  
ZH_X73_1452_025:0362b23	島嶼屏中國。波濤限外夷。重來防失路。拂石一留題。	025	島 嶼 屏 中 國  波 濤 限 外 夷  重 來 防 失 路  拂 石 一 留 題  
ZH_X73_1452_025:0362b24	金輪靜室即事	025	金 輪 靜 室 即 事 
ZH_X73_1452_025:0362c01	縛屋依金剎。時聞鐘磬聲。種苗非博飯。鋤草代經行。	025	縛 屋 依 金 剎  時 聞 鐘 磬 聲  種 苗 非 博 飯  鋤 草 代 經 行  
ZH_X73_1452_025:0362c02	春水涵天碧。雲山當戶青。斬蛇誰取性。拭眼證無生。	025	春 水 涵 天 碧  雲 山 當 戶 青  斬 蛇 誰 取 性  拭 眼 證 無 生  
ZH_X73_1452_025:0362c03	新秋念開郎	025	新 秋 念 開 郎 
ZH_X73_1452_025:0362c04	客裡逢秋早。林閒宿雨涼。小鮮猶聚樂。侍者却甘忘。	025	客 裡 逢 秋 早  林 閒 宿 雨 涼  小 鮮 猶 聚 樂  侍 者 却 甘 忘  
ZH_X73_1452_025:0362c05	莫謂千山隔。須知一脉長。狂心終自歇。含淚禮香床。	025	莫 謂 千 山 隔  須 知 一 脉 長  狂 心 終 自 歇  含 淚 禮 香 床  
ZH_X73_1452_025:0362c06	題張公洞	025	題 張 公 洞 
ZH_X73_1452_025:0362c07	清曉探靈蹟。行歌入翠微。山光開眼界。泉響淡塵機。	025	清 曉 探 靈 蹟  行 歌 入 翠 微  山 光 開 眼 界  泉 響 淡 塵 機  
ZH_X73_1452_025:0362c08	去路非難進。浮生不可期。洞門雲不鑽。出處未成迷。	025	去 路 非 難 進  浮 生 不 可 期  洞 門 雲 不 鑽  出 處 未 成 迷  
ZH_X73_1452_025:0362c09	題玉女潭	025	題 玉 女 潭 
ZH_X73_1452_025:0362c10	長松夾道陰。幽勝許吾尋。樹老寧知歲。潭清喻此心。	025	長 松 夾 道 陰  幽 勝 許 吾 尋  樹 老 寧 知 歲  潭 清 喻 此 心  
ZH_X73_1452_025:0362c11	同遊俱法侶。消歇聽鳴禽。杳藹天將酉。時聞簫管聲。	025	同 遊 俱 法 侶  消 歇 聽 鳴 禽  杳 藹 天 將 酉  時 聞 簫 管 聲  
ZH_X73_1452_025:0362c12	漯陽莊結夏念開侍者	025	漯 陽 莊 結 夏 念 開 侍 者 
ZH_X73_1452_025:0362c13	閒中無箇事。鐵鉢貯清泉。鏡面浮天色。禪心空世緣。	025	閒 中 無 箇 事  鐵 鉢 貯 清 泉  鏡 面 浮 天 色  禪 心 空 世 緣  
ZH_X73_1452_025:0362c14	人生既不久。幻影豈常堅。相見難相悉。開郎尚未旋。	025	人 生 既 不 久  幻 影 豈 常 堅  相 見 難 相 悉  開 郎 尚 未 旋  
ZH_X73_1452_025:0362c15	過多寶寺弔元菴穆居士	025	過 多 寶 寺 弔 元 菴 穆 居 士 
ZH_X73_1452_025:0362c16	塵中開覺路。訪勝夜登臨。貝葉依然在。蓮花誰復尋。	025	塵 中 開 覺 路  訪 勝 夜 登 臨  貝 葉 依 然 在  蓮 花 誰 復 尋  
ZH_X73_1452_025:0362c17	行踪寄軒冕。名姓落珠林。一片青天月。先生萬古心。	025	行 踪 寄 軒 冕  名 姓 落 珠 林  一 片 青 天 月  先 生 萬 古 心  
ZH_X73_1452_025:0362c18	出佛兒門別潭柘山嘉福住持佐公兼諸法	025	出 佛 兒 門 別 潭 柘 山 嘉 福 住 持 佐 公 兼 諸 法 
ZH_X73_1452_025:0362c19	侶	025	侶 
ZH_X73_1452_025:0362c20	靈脉來何遠。溪深知幾回。雲山常忽斷。天日頓重開。	025	靈 脉 來 何 遠  溪 深 知 幾 回  雲 山 常 忽 斷  天 日 頓 重 開  
ZH_X73_1452_025:0362c21	道大終難隱。名高不可埋。行當尊貴下。空翠湧樓臺。	025	道 大 終 難 隱  名 高 不 可 埋  行 當 尊 貴 下  空 翠 湧 樓 臺  
ZH_X73_1452_025:0362c22	贈王太古	025	贈 王 太 古 
ZH_X73_1452_025:0362c23	旅底逢王子。風標逈不羣。身家流水葉。心事遠山雲。	025	旅 底 逢 王 子  風 標 逈 不 羣  身 家 流 水 葉  心 事 遠 山 雲  
ZH_X73_1452_025:0362c24	任俠猶存劍。陶情但屬文。何如俱屏却。世外一期君。	025	任 俠 猶 存 劍  陶 情 但 屬 文  何 如 俱 屏 却  世 外 一 期 君  
ZH_X73_1452_025:0363a01	慰徐覺非	025	慰 徐 覺 非 
ZH_X73_1452_025:0363a02	暫息還鄉思。同來聚雪岑。雲山常在目。妻子不牽心。	025	暫 息 還 鄉 思  同 來 聚 雪 岑  雲 山 常 在 目  妻 子 不 牽 心  
ZH_X73_1452_025:0363a03	月下搜禪觀。閒中學梵音。更憐豪縱習。鑄作大悲針。	025	月 下 搜 禪 觀  閒 中 學 梵 音  更 憐 豪 縱 習  鑄 作 大 悲 針  
ZH_X73_1452_025:0363a04	國山寺訪了虗不遇	025	國 山 寺 訪 了 虗 不 遇 
ZH_X73_1452_025:0363a05	迢遞來烟寺。松門夾道生。青山太古色。流水自然聲。	025	迢 遞 來 烟 寺  松 門 夾 道 生  青 山 太 古 色  流 水 自 然 聲  
ZH_X73_1452_025:0363a06	石上癡龍跡。林閒怖鴿鳴。西江相去遠。誰慰客中情。	025	石 上 癡 龍 跡  林 閒 怖 鴿 鳴  西 江 相 去 遠  誰 慰 客 中 情  
ZH_X73_1452_025:0363a07	登天目山頂	025	登 天 目 山 頂 
ZH_X73_1452_025:0363a08	歷盡巉巖路。中峰地忽平。捫蘿重涉險。坐石看雲生。	025	歷 盡 巉 巖 路  中 峰 地 忽 平  捫 蘿 重 涉 險  坐 石 看 雲 生  
ZH_X73_1452_025:0363a09	有欲人方忌。無心道自成。相將登絕頂。更覺此身輕。	025	有 欲 人 方 忌  無 心 道 自 成  相 將 登 絕 頂  更 覺 此 身 輕  
ZH_X73_1452_025:0363a10	馮元甫書室	025	馮 元 甫 書 室 
ZH_X73_1452_025:0363a11	逃塵寧是隱。養素在蒼生。湖水硯池碧。秋山筆架青。	025	逃 塵 寧 是 隱  養 素 在 蒼 生  湖 水 硯 池 碧  秋 山 筆 架 青  
ZH_X73_1452_025:0363a12	烟雲通藻思。風浪襍書聲。永日人稀到。惟聞幽鳥鳴。	025	烟 雲 通 藻 思  風 浪 襍 書 聲  永 日 人 稀 到  惟 聞 幽 鳥 鳴  
ZH_X73_1452_025:0363a13	舟次石門弔古	025	舟 次 石 門 弔 古 
ZH_X73_1452_025:0363a14	筠溪任黑風。折葦石門通。一水中浮玉。孤林兩抱峰。	025	筠 溪 任 黑 風  折 葦 石 門 通  一 水 中 浮 玉  孤 林 兩 抱 峰  
ZH_X73_1452_025:0363a15	津梁勞佛臂。舟楫濟禪宮。歲莫探陳蹟。悲歌寒霧濃。	025	津 梁 勞 佛 臂  舟 楫 濟 禪 宮  歲 莫 探 陳 蹟  悲 歌 寒 霧 濃  
ZH_X73_1452_025:0363a16	梵川殻居(二首)	025	梵 川 殻 居  二 首  
ZH_X73_1452_025:0363a17	水國廠禪庭。微舟不可輕。波光搖閣影。松吹學潮聲。	025	水 國 廠 禪 庭  微 舟 不 可 輕  波 光 搖 閣 影  松 吹 學 潮 聲  
ZH_X73_1452_025:0363a18	魚小知常恐。龍癡睡未醒。莫言城市近。隔岸遠山青。	025	魚 小 知 常 恐  龍 癡 睡 未 醒  莫 言 城 市 近  隔 岸 遠 山 青  
ZH_X73_1452_025:0363a19	閒來坐池館。乘月弄潺湲。鷲嶺浮天上。漁舟放樹閒。	025	閒 來 坐 池 館  乘 月 弄 潺 湲  鷲 嶺 浮 天 上  漁 舟 放 樹 閒  
ZH_X73_1452_025:0363a20	鳥喧因論法。龍出未歸灣。已少尋幽者。柴荊不用關。	025	鳥 喧 因 論 法  龍 出 未 歸 灣  已 少 尋 幽 者  柴 荊 不 用 關  
ZH_X73_1452_025:0363a21	螺髻山送傳廣居	025	螺 髻 山 送 傳 廣 居 
ZH_X73_1452_025:0363a22	窈窕不知深。誰同此一尋。聽雲天地耳。抱寂聖賢心。	025	窈 窕 不 知 深  誰 同 此 一 尋  聽 雲 天 地 耳  抱 寂 聖 賢 心  
ZH_X73_1452_025:0363a23	漢室青山在。韓祠白日陰。那堪離別淚。春洒海螺岑。	025	漢 室 青 山 在  韓 祠 白 日 陰  那 堪 離 別 淚  春 洒 海 螺 岑  
ZH_X73_1452_025:0363a24	偕諸居士登墨光亭	025	偕 諸 居 士 登 墨 光 亭 
ZH_X73_1452_025:0363b01	地僻無隣並。同來日已暝。穿雲驚宿鳥。帶月到幽亭。	025	地 僻 無 隣 並  同 來 日 已 暝  穿 雲 驚 宿 鳥  帶 月 到 幽 亭  
ZH_X73_1452_025:0363b02	近水堪資觀。虗窻可寫經。漁舟催早渡。風冷夜波腥。	025	近 水 堪 資 觀  虗 窻 可 寫 經  漁 舟 催 早 渡  風 冷 夜 波 腥  
ZH_X73_1452_025:0363b03	喜于中甫再入潭柘	025	喜 于 中 甫 再 入 潭 柘 
ZH_X73_1452_025:0363b04	喜爾到山中。雲門一破封。聽泉身世盡。坐石意言空。	025	喜 爾 到 山 中  雲 門 一 破 封  聽 泉 身 世 盡  坐 石 意 言 空  
ZH_X73_1452_025:0363b05	明月東生海。焚香禮大雄。來朝今日路。杖屨出千峰。	025	明 月 東 生 海  焚 香 禮 大 雄  來 朝 今 日 路  杖 屨 出 千 峰  
ZH_X73_1452_025:0363b06	秋日登玄墓	025	秋 日 登 玄 墓 
ZH_X73_1452_025:0363b07	覽勝擕高侶。捫蘿謁梵宮。千山飛片雨。數載寄孤踪。	025	覽 勝 擕 高 侶  捫 蘿 謁 梵 宮  千 山 飛 片 雨  數 載 寄 孤 踪  
ZH_X73_1452_025:0363b08	空翠鳴疎磬。波光照遠峰。烟霞誰愛客。相送有支公。	025	空 翠 鳴 疎 磬  波 光 照 遠 峰  烟 霞 誰 愛 客  相 送 有 支 公  
ZH_X73_1452_025:0363b09	過莒父寶願寺有感	025	過 莒 父 寶 願 寺 有 感 
ZH_X73_1452_025:0363b10	新秋遊寶地。落日照城隈。馬跡侵蒼蘚。蟬聲泣古槐。	025	新 秋 遊 寶 地  落 日 照 城 隈  馬 跡 侵 蒼 蘚  蟬 聲 泣 古 槐  
ZH_X73_1452_025:0363b11	短碑師子孔。高世鳳毛才。此日扶消歇。還須玄度來。	025	短 碑 師 子 孔  高 世 鳳 毛 才  此 日 扶 消 歇  還 須 玄 度 來  
ZH_X73_1452_025:0363b12	同勉講主過洪山寺	025	同 勉 講 主 過 洪 山 寺 
ZH_X73_1452_025:0363b13	舉刀無可欲。斷足是何心。法雨千山潤。慈雲萬里陰。	025	舉 刀 無 可 欲  斷 足 是 何 心  法 雨 千 山 潤  慈 雲 萬 里 陰  
ZH_X73_1452_025:0363b14	清泉還似昔。白血到於今。古碣迷荒草。同誰杖屨尋。	025	清 泉 還 似 昔  白 血 到 於 今  古 碣 迷 荒 草  同 誰 杖 屨 尋  
ZH_X73_1452_025:0363b15	暮秋宿龍興寺	025	暮 秋 宿 龍 興 寺 
ZH_X73_1452_025:0363b16	入寺烟霞古。金繩鎻梵宮。譯經人不見。呪水鉢成空。	025	入 寺 烟 霞 古  金 繩 鎻 梵 宮  譯 經 人 不 見  呪 水 鉢 成 空  
ZH_X73_1452_025:0363b17	漂母河邊草。韓侯墓上松。夜深誰共坐。難聽是秋風。	025	漂 母 河 邊 草  韓 侯 墓 上 松  夜 深 誰 共 坐  難 聽 是 秋 風  
ZH_X73_1452_025:0363b18	示吳康虞	025	示 吳 康 虞 
ZH_X73_1452_025:0363b19	此生即曉夢。寵辱兩俱非。三棹何時息。千峰早晚離。	025	此 生 即 曉 夢  寵 辱 兩 俱 非  三 棹 何 時 息  千 峰 早 晚 離  
ZH_X73_1452_025:0363b20	乾坤鏡裡象。身世鼻端泥。去去春程遠。烟花示密機。	025	乾 坤 鏡 裡 象  身 世 鼻 端 泥  去 去 春 程 遠  烟 花 示 密 機  
ZH_X73_1452_025:0363b21	圓常寺次松窻宗室韻	025	圓 常 寺 次 松 窻 宗 室 韻 
ZH_X73_1452_025:0363b22	欲濟況無舟。名林亦可留。樓臺片雨歇。河漢淡雲浮。	025	欲 濟 況 無 舟  名 林 亦 可 留  樓 臺 片 雨 歇  河 漢 淡 雲 浮  
ZH_X73_1452_025:0363b23	水靜月方定。心空境自幽。慧燈明徹夜。日暮不須愁。	025	水 靜 月 方 定  心 空 境 自 幽  慧 燈 明 徹 夜  日 暮 不 須 愁  
ZH_X73_1452_025:0363b24	夜讀楞嚴有感	025	夜 讀 楞 嚴 有 感 
ZH_X73_1452_025:0363c01	軒冕增人相。松泉冷世情。微官五嶽重。大道一毛輕。	025	軒 冕 增 人 相  松 泉 冷 世 情  微 官 五 嶽 重  大 道 一 毛 輕  
ZH_X73_1452_025:0363c02	石淨雲生倦。窻空月愈明。殘經翻未了。何處曉鍾聲。	025	石 淨 雲 生 倦  窻 空 月 愈 明  殘 經 翻 未 了  何 處 曉 鍾 聲  
ZH_X73_1452_025:0363c03	訪鹿野坪徹空禪師	025	訪 鹿 野 坪 徹 空 禪 師 
ZH_X73_1452_025:0363c04	林叟持高節。幽居淡世情。閒朝觀鶴色。靜夜聽泉聲。	025	林 叟 持 高 節  幽 居 淡 世 情  閒 朝 觀 鶴 色  靜 夜 聽 泉 聲  
ZH_X73_1452_025:0363c05	行道一身徤。翻經兩眼明。自慚投社晚。乞地結松陰。	025	行 道 一 身 徤  翻 經 兩 眼 明  自 慚 投 社 晚  乞 地 結 松 陰  
ZH_X73_1452_025:0363c06	清涼有感	025	清 涼 有 感 
ZH_X73_1452_025:0363c07	幽谷深雲裡。樓臺知幾重。茜裙歌夜月。緇衲醉秋風。	025	幽 谷 深 雲 裡  樓 臺 知 幾 重  茜 裙 歌 夜 月  緇 衲 醉 秋 風  
ZH_X73_1452_025:0363c08	鷄犬聲將遍。猿猱跡豈同。因思張相國。一怒淨龍宮。	025	鷄 犬 聲 將 遍  猿 猱 跡 豈 同  因 思 張 相 國  一 怒 淨 龍 宮  
ZH_X73_1452_025:0363c09	燈下懷憨山	025	燈 下 懷 憨 山 
ZH_X73_1452_025:0363c10	支郎昔住此。氷雪記流年。已就屠龍技。猶參伏虎禪。	025	支 郎 昔 住 此  氷 雪 記 流 年  已 就 屠 龍 技  猶 參 伏 虎 禪  
ZH_X73_1452_025:0363c11	法雷鳴十地。花雨散諸天。信宿空心累。焦桐擬徹絃。	025	法 雷 鳴 十 地  花 雨 散 諸 天  信 宿 空 心 累  焦 桐 擬 徹 絃  
ZH_X73_1452_025:0363c12	山居喜雪霽	025	山 居 喜 雪 霽 
ZH_X73_1452_025:0363c13	一室萬山中。何人問遠公。雪迷樵子路。凍合蟻王宮。	025	一 室 萬 山 中  何 人 問 遠 公  雪 迷 樵 子 路  凍 合 蟻 王 宮  
ZH_X73_1452_025:0363c14	照性知非染。無思始契同。朝來饘粥罷。海日上東峯。	025	照 性 知 非 染  無 思 始 契 同  朝 來 饘 粥 罷  海 日 上 東 峯  
ZH_X73_1452_025:0363c15	一微泉懷法侶	025	一 微 泉 懷 法 侶 
ZH_X73_1452_025:0363c16	路斷千峰際。雲門忽破封。好山知幾疊。幽草自成叢。	025	路 斷 千 峰 際  雲 門 忽 破 封  好 山 知 幾 疊  幽 草 自 成 叢  
ZH_X73_1452_025:0363c17	石徑通林杪。寒泉出壁中。下方諸法侶。誰得此相從。	025	石 徑 通 林 杪  寒 泉 出 壁 中  下 方 諸 法 侶  誰 得 此 相 從  
ZH_X73_1452_025:0363c18	仲夏偕諸法侶游上方喜雨(二首)	025	仲 夏 偕 諸 法 侶 游 上 方 喜 雨  二 首  
ZH_X73_1452_025:0363c19	路向平田始。蒼崖似削成。有天當絕頂。無地可兼程。	025	路 向 平 田 始  蒼 崖 似 削 成  有 天 當 絕 頂  無 地 可 兼 程  
ZH_X73_1452_025:0363c20	避世雲非淡。忘機水自清。同來逢好雨。鐘磬報新晴。	025	避 世 雲 非 淡  忘 機 水 自 清  同 來 逢 好 雨  鐘 磬 報 新 晴  
ZH_X73_1452_025:0363c21	結屋近青天。居高地自偏。鳥鳴階下樹。龍出洞中泉。	025	結 屋 近 青 天  居 高 地 自 偏  鳥 鳴 階 下 樹  龍 出 洞 中 泉  
ZH_X73_1452_025:0363c22	山月通宵白。松雲拂暑炎。遙知城市裡。枕簟不成眠。	025	山 月 通 宵 白  松 雲 拂 暑 炎  遙 知 城 市 裡  枕 簟 不 成 眠  
ZH_X73_1452_025:0363c23	五言排律	025	五 言 排 律 
ZH_X73_1452_025:0363c24	過知郎澹然齋	025	過 知 郎 澹 然 齋 
ZH_X73_1452_025:0364a01	地僻資心靜。池空悟世忙。迴觀兩未有。強謂是常光。	025	地 僻 資 心 靜  池 空 悟 世 忙  迴 觀 兩 未 有  強 謂 是 常 光  
ZH_X73_1452_025:0364a02	樓閣窻中影。松泉鏡裏香。雲山終不老。水月為誰涼。	025	樓 閣 窻 中 影  松 泉 鏡 裏 香  雲 山 終 不 老  水 月 為 誰 涼  
ZH_X73_1452_025:0364a03	天破魚吹浪。書拋客臥床。去來情不染。喧寂路俱忘。	025	天 破 魚 吹 浪  書 拋 客 臥 床  去 來 情 不 染  喧 寂 路 俱 忘  
ZH_X73_1452_025:0364a04	莫厭茆齋小。風塵別道場。	025	莫 厭 茆 齋 小  風 塵 別 道 場  
ZH_X73_1452_025:0364a06	紫栢老人集卷之二十五	025	紫 栢 老 人 集 卷 之 二 十 五 
