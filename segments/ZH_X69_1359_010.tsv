segmentnr	original	folio	analyzed
ZH_X69_1359_010:0548a08	應菴和尚語錄卷第十	010	應 菴 和 尚 語 錄 卷 第 十 
ZH_X69_1359_010:0548a09	嗣法門人　(守詮)　等編	010	嗣 法 門 人   守 詮   等 編 
ZH_X69_1359_010:0548a10	頌古	010	頌 古 
ZH_X69_1359_010:0548a11	世尊初生一手指天一手指地云。天上天下	010	世 尊 初 生 一 手 指 天 一 手 指 地 云  天 上 天 下 
ZH_X69_1359_010:0548a12	唯。我獨尊	010	唯  我 獨 尊 
ZH_X69_1359_010:0548a13	草木無端拈出來。更加註脚放癡獃。西天此土誰知	010	草 木 無 端 拈 出 來  更 加 註 脚 放 癡 獃  西 天 此 土 誰 知 
ZH_X69_1359_010:0548a14	己。夜半優曇火裏開。	010	己  夜 半 優 曇 火 裏 開  
ZH_X69_1359_010:0548a15	世尊拈花	010	世 尊 拈 花 
ZH_X69_1359_010:0548a16	金色頭陀忽破顏。看來也是管窺斑。當時若得回頭	010	金 色 頭 陀 忽 破 顏  看 來 也 是 管 窺 斑  當 時 若 得 回 頭 
ZH_X69_1359_010:0548a17	早。免見兒孫墮黑山。	010	早  免 見 兒 孫 墮 黑 山  
ZH_X69_1359_010:0548a18	女子出定	010	女 子 出 定 
ZH_X69_1359_010:0548a19	出得出不得。滿面是埃塵。愁人莫向愁人說。說向愁	010	出 得 出 不 得  滿 面 是 埃 塵  愁 人 莫 向 愁 人 說  說 向 愁 
ZH_X69_1359_010:0548a20	人愁殺人。	010	人 愁 殺 人  
ZH_X69_1359_010:0548a21	疎山造塔	010	疎 山 造 塔 
ZH_X69_1359_010:0548a22	鑿開荒徑造浮圖。往復商量價不孤。無限落華隨水	010	鑿 開 荒 徑 造 浮 圖  往 復 商 量 價 不 孤  無 限 落 華 隨 水 
ZH_X69_1359_010:0548a23	去。夕陽春色滿江湖。	010	去  夕 陽 春 色 滿 江 湖  
ZH_X69_1359_010:0548a24	漸源與道吾弔慰	010	漸 源 與 道 吾 弔 慰 
ZH_X69_1359_010:0548b01	急水灘頭下釣時。錦鱗紅尾尚遲疑。驀然跳出洪波	010	急 水 灘 頭 下 釣 時  錦 鱗 紅 尾 尚 遲 疑  驀 然 跳 出 洪 波 
ZH_X69_1359_010:0548b02	裏。㸕霧拏雲宇宙低。	010	裏  㸕 霧 拏 雲 宇 宙 低  
ZH_X69_1359_010:0548b03	風幡	010	風 幡 
ZH_X69_1359_010:0548b04	大海波濤湧。千江水逆流。龍王宮殿裏。不見一人遊。	010	大 海 波 濤 湧  千 江 水 逆 流  龍 王 宮 殿 裏  不 見 一 人 遊  
ZH_X69_1359_010:0548b05	喫油糍	010	喫 油 糍 
ZH_X69_1359_010:0548b06	背眾喫油糍。對人誇好手。潦倒不識羞。抵死揚家醜。	010	背 眾 喫 油 糍  對 人 誇 好 手  潦 倒 不 識 羞  抵 死 揚 家 醜  
ZH_X69_1359_010:0548b07	香嚴上樹	010	香 嚴 上 樹 
ZH_X69_1359_010:0548b08	故園春色在枝頭。惱亂春風卒未休。無事晚來江上	010	故 園 春 色 在 枝 頭  惱 亂 春 風 卒 未 休  無 事 晚 來 江 上 
ZH_X69_1359_010:0548b09	望。三三兩兩釣魚舟。	010	望  三 三 兩 兩 釣 魚 舟  
ZH_X69_1359_010:0548b10	丹霞燒木佛	010	丹 霞 燒 木 佛 
ZH_X69_1359_010:0548b11	丹霞寒燒木佛。院主因禍得福。可憐杜撰巡官。祇管	010	丹 霞 寒 燒 木 佛  院 主 因 禍 得 福  可 憐 杜 撰 巡 官  祇 管 
ZH_X69_1359_010:0548b12	胡卜亂卜。	010	胡 卜 亂 卜  
ZH_X69_1359_010:0548b13	舉定山夾山同行。定山云。生死中無佛則無	010	舉 定 山 夾 山 同 行  定 山 云  生 死 中 無 佛 則 無 
ZH_X69_1359_010:0548b14	生死。夾山云。生死中有佛。則不迷生死。二人	010	生 死  夾 山 云  生 死 中 有 佛  則 不 迷 生 死  二 人 
ZH_X69_1359_010:0548b15	各謂己語親切。往大梅舉而質之。梅云。一親	010	各 謂 己 語 親 切  往 大 梅 舉 而 質 之  梅 云  一 親 
ZH_X69_1359_010:0548b16	一疎。二人下去。次日夾山往問。那箇親。梅云。	010	一 疎  二 人 下 去  次 日 夾 山 往 問  那 箇 親  梅 云  
ZH_X69_1359_010:0548b17	親者不問。問者不親。夾山住院後。舉此謂眾	010	親 者 不 問  問 者 不 親  夾 山 住 院 後  舉 此 謂 眾 
ZH_X69_1359_010:0548b18	云我當時失却一隻眼	010	云 我 當 時 失 却 一 隻 眼 
ZH_X69_1359_010:0548b19	苦瓠連根苦。甜瓜徹蒂甜。兩般滋味惡。中後入黃泉。	010	苦 瓠 連 根 苦  甜 瓜 徹 蒂 甜  兩 般 滋 味 惡  中 後 入 黃 泉  
ZH_X69_1359_010:0548b20	真贊	010	真 贊 
ZH_X69_1359_010:0548b21	贊睦州和尚	010	贊 睦 州 和 尚 
ZH_X69_1359_010:0548b22	稽首金容癩狗師。一生快活沒人知。平田淺草翻身	010	稽 首 金 容 癩 狗 師  一 生 快 活 沒 人 知  平 田 淺 草 翻 身 
ZH_X69_1359_010:0548b23	處。合水和泥換步時。垂手未施三寸刃。破關先下頂	010	處  合 水 和 泥 換 步 時  垂 手 未 施 三 寸 刃  破 關 先 下 頂 
ZH_X69_1359_010:0548b24	門槌。寥寥萬古誰堪對。唯有嘉禾跛脚兒。	010	門 槌  寥 寥 萬 古 誰 堪 對  唯 有 嘉 禾 跛 脚 兒  
ZH_X69_1359_010:0548c01	嚴教授畫臨濟請贊	010	嚴 教 授 畫 臨 濟 請 贊 
ZH_X69_1359_010:0548c02	喝下忽雷驚。聲前休領略。當鋒囓鏃時。蹉過第一著。	010	喝 下 忽 雷 驚  聲 前 休 領 略  當 鋒 囓 鏃 時  蹉 過 第 一 著  
ZH_X69_1359_010:0548c03	不在壁立處。豈向平地泊。野水白連天。秋空飛一鶚。	010	不 在 壁 立 處  豈 向 平 地 泊  野 水 白 連 天  秋 空 飛 一 鶚  
ZH_X69_1359_010:0548c04	滿禪人畫臨濟像請贊	010	滿 禪 人 畫 臨 濟 像 請 贊 
ZH_X69_1359_010:0548c05	臨濟禿無眼目。討便宜兮不知足。高懸羊頭賣狗肉	010	臨 濟 禿 無 眼 目  討 便 宜 兮 不 知 足  高 懸 羊 頭 賣 狗 肉 
ZH_X69_1359_010:0548c06	秤頭斤兩惜如玉。胷中更有一般毒天。下無人敢輕觸。	010	秤 頭 斤 兩 惜 如 玉  胷 中 更 有 一 般 毒 天  下 無 人 敢 輕 觸  
ZH_X69_1359_010:0548c07	卞禪人畫布袋和尚求贊	010	卞 禪 人 畫 布 袋 和 尚 求 贊 
ZH_X69_1359_010:0548c08	人謂是彌勒。且喜沒交涉。拖箇破布袋。到處納敗闕。	010	人 謂 是 彌 勒  且 喜 沒 交 涉  拖 箇 破 布 袋  到 處 納 敗 闕  
ZH_X69_1359_010:0548c09	祇有一味長。子細為君說。是什麼乾屎橛。	010	祇 有 一 味 長  子 細 為 君 說  是 什 麼 乾 屎 橛  
ZH_X69_1359_010:0548c10	贊三將軍	010	贊 三 將 軍 
ZH_X69_1359_010:0548c11	家在歸宗寺後山。洞中春色異人間。祇因親受靈山	010	家 在 歸 宗 寺 後 山  洞 中 春 色 異 人 間  祇 因 親 受 靈 山 
ZH_X69_1359_010:0548c12	記。長與歸宗把要關。	010	記  長 與 歸 宗 把 要 關  
ZH_X69_1359_010:0548c13	贊大慧禪師	010	贊 大 慧 禪 師 
ZH_X69_1359_010:0548c14	人天之師佛祖膀樣。頂[寧*頁]一著。匙挑不上。俾臨濟價	010	人 天 之 師 佛 祖 膀 樣  頂 [寧頁] 一 著  匙 挑 不 上  俾 臨 濟 價 
ZH_X69_1359_010:0548c15	增十倍起圓悟更無伎倆。小姪如此贊揚。老胡決定	010	增 十 倍 起 圓 悟 更 無 伎 倆  小 姪 如 此 贊 揚  老 胡 決 定 
ZH_X69_1359_010:0548c16	有望。三十年後脫空話行。也是一番性懆起謗。	010	有 望  三 十 年 後 脫 空 話 行  也 是 一 番 性 懆 起 謗  
ZH_X69_1359_010:0548c17	贊虎丘先師	010	贊 虎 丘 先 師 
ZH_X69_1359_010:0548c18	老漢從來無禪。一味心中含毒。此毒時復現前。渾家	010	老 漢 從 來 無 禪  一 味 心 中 含 毒  此 毒 時 復 現 前  渾 家 
ZH_X69_1359_010:0548c19	大小不穆。異口同音呪詛。至今活陷地獄。一名臨濟	010	大 小 不 穆  異口同音 呪 詛  至 今 活 陷 地 獄  一 名 臨 濟 
ZH_X69_1359_010:0548c20	正宗。一名叢林瞎禿。	010	正 宗  一 名 叢 林 瞎 禿  
ZH_X69_1359_010:0548c21	贊佛眼叔祖雪堂和尚侍立(老禪贊在前)	010	贊 佛 眼 叔 祖 雪 堂 和 尚 侍 立  老 禪 贊 在 前  
ZH_X69_1359_010:0548c22	正法眼藏。瞎驢邊滅。父行子隨。了無途轍。老禪已是	010	正 法 眼 藏  瞎 驢 邊 滅  父 行 子 隨  了 無 途 轍  老 禪 已 是 
ZH_X69_1359_010:0548c23	錯針錐。添得應庵亂饒舌。	010	錯 針 錐  添 得 應 庵 亂 饒 舌  
ZH_X69_1359_010:0548c24	贊此庵元和尚二	010	贊 此 庵 元 和 尚 二 
ZH_X69_1359_010:0549a01	佛祖生冤家。人天不喜見。忒殺聱頭。却通一線。劈胷	010	佛 祖 生 冤 家  人 天 不 喜 見  忒 殺 聱 頭  却 通 一 線  劈 胷 
ZH_X69_1359_010:0549a02	拳下破牢關。大用機輪轆轆轉。	010	拳 下 破 牢 關  大 用 機 輪 轆 轆 轉  
ZH_X69_1359_010:0549a03	十分畫得相似。祇有一處誵訛。佛祖檢點不出。從教	010	十 分 畫 得 相 似  祇 有 一 處 誵 訛  佛 祖 檢 點 不 出  從 教 
ZH_X69_1359_010:0549a04	平地干戈。	010	平 地 干 戈  
ZH_X69_1359_010:0549a05	贊李知府朝議	010	贊 李 知 府 朝 議 
ZH_X69_1359_010:0549a06	人言公死。我言公在。在在在何處。清風動天籟。	010	人 言 公 死  我 言 公 在  在 在 在 何 處  清 風 動 天 籟  
ZH_X69_1359_010:0549a07	贊程宗古承務	010	贊 程 宗 古 承 務 
ZH_X69_1359_010:0549a08	龐居士悟心於馬駒言下。裴相國得大用於黃蘗棒	010	龐 居 士 悟 心 於 馬 駒 言 下  裴 相 國 得 大 用 於 黃 蘗 棒 
ZH_X69_1359_010:0549a09	頭。雖相去數百年間。其金聲玉振聯環不斷。彼時有	010	頭  雖 相 去 數 百 年 間  其 金 聲 玉 振 聯 環 不 斷  彼 時 有 
ZH_X69_1359_010:0549a10	此二大老光明烜赫。此時有宗古先生。仁義禮信。根	010	此 二 大 老 光 明 烜 赫  此 時 有 宗 古 先 生  仁 義 禮 信  根 
ZH_X69_1359_010:0549a11	於心。而能以此心確然。履踐佛祖大解脫門。誠不讓	010	於 心  而 能 以 此 心 確 然  履 踐 佛 祖 大 解 脫 門  誠 不 讓 
ZH_X69_1359_010:0549a12	耳。白雲山月未足為齊。寒檜青松堪同大節。	010	耳  白 雲 山 月 未 足 為 齊  寒 檜 青 松 堪 同 大 節  
ZH_X69_1359_010:0549a13	烏巨山逵長老。命立首座。持師頂相請贊	010	烏 巨 山 逵 長 老  命 立 首 座  持 師 頂 相 請 贊 
ZH_X69_1359_010:0549a14	煙林風姿。山岳氣宇。坐看春回。行無伴侶。不圖成佛。	010	煙 林 風 姿  山 岳 氣 宇  坐 看 春 回  行 無 伴 侶  不 圖 成 佛  
ZH_X69_1359_010:0549a15	豈欲作祖。一句掀翻。萬機罔措。更提柱杖。擊塗毒鼓。	010	豈 欲 作 祖  一 句 掀 翻  萬 機 罔 措  更 提 柱 杖  擊 塗 毒 鼓  
ZH_X69_1359_010:0549a16	立禪持歸。分付烏巨。	010	立 禪 持 歸  分 付 烏 巨  
ZH_X69_1359_010:0549a17	積善普長老請贊	010	積 善 普 長 老 請 贊 
ZH_X69_1359_010:0549a18	天台南石橋北。觀音寺裏有彌勒。頂門瞎却摩醯眼。	010	天 台 南 石 橋 北  觀 音 寺 裏 有 彌 勒  頂 門 瞎 却 摩 醯 眼  
ZH_X69_1359_010:0549a19	肘後風雷轟霹靂。	010	肘 後 風 雷 轟 霹 靂  
ZH_X69_1359_010:0549a20	表微首座請贊	010	表 微 首 座 請 贊 
ZH_X69_1359_010:0549a21	左捺膝右握拳。搥瞎正法眼。打破葛藤禪。奮迅西河	010	左 捺 膝 右 握 拳  搥 瞎 正 法 眼  打 破 葛 藤 禪  奮 迅 西 河 
ZH_X69_1359_010:0549a22	爪距踢出楊歧金圈。祇憑箇一著。今古有人傳。	010	爪 距 踢 出 楊 歧 金 圈  祇 憑 箇 一 著  今 古 有 人 傳  
ZH_X69_1359_010:0549a23	禪人寫真請贊	010	禪 人 寫 真 請 贊 
ZH_X69_1359_010:0549a24	形枯豈是持齋叟。兒古還非入定僧。馬又不成驢不	010	形 枯 豈 是 持 齋 叟  兒 古 還 非 入 定 僧  馬 又 不 成 驢 不 
ZH_X69_1359_010:0549b01	是。當頭一著得人憎。	010	是  當 頭 一 著 得 人 憎  
ZH_X69_1359_010:0549b02	法中之魔。僧中之賊。盜佛祖寶刀。斷衲僧命脉。貧窮	010	法 中 之 魔  僧 中 之 賊  盜 佛 祖 寶 刀  斷 衲 僧 命 脉  貧 窮 
ZH_X69_1359_010:0549b03	者示之無價寶珠。富貴者令之破家散宅。不是平地	010	者 示 之 無 價 寶 珠  富 貴 者 令 之 破 家 散 宅  不 是 平 地 
ZH_X69_1359_010:0549b04	上干戈。且非孤峻處標格。	010	上 干 戈  且 非 孤 峻 處 標 格  
ZH_X69_1359_010:0549b05	者漢初無罪過。祗是頭匾眼大。雖然肚裏醒醒。開口	010	者 漢 初 無 罪 過  祗 是 頭 匾 眼 大  雖 然 肚 裏 醒 醒  開 口 
ZH_X69_1359_010:0549b06	便先話墮。如斯出世為人。恰似大蟲看水磨。	010	便 先 話 墮  如 斯 出 世 為 人  恰 似 大 蟲 看 水 磨  
ZH_X69_1359_010:0549b07	竪拂拄拂。全機出沒。一喝耳聾三日。叢林至今狼藉。	010	竪 拂 拄 拂  全 機 出 沒  一 喝 耳 聾 三 日  叢 林 至 今 狼 藉  
ZH_X69_1359_010:0549b08	屈屈。且道是馬祖屈。百丈屈。歸宗屈。宗一侍者。但恁	010	屈 屈  且 道 是 馬 祖 屈  百 丈 屈  歸 宗 屈  宗 一 侍 者  但 恁 
ZH_X69_1359_010:0549b09	麼拈出。	010	麼 拈 出  
ZH_X69_1359_010:0549b10	魯祖偏工面壁。秘魔動便擎杈。唯有歸宗長老。一味	010	魯 祖 偏 工 面 壁  秘 魔 動 便 擎 杈  唯 有 歸 宗 長 老  一 味 
ZH_X69_1359_010:0549b11	撒土撒沙。三箇上牢漆桶。不知那箇堪誇。諸方檢點	010	撒 土 撒 沙  三 箇 上 牢 漆 桶  不 知 那 箇 堪 誇  諸 方 檢 點 
ZH_X69_1359_010:0549b12	得出。也是勾賊破家。	010	得 出  也 是 勾 賊 破 家  
ZH_X69_1359_010:0549b13	波濤千尺冷颼颼。誰向滄溟泛逆流。唯有渠儂諳水	010	波 濤 千 尺 冷 颼 颼  誰 向 滄 溟 泛 逆 流  唯 有 渠 儂 諳 水 
ZH_X69_1359_010:0549b14	脉。卷舒出沒任遨遊。	010	脉  卷 舒 出 沒 任 遨 遊  
ZH_X69_1359_010:0549b15	九年面壁。成迂曲。三頓親承愈見賒。併蕩那伽大機	010	九 年 面 壁  成 迂 曲  三 頓 親 承 愈 見 賒  併 蕩 那 伽 大 機 
ZH_X69_1359_010:0549b16	手。不知誰可繼生涯。	010	手  不 知 誰 可 繼 生 涯  
ZH_X69_1359_010:0549b17	拭眼堂前。臨濟正令。且行一半。拈佛祖病。	010	拭 眼 堂 前  臨 濟 正 令  且 行 一 半  拈 佛 祖 病  
ZH_X69_1359_010:0549b18	江上青山千萬疊。水邊茆屋兩三間。朝來無限扁舟	010	江 上 青 山 千 萬 疊  水 邊 茆 屋 兩 三 間  朝 來 無 限 扁 舟 
ZH_X69_1359_010:0549b19	過。何似渠儂把釣竿。	010	過  何 似 渠 儂 把 釣 竿  
ZH_X69_1359_010:0549b20	茆屋紫霄下。良田石鏡邊。此生隨分過。不用買山錢。	010	茆 屋 紫 霄 下  良 田 石 鏡 邊  此 生 隨 分 過  不 用 買 山 錢  
ZH_X69_1359_010:0549b21	這般惡比丘。何人敢近傍。恣焚三毒火。力起無根謗。	010	這 般 惡 比 丘  何 人 敢 近 傍  恣 焚 三 毒 火  力 起 無 根 謗  
ZH_X69_1359_010:0549b22	破除少室窠。巢併蕩衲僧見障。聞者見者攢眉。應是	010	破 除 少 室 窠  巢 併 蕩 衲 僧 見 障  聞 者 見 者 攢 眉  應 是 
ZH_X69_1359_010:0549b23	無人瞻仰。	010	無 人 瞻 仰  
ZH_X69_1359_010:0549b24	身心一如身。外無餘。不願成佛。亦非凡夫。甘作上牢	010	身 心 一 如 身  外 無 餘  不 願 成 佛  亦 非 凡 夫  甘 作 上 牢 
ZH_X69_1359_010:0549c01	漆桶。無心計較錙銖。萬古銀山鐵壁。更沒者也之乎。	010	漆 桶  無 心 計 較 錙 銖  萬 古 銀 山 鐵 壁  更 沒 者 也 之 乎  
ZH_X69_1359_010:0549c02	是則活埋老僧。不是則打殺曇慧暗透兩重牢關。烈	010	是 則 活 埋 老 僧  不 是 則 打 殺 曇 慧 暗 透 兩 重 牢 關  烈 
ZH_X69_1359_010:0549c03	焰不藏蚊蚋。	010	焰 不 藏 蚊 蚋  
ZH_X69_1359_010:0549c04	元是黃梅村裏僧。生來自笑百無能。一瓶一鉢隨緣	010	元 是 黃 梅 村 裏 僧  生 來 自 笑 百 無 能  一 瓶 一 鉢 隨 緣 
ZH_X69_1359_010:0549c05	住。孰謂而今繼祖燈。	010	住  孰 謂 而 今 繼 祖 燈  
ZH_X69_1359_010:0549c06	平江虞祖道寫頂相。求贊	010	平 江 虞 祖 道 寫 頂 相  求 贊 
ZH_X69_1359_010:0549c07	枯松下。盤陁上。獨坐大方。橫按拄杖。謂是應庵。無恁	010	枯 松 下  盤 陁 上  獨 坐 大 方  橫 按 拄 杖  謂 是 應 庵  無 恁 
ZH_X69_1359_010:0549c08	相狀。謂非應庵。誰肯歸向。分付祖道試自定當。	010	相 狀  謂 非 應 庵  誰 肯 歸 向  分 付 祖 道 試 自 定 當  
ZH_X69_1359_010:0549c09	徐伯壽求贊	010	徐 伯 壽 求 贊 
ZH_X69_1359_010:0549c10	大海波濤闊。千峰氣像雄。當頭俱坐斷。直下展家風。	010	大 海 波 濤 闊  千 峰 氣 像 雄  當 頭 俱 坐 斷  直 下 展 家 風  
ZH_X69_1359_010:0549c11	一喝分賓。主三玄辨正宗。其餘都莫問。今古有盲聾。	010	一 喝 分 賓  主 三 玄 辨 正 宗  其 餘 都 莫 問  今 古 有 盲 聾  
ZH_X69_1359_010:0549c12	如道人求贊	010	如 道 人 求 贊 
ZH_X69_1359_010:0549c13	江上青山疊疊來。屋頭松竹手親栽。柴門盡日無人	010	江 上 青 山 疊 疊 來  屋 頭 松 竹 手 親 栽  柴 門 盡 日 無 人 
ZH_X69_1359_010:0549c14	到時見窻前雲作堆。	010	到 時 見 窻 前 雲 作 堆  
ZH_X69_1359_010:0549c15	蓮道人自寫像求贊	010	蓮 道 人 自 寫 像 求 贊 
ZH_X69_1359_010:0549c16	凌行婆蓮道者。一箇患聾。一箇患啞。聾者善聽。啞者	010	凌 行 婆 蓮 道 者  一 箇 患 聾  一 箇 患 啞  聾 者 善 聽  啞 者 
ZH_X69_1359_010:0549c17	能話。堪笑堪悲。可知禮也。	010	能 話  堪 笑 堪 悲  可 知 禮 也  
ZH_X69_1359_010:0549c18	吉彬老二姪女繡普賢菩薩求贊	010	吉 彬 老 二 姪 女 繡 普 賢 菩 薩 求 贊 
ZH_X69_1359_010:0549c19	吳門吉彬老。壽年可及百。骨目清且癯。施為有標格。	010	吳 門 吉 彬 老  壽 年 可 及 百  骨 目 清 且 癯  施 為 有 標 格  
ZH_X69_1359_010:0549c20	行步快如風。談笑氣不乏。窮之無他術。一味好佛法。	010	行 步 快 如 風  談 笑 氣 不 乏  窮 之 無 他 術  一 味 好 佛 法  
ZH_X69_1359_010:0549c21	每親善知識。言下究生殺。家有二姪女。貞姿逈超拔。	010	每 親 善 知 識  言 下 究 生 殺  家 有 二 姪 女  貞 姿 逈 超 拔  
ZH_X69_1359_010:0549c22	自幼不茹葷。晨昏常燕默。從容定中起。痛念十使結。	010	自 幼 不 茹 葷  晨 昏 常 燕 默  從 容 定 中 起  痛 念 十 使 結  
ZH_X69_1359_010:0549c23	顯塵劫大願。運針發五色。幻普賢妙身。應現四菩薩。	010	顯 塵 劫 大 願  運 針 發 五 色  幻 普 賢 妙 身  應 現 四 菩 薩  
ZH_X69_1359_010:0549c24	等十方虗空。皎若揭日月。大哉白象王。群狐悉彌滅。	010	等 十 方 虗 空  皎 若 揭 日 月  大 哉 白 象 王  群 狐 悉 彌 滅  
ZH_X69_1359_010:0550a01	當知妙殊勝。豈在別處設。若從自己求。猶如病作熱。	010	當 知 妙 殊 勝  豈 在 別 處 設  若 從 自 己 求  猶 如 病 作 熱  
ZH_X69_1359_010:0550a02	如是名正觀。不爾是邪說。	010	如 是 名 正 觀  不 爾 是 邪 說  
ZH_X69_1359_010:0550a03	偈頌	010	偈 頌 
ZH_X69_1359_010:0550a04	和　宮使李侍郎頌。送入莞山庵	010	和  宮 使 李 侍 郎 頌  送 入 莞 山 庵 
ZH_X69_1359_010:0550a05	此山已是勝天台。峰頂寥寥正眼開。無限水雲難湊	010	此 山 已 是 勝 天 台  峰 頂 寥 寥 正 眼 開  無 限 水 雲 難 湊 
ZH_X69_1359_010:0550a06	泊。却容掃地相公來。	010	泊  却 容 掃 地 相 公 來  
ZH_X69_1359_010:0550a07	題　陳參議中大大隱圖	010	題  陳 參 議 中 大 大 隱 圖 
ZH_X69_1359_010:0550a08	荷鋤居士隱雲莊。竹屋茆堂瞰小江。祗這逍遙是知	010	荷 鋤 居 士 隱 雲 莊  竹 屋 茆 堂 瞰 小 江  祗 這 逍 遙 是 知 
ZH_X69_1359_010:0550a09	己。人間天上更無雙。	010	己  人 間 天 上 更 無 雙  
ZH_X69_1359_010:0550a10	和　李參政頌示鑒禪者	010	和  李 參 政 頌 示 鑒 禪 者 
ZH_X69_1359_010:0550a11	清源居士頂門著。從本已來自寥廓。更透吾家向上	010	清 源 居 士 頂 門 著  從 本 已 來 自 寥 廓  更 透 吾 家 向 上 
ZH_X69_1359_010:0550a12	關。活鱍鱍地難収捉。風塵草動鑒來端。臨機八面初	010	關  活 鱍 鱍 地 難 収 捉  風 塵 草 動 鑒 來 端  臨 機 八 面 初 
ZH_X69_1359_010:0550a13	無作。纔起分毫取與心。即被邪師籠罩却。	010	無 作  纔 起 分 毫 取 與 心  即 被 邪 師 籠 罩 却  
ZH_X69_1359_010:0550a14	贈別俗兄	010	贈 別 俗 兄 
ZH_X69_1359_010:0550a15	此行安忍泛輕舟。無柰官差不自由。痛望老人修淨	010	此 行 安 忍 泛 輕 舟  無 柰 官 差 不 自 由  痛 望 老 人 修 淨 
ZH_X69_1359_010:0550a16	業。莫教容易度春秋。	010	業  莫 教 容 易 度 春 秋  
ZH_X69_1359_010:0550a17	題劉民用居士藏六庵	010	題 劉 民 用 居 士 藏 六 庵 
ZH_X69_1359_010:0550a18	西溪縛屋稱幽居。坐對松窻與世疎。到眼青山千萬	010	西 溪 縛 屋 稱 幽 居  坐 對 松 窻 與 世 疎  到 眼 青 山 千 萬 
ZH_X69_1359_010:0550a19	疊。此生安樂更無如。	010	疊  此 生 安 樂 更 無 如  
ZH_X69_1359_010:0550a20	虗空正體沒邊涯。藏六如何盖覆伊。要聽少林無孔	010	虗 空 正 體 沒 邊 涯  藏 六 如 何 盖 覆 伊  要 聽 少 林 無 孔 
ZH_X69_1359_010:0550a21	笛。從來多是逆風吹。	010	笛  從 來 多 是 逆 風 吹  
ZH_X69_1359_010:0550a22	辭此庵和尚塔	010	辭 此 庵 和 尚 塔 
ZH_X69_1359_010:0550a23	道韻如山重。氷懷有紀綱。一拳成活業。千古更無雙。	010	道 韻 如 山 重  氷 懷 有 紀 綱  一 拳 成 活 業  千 古 更 無 雙  
ZH_X69_1359_010:0550a24	松竹森森老。雲山疊疊長。洛陽無限意。對此一爐香。	010	松 竹 森 森 老  雲 山 疊 疊 長  洛 陽 無 限 意  對 此 一 爐 香  
ZH_X69_1359_010:0550b01	示智道者	010	示 智 道 者 
ZH_X69_1359_010:0550b02	少室門庭冷似灰。長年不見一人來。汝今若解知慚	010	少 室 門 庭 冷 似 灰  長 年 不 見 一 人 來  汝 今 若 解 知 慚 
ZH_X69_1359_010:0550b03	愧。那取工夫到一回。	010	愧  那 取 工 夫 到 一 回  
ZH_X69_1359_010:0550b04	贈成主簿	010	贈 成 主 簿 
ZH_X69_1359_010:0550b05	同是崇寧癸未生。公為官長我為僧。大家履踐通天	010	同 是 崇 寧 癸 未 生  公 為 官 長 我 為 僧  大 家 履 踐 通 天 
ZH_X69_1359_010:0550b06	路。共踏毗盧頂上行。	010	路  共 踏 毗 盧 頂 上 行  
ZH_X69_1359_010:0550b07	禪人之梅陽	010	禪 人 之 梅 陽 
ZH_X69_1359_010:0550b08	此行不憚三千里。況是江天欲雪時。問道身心如不	010	此 行 不 憚 三 千 里  況 是 江 天 欲 雪 時  問 道 身 心 如 不 
ZH_X69_1359_010:0550b09	昧。梅陽老子已先知。	010	昧  梅 陽 老 子 已 先 知  
ZH_X69_1359_010:0550b10	與鑄鍾道者	010	與 鑄 鍾 道 者 
ZH_X69_1359_010:0550b11	野店小橋外。黃昏欲雪時。一聲誰側耳。千古喚愚癡。	010	野 店 小 橋 外  黃 昏 欲 雪 時  一 聲 誰 側 耳  千 古 喚 愚 癡  
ZH_X69_1359_010:0550b12	德彬修雙陽塔求頌	010	德 彬 修 雙 陽 塔 求 頌 
ZH_X69_1359_010:0550b13	九層塔聳青霄外。七佛靈蹤在上方。山冷雲寒當午	010	九 層 塔 聳 青 霄 外  七 佛 靈 蹤 在 上 方  山 冷 雲 寒 當 午 
ZH_X69_1359_010:0550b14	夜。唯聞仙樂散天香。	010	夜  唯 聞 仙 樂 散 天 香  
ZH_X69_1359_010:0550b15	送僧化蓆	010	送 僧 化 蓆 
ZH_X69_1359_010:0550b16	窮心何必在三椽。直透歸宗一味禪。翻憶當年曾卷	010	窮 心 何 必 在 三 椽  直 透 歸 宗 一 味 禪  翻 憶 當 年 曾 卷 
ZH_X69_1359_010:0550b17	起。無端又展與人眠。	010	起  無 端 又 展 與 人 眠  
ZH_X69_1359_010:0550b18	吳必東請小參後說偈	010	吳 必 東 請 小 參 後 說 偈 
ZH_X69_1359_010:0550b19	百草頭邊千聖眼。一毫端上萬重關。更無佛法并玄	010	百 草 頭 邊 千 聖 眼  一 毫 端 上 萬 重 關  更 無 佛 法 并 玄 
ZH_X69_1359_010:0550b20	妙。堪與知音共往還。	010	妙  堪 與 知 音 共 往 還  
ZH_X69_1359_010:0550b21	送六人禪者。隨宏長老住大智	010	送 六 人 禪 者  隨 宏 長 老 住 大 智 
ZH_X69_1359_010:0550b22	大智荒凉久。中興六上人。機前施遠略。句下要通津	010	大 智 荒 凉 久  中 興 六 上 人  機 前 施 遠 略  句 下 要 通 津 
ZH_X69_1359_010:0550b23	事理無兼帶。偏圓有主賓。風雲今際會。彈指一番新。	010	事 理 無 兼 帶  偏 圓 有 主 賓  風 雲 今 際 會  彈 指 一 番 新  
ZH_X69_1359_010:0550b24	贈悟上人造華嚴塔	010	贈 悟 上 人 造 華 嚴 塔 
ZH_X69_1359_010:0550c01	山前馬廐普光殿。門外牛欄正覺場。五十三人同日	010	山 前 馬 廐 普 光 殿  門 外 牛 欄 正 覺 場  五 十 三 人 同 日 
ZH_X69_1359_010:0550c02	葬。善財走得脚生瘡。	010	葬  善 財 走 得 脚 生 瘡  
ZH_X69_1359_010:0550c03	術人求頌	010	術 人 求 頌 
ZH_X69_1359_010:0550c04	造化付誰手。君來聊解顏。欲游天上路。先破鬼門關。	010	造 化 付 誰 手  君 來 聊 解 顏  欲 游 天 上 路  先 破 鬼 門 關  
ZH_X69_1359_010:0550c05	禍福行藏內。高低方寸間。毫芒差錯處。過犯重如山。	010	禍 福 行 藏 內  高 低 方 寸 間  毫 芒 差 錯 處  過 犯 重 如 山  
ZH_X69_1359_010:0550c06	行者求頌	010	行 者 求 頌 
ZH_X69_1359_010:0550c07	了身不若了心休。了得心時身不愁。若也身心俱了	010	了 身 不 若 了 心 休  了 得 心 時 身 不 愁  若 也 身 心 俱 了 
ZH_X69_1359_010:0550c08	了。神仙何必更封侯。	010	了  神 仙 何 必 更 封 侯  
ZH_X69_1359_010:0550c09	觀道人求頌	010	觀 道 人 求 頌 
ZH_X69_1359_010:0550c10	學佛從來境界多。不能降。伏便成魔。降魔能用無心	010	學 佛 從 來 境 界 多  不 能 降  伏 便 成 魔  降 魔 能 用 無 心 
ZH_X69_1359_010:0550c11	法。六賊傾城盡倒戈。	010	法  六 賊 傾 城 盡 倒 戈  
ZH_X69_1359_010:0550c12	題仲逸宣教三境圖	010	題 仲 逸 宣 教 三 境 圖 
ZH_X69_1359_010:0550c13	太清之雲。鏡中之塵。從無住本。廓應如春。妙玄不動。	010	太 清 之 雲  鏡 中 之 塵  從 無 住 本  廓 應 如 春  妙 玄 不 動  
ZH_X69_1359_010:0550c14	示現無垠。三世普入。孰妄孰真。現成公案。豈費精神。	010	示 現 無 垠  三 世 普 入  孰 妄 孰 真  現 成 公 案  豈 費 精 神  
ZH_X69_1359_010:0550c15	當頭一著。坐斷要津。	010	當 頭 一 著  坐 斷 要 津  
ZH_X69_1359_010:0550c16	莞山淨明庵小參示眾	010	莞 山 淨 明 庵 小 參 示 眾 
ZH_X69_1359_010:0550c17	三十三州七十僧。驢腮馬頷得人憎。諸方若具羅籠	010	三 十 三 州 七 十 僧  驢 腮 馬 頷 得 人 憎  諸 方 若 具 羅 籠 
ZH_X69_1359_010:0550c18	手。今日無因到淨明。	010	手  今 日 無 因 到 淨 明  
ZH_X69_1359_010:0550c19	題永寧小軒	010	題 永 寧 小 軒 
ZH_X69_1359_010:0550c20	我行重到清凉地。小室軒窻分外明。不是山家占春	010	我 行 重 到 清 凉 地  小 室 軒 窻 分 外 明  不 是 山 家 占 春 
ZH_X69_1359_010:0550c21	色。大都物理自舒情。	010	色  大 都 物 理 自 舒 情  
ZH_X69_1359_010:0550c22	贈晦叔秀才二首	010	贈 晦 叔 秀 才 二 首 
ZH_X69_1359_010:0550c23	處世從教眼似眉。自然心地絕支離。翻身更透龍門	010	處 世 從 教 眼 似 眉  自 然 心 地 絕 支 離  翻 身 更 透 龍 門 
ZH_X69_1359_010:0550c24	浪。頭角崢嶸宇宙低。	010	浪  頭 角 崢 嶸 宇 宙 低  
ZH_X69_1359_010:0551a01	少室巖前路不遙。毫芒纔擬便迢迢。西湖湖上晚來	010	少 室 巖 前 路 不 遙  毫 芒 纔 擬 便 迢 迢  西 湖 湖 上 晚 來 
ZH_X69_1359_010:0551a02	看。小艇輕風落畫橈。	010	看  小 艇 輕 風 落 畫 橈  
ZH_X69_1359_010:0551a03	西蜀祖正道者還鄉求頌	010	西 蜀 祖 正 道 者 還 鄉 求 頌 
ZH_X69_1359_010:0551a04	西川五十四軍州。幾箇男兒會點頭。透得劒門關子	010	西 川 五 十 四 軍 州  幾 箇 男 兒 會 點 頭  透 得 劒 門 關 子 
ZH_X69_1359_010:0551a05	過。不風流處也風流。	010	過  不 風 流 處 也 風 流  
ZH_X69_1359_010:0551a06	夜宿解田偶成	010	夜 宿 解 田 偶 成 
ZH_X69_1359_010:0551a07	夜宿西山居士家。圍爐相對話生涯。從來無一絲頭	010	夜 宿 西 山 居 士 家  圍 爐 相 對 話 生 涯  從 來 無 一 絲 頭 
ZH_X69_1359_010:0551a08	許。自是勞生眼裏花。	010	許  自 是 勞 生 眼 裏 花  
ZH_X69_1359_010:0551a09	送宏監寺開海田	010	送 宏 監 寺 開 海 田 
ZH_X69_1359_010:0551a10	軒昂氣宇要爭先。及早乘時痛著鞭。翻轉江臯千頃	010	軒 昂 氣 宇 要 爭 先  及 早 乘 時 痛 著 鞭  翻 轉 江 臯 千 頃 
ZH_X69_1359_010:0551a11	浪。靈苗從此秀桑田。	010	浪  靈 苗 從 此 秀 桑 田  
ZH_X69_1359_010:0551a12	送珣禪還鄉	010	送 珣 禪 還 鄉 
ZH_X69_1359_010:0551a13	極目澄澄水照空。白蘋紅蓼戰西風。三千里外深深	010	極 目 澄 澄 水 照 空  白 蘋 紅 蓼 戰 西 風  三 千 里 外 深 深 
ZH_X69_1359_010:0551a14	意。鐵券誰將累祖翁。	010	意  鐵 券 誰 將 累 祖 翁  
ZH_X69_1359_010:0551a15	送祥禪人二首	010	送 祥 禪 人 二 首 
ZH_X69_1359_010:0551a16	子是慈明家畔人。直須超卓要驚群。騰身快入洪波	010	子 是 慈 明 家 畔 人  直 須 超 卓 要 驚 群  騰 身 快 入 洪 波 
ZH_X69_1359_010:0551a17	裏。始見曹源正脉分。	010	裏  始 見 曹 源 正 脉 分  
ZH_X69_1359_010:0551a18	濁港江頭送別時。碧雲秋水淡依依。莫嫌老拙疎慵	010	濁 港 江 頭 送 別 時  碧 雲 秋 水 淡 依 依  莫 嫌 老 拙 疎 慵 
ZH_X69_1359_010:0551a19	甚。它日重來扣竹扉。	010	甚  它 日 重 來 扣 竹 扉  
ZH_X69_1359_010:0551a20	謝楊善才道友惠數珠	010	謝 楊 善 才 道 友 惠 數 珠 
ZH_X69_1359_010:0551a21	南詢初不失程途。収得金剛腦後珠。兩手持來親獻	010	南 詢 初 不 失 程 途  収 得 金 剛 腦 後 珠  兩 手 持 來 親 獻 
ZH_X69_1359_010:0551a22	我。光明烱烱破昏衢。	010	我  光 明 烱 烱 破 昏 衢  
ZH_X69_1359_010:0551a23	胡氏妙圓求頌	010	胡 氏 妙 圓 求 頌 
ZH_X69_1359_010:0551a24	八年伏枕今安樂。安樂常思病苦時。苦樂本來真實	010	八 年 伏 枕 今 安 樂  安 樂 常 思 病 苦 時  苦 樂 本 來 真 實 
ZH_X69_1359_010:0551b01	義要須猛省力扶持。	010	義 要 須 猛 省 力 扶 持  
ZH_X69_1359_010:0551b02	送傑侍者還鄉(辛未上元日)	010	送 傑 侍 者 還 鄉  辛 未 上 元 日  
ZH_X69_1359_010:0551b03	大徹投機句。當陽廓頂門。相從今四載。徵詰洞無痕。	010	大 徹 投 機 句  當 陽 廓 頂 門  相 從 今 四 載  徵 詰 洞 無 痕  
ZH_X69_1359_010:0551b04	雖未付鉢袋。氣宇吞乾坤。却把正法眼。喚作破沙盆。	010	雖 未 付 鉢 袋  氣 宇 吞 乾 坤  却 把 正 法 眼  喚 作 破 沙 盆  
ZH_X69_1359_010:0551b05	此行將省覲。切忌便垛根。吾有末後著。待歸要汝遵	010	此 行 將 省 覲  切 忌 便 垛 根  吾 有 末 後 著  待 歸 要 汝 遵 
ZH_X69_1359_010:0551b06	佛事。	010	佛 事  
ZH_X69_1359_010:0551b07	為此庵和尚入塔	010	為 此 庵 和 尚 入 塔 
ZH_X69_1359_010:0551b08	摩醯三眼洞徹無私。末後全提今之是也。故我此庵	010	摩 醯 三 眼 洞 徹 無 私  末 後 全 提 今 之 是 也  故 我 此 庵 
ZH_X69_1359_010:0551b09	和尚。平生擔板不受差排。會盡物我一如。透過生死	010	和 尚  平 生 擔 板 不 受 差 排  會 盡 物 我 一 如  透 過 生 死 
ZH_X69_1359_010:0551b10	窠臼。履刀山劒樹如步紅蓮。入鑊湯爐炭似登寶所	010	窠 臼  履 刀 山 劒 樹 如 步 紅 蓮  入 鑊 湯 爐 炭 似 登 寶 所 
ZH_X69_1359_010:0551b11	全體是箇大解脫門。更無一絲毫許外物。化緣既畢	010	全 體 是 箇 大 解 脫 門  更 無 一 絲 毫 許 外 物  化 緣 既 畢 
ZH_X69_1359_010:0551b12	借路經過。火光三昧自焚軀。烈焰亘天誰著眼。黃金	010	借 路 經 過  火 光 三 昧 自 焚 軀  烈 焰 亘 天 誰 著 眼  黃 金 
ZH_X69_1359_010:0551b13	靈骨五色璨然。不昧高蹤斬新光彩。今日安藏窣堵。	010	靈 骨 五 色 璨 然  不 昧 高 蹤 斬 新 光 彩  今 日 安 藏 窣 堵  
ZH_X69_1359_010:0551b14	坐斷溪山。萬木生風。千江照月。真燈烈焰少室增輝。	010	坐 斷 溪 山  萬 木 生 風  千 江 照 月  真 燈 烈 焰 少 室 增 輝  
ZH_X69_1359_010:0551b15	正恁麼時。且移身換步一句作麼生道。還知落處麼。	010	正 恁 麼 時  且 移 身 換 步 一 句 作 麼 生 道  還 知 落 處 麼  
ZH_X69_1359_010:0551b16	寶印當空妙重重錦縫開。喝一喝。	010	寶 印 當 空 妙 重 重 錦 縫 開  喝 一 喝  
ZH_X69_1359_010:0551b17	為留守樞密大資掩土	010	為 留 守 樞 密 大 資 掩 土 
ZH_X69_1359_010:0551b18	天高地厚海闊山遙。發最上機示真實相。故我留守	010	天 高 地 厚 海 闊 山 遙  發 最 上 機 示 真 實 相  故 我 留 守 
ZH_X69_1359_010:0551b19	樞密相公。廓頂門正眼。顯肘後靈符。以此為國為民。	010	樞 密 相 公  廓 頂 門 正 眼  顯 肘 後 靈 符  以 此 為 國 為 民  
ZH_X69_1359_010:0551b20	以此至忠至孝。可謂大功不宰。果見作家。末後全提	010	以 此 至 忠 至 孝  可 謂 大 功 不 宰  果 見 作 家  末 後 全 提 
ZH_X69_1359_010:0551b21	十虗坐斷。無生田地有種有収。般若舟航有津有濟。	010	十 虗 坐 斷  無 生 田 地 有 種 有 収  般 若 舟 航 有 津 有 濟  
ZH_X69_1359_010:0551b22	直得高超物表獨蹈大方。正恁麼時。且全身奉重一	010	直 得 高 超 物 表 獨 蹈 大 方  正 恁 麼 時  且 全 身 奉 重 一 
ZH_X69_1359_010:0551b23	句作麼生道。好須雲外看。一劒倚天寒。	010	句 作 麼 生 道  好 須 雲 外 看  一 劒 倚 天 寒  
ZH_X69_1359_010:0551b24	為南書記下火	010	為 南 書 記 下 火 
ZH_X69_1359_010:0551c01	東湖莞嶺及歸宗。燁燁騰輝爐鞴中。鐵眼銅睛烹不	010	東 湖 莞 嶺 及 歸 宗  燁 燁 騰 輝 爐 鞴 中  鐵 眼 銅 睛 烹 不 
ZH_X69_1359_010:0551c02	破。衲僧巴鼻好流通。	010	破  衲 僧 巴 鼻 好 流 通  
ZH_X69_1359_010:0551c04	應庵和尚語錄卷第十(終)	010	應 庵 和 尚 語 錄 卷 第 十  終  
ZH_X69_1359_010:0551c07	塔銘(附)	010	塔 銘  附  
ZH_X69_1359_010:0551c09	左承議郎太常丞兼權尚書吏部郎官李浩撰	010	左 承 議 郎 太 常 丞 兼 權 尚 書 吏 部 郎 官 李 浩 撰 
ZH_X69_1359_010:0551c10	隆興改元。癸未六月十三日。住持天童山。應庵禪師	010	隆 興 改 元  癸 未 六 月 十 三 日  住 持 天 童 山  應 庵 禪 師 
ZH_X69_1359_010:0551c11	曇華遷寂。塔全身於院之西麓。其侍者興會持遺書。	010	曇 華 遷 寂  塔 全 身 於 院 之 西 麓  其 侍 者 興 會 持 遺 書  
ZH_X69_1359_010:0551c12	副以趙州之頂相。來且需文以銘。余曰。銘余宜為。歲	010	副 以 趙 州 之 頂 相  來 且 需 文 以 銘  余 曰  銘 余 宜 為  歲 
ZH_X69_1359_010:0551c13	在庚午。始識師於番陽。十四年于今。念有所至。雖千	010	在 庚 午  始 識 師 於 番 陽  十 四 年 于 今  念 有 所 至  雖 千 
ZH_X69_1359_010:0551c14	里。命車忽焉去之。亦不為少頃留。以是為常。家居官	010	里  命 車 忽 焉 去 之  亦 不 為 少 頃 留  以 是 為 常  家 居 官 
ZH_X69_1359_010:0551c15	居。其門弟子。以化事往還。葢未甞絕也。知師之所歷	010	居  其 門 弟 子  以 化 事 往 還  葢 未 甞 絕 也  知 師 之 所 歷 
ZH_X69_1359_010:0551c16	至詳。銘余宜為。示之信入。導以進步。既久而本然之	010	至 詳  銘 余 宜 為  示 之 信 入  導 以 進 步  既 久 而 本 然 之 
ZH_X69_1359_010:0551c17	法。軒豁呈露。靡所逃遁。考觀其極。與吾儒所謂一貫	010	法  軒 豁 呈 露  靡 所 逃 遁  考 觀 其 極  與 吾 儒 所 謂 一 貫 
ZH_X69_1359_010:0551c18	兩端。宗廟之美。百官之富。無得踰之。日月不可階之	010	兩 端  宗 廟 之 美  百 官 之 富  無 得 踰 之  日 月 不 可 階 之 
ZH_X69_1359_010:0551c19	天無或少戾。知師之所造至悉。銘余宜為。負二宜為	010	天 無 或 少 戾  知 師 之 所 造 至 悉  銘 余 宜 為  負 二 宜 為 
ZH_X69_1359_010:0551c20	最後。又以古佛相貌寄意。銘余責也。其可辭。師江氏	010	最 後  又 以 古 佛 相 貌 寄 意  銘 余 責 也  其 可 辭  師 江 氏 
ZH_X69_1359_010:0551c21	子。蘄之黃梅人。生而奇傑。骨目聳秀。童穉便厭世。故	010	子  蘄 之 黃 梅 人  生 而 奇 傑  骨 目 聳 秀  童 穉 便 厭 世  故 
ZH_X69_1359_010:0551c22	具決定志。津濟羣品。年十七。出家於邑之東禪。明年	010	具 決 定 志  津 濟 羣 品  年 十 七  出 家 於 邑 之 東 禪  明 年 
ZH_X69_1359_010:0551c23	為大僧。又明年杖錫參訪。首謁隨州水南遂和尚。染	010	為 大 僧  又 明 年 杖 錫 參 訪  首 謁 隨 州 水 南 遂 和 尚  染 
ZH_X69_1359_010:0551c24	指法味。歡喜踴躍。遂徧歷湖南北。江東西。所至與諸	010	指 法 味  歡 喜 踴 躍  遂 徧 歷 湖 南 北  江 東 西  所 至 與 諸 
ZH_X69_1359_010:0552a01	老宿激揚。無不投契。然師根器遠大。不肯得少為足。	010	老 宿 激 揚  無 不 投 契  然 師 根 器 遠 大  不 肯 得 少 為 足  
ZH_X69_1359_010:0552a02	要求向上鉗鎚。透頂透底。諸佛列祖羅籠。不住一著。	010	要 求 向 上 鉗 鎚  透 頂 透 底  諸 佛 列 祖 羅 籠  不 住 一 著  
ZH_X69_1359_010:0552a03	以厭滿初願。迺上雲居。禮圜悟禪師。一見拊勞。痛與	010	以 厭 滿 初 願  迺 上 雲 居  禮 圜 悟 禪 師  一 見 拊 勞  痛 與 
ZH_X69_1359_010:0552a04	提策。以為法之故。服勞難事。趨走惟恐居後。會圜悟	010	提 策  以 為 法 之 故  服 勞 難 事  趨 走 惟 恐 居 後  會 圜 悟 
ZH_X69_1359_010:0552a05	入蜀。指似往見彰教隆。于宣隆其子也。隆移虎丘。師	010	入 蜀  指 似 往 見 彰 教 隆  于 宣 隆 其 子 也  隆 移 虎 丘  師 
ZH_X69_1359_010:0552a06	實為先馳。未半載間。通徹大法。頓明圜悟為人處。機	010	實 為 先 馳  未 半 載 間  通 徹 大 法  頓 明 圜 悟 為 人 處  機 
ZH_X69_1359_010:0552a07	關深固。運用恢廓。言句之出。皆越格超量。人天罔測。	010	關 深 固  運 用 恢 廓  言 句 之 出  皆 越 格 超 量  人 天 罔 測  
ZH_X69_1359_010:0552a08	道聲藹然。洽於叢林。未幾禮辭。游戲諸方。初分座於	010	道 聲 藹 然  洽 於 叢 林  未 幾 禮 辭  游 戲 諸 方  初 分 座 於 
ZH_X69_1359_010:0552a09	處之連雲處守。遂以妙嚴。請師出世。繼住衢之明果。	010	處 之 連 雲 處 守  遂 以 妙 嚴  請 師 出 世  繼 住 衢 之 明 果  
ZH_X69_1359_010:0552a10	蘄之德章。饒之報恩薦福。婺之寶林報恩。江之東林	010	蘄 之 德 章  饒 之 報 恩 薦 福  婺 之 寶 林 報 恩  江 之 東 林 
ZH_X69_1359_010:0552a11	建康之蔣山。平江之萬壽。兩住南康歸宗。末乃住今	010	建 康 之 蔣 山  平 江 之 萬 壽  兩 住 南 康 歸 宗  末 乃 住 今 
ZH_X69_1359_010:0552a12	天童。皆緇白歆慕。同辭公舉。處處開大施門。垂手未	010	天 童  皆 緇 白 歆 慕  同 辭 公 舉  處 處 開 大 施 門  垂 手 未 
ZH_X69_1359_010:0552a13	悟。遠近奔湊。如水赴壑。師於普說小參。問答勘辯之	010	悟  遠 近 奔 湊  如 水 赴 壑  師 於 普 說 小 參  問 答 勘 辯 之 
ZH_X69_1359_010:0552a14	屬。皆從容暇豫。曲盡善巧。而室中機辨。摻縱殺活。尤	010	屬  皆 從 容 暇 豫  曲 盡 善 巧  而 室 中 機 辨  摻 縱 殺 活  尤 
ZH_X69_1359_010:0552a15	號明妙。飽參宿學。一近槌拂。亦汗下心死。恨見之晚。	010	號 明 妙  飽 參 宿 學  一 近 槌 拂  亦 汗 下 心 死  恨 見 之 晚  
ZH_X69_1359_010:0552a16	先意出力。辦所難集。以申報効。舊甞領徒典剎者。皆	010	先 意 出 力  辦 所 難 集  以 申 報 効  舊 甞 領 徒 典 剎 者  皆 
ZH_X69_1359_010:0552a17	晦匿名跡。以得寓巾鉢於下陳為幸。嗚呼道亦宏矣。	010	晦 匿 名 跡  以 得 寓 巾 鉢 於 下 陳 為 幸  嗚 呼 道 亦 宏 矣  
ZH_X69_1359_010:0552a18	師既大振宗風。為世眼目。至於行業高潔。咸可稱述。	010	師 既 大 振 宗 風  為 世 眼 目  至 於 行 業 高 潔  咸 可 稱 述  
ZH_X69_1359_010:0552a19	師初有發明。即與此庵禪師。時號元布袋者同行。反	010	師 初 有 發 明  即 與 此 庵 禪 師  時 號 元 布 袋 者 同 行  反 
ZH_X69_1359_010:0552a20	覆博約。日益深奧。及從此庵於護國。相得歡甚。此庵	010	覆 博 約  日 益 深 奧  及 從 此 庵 於 護 國  相 得 歡 甚  此 庵 
ZH_X69_1359_010:0552a21	之亡意。於師不無所屬。而開堂嗣法訖。不忘虎丘。與	010	之 亡 意  於 師 不 無 所 屬  而 開 堂 嗣 法 訖  不 忘 虎 丘  與 
ZH_X69_1359_010:0552a22	近世眩於名聞。牽於利養。燒香不原所得者。異矣。矩	010	近 世 眩 於 名 聞  牽 於 利 養  燒 香 不 原 所 得 者  異 矣  矩 
ZH_X69_1359_010:0552a23	範嚴峻。或有過失。往往面質。無所寬假。言既脫口。亦	010	範 嚴 峻  或 有 過 失  往 往 面 質  無 所 寬 假  言 既 脫 口  亦 
ZH_X69_1359_010:0552a24	釋然無間。以是學者畏而仰之。每於住持。泛應虗受	010	釋 然 無 間  以 是 學 者 畏 而 仰 之  每 於 住 持  泛 應 虗 受 
ZH_X69_1359_010:0552b01	雖料理建。置小物細。故動為無窮計。未甞苟且。至纖	010	雖 料 理 建  置 小 物 細  故 動 為 無 窮 計  未 甞 苟 且  至 纖 
ZH_X69_1359_010:0552b02	毫不可於意。即翩然徑去。莫能回奪。甞自言。衲僧家	010	毫 不 可 於 意  即 翩 然 徑 去  莫 能 回 奪  甞 自 言  衲 僧 家 
ZH_X69_1359_010:0552b03	著草鞋。住院何啻如蚖虵戀窟。勉厲徒眾。不許放逸。	010	著 草 鞋  住 院 何 啻 如 蚖 虵 戀 窟  勉 厲 徒 眾  不 許 放 逸  
ZH_X69_1359_010:0552b04	事事必身率之。其將示疾也。猶掛牌入室。至夜分他	010	事 事 必 身 率 之  其 將 示 疾 也  猶 掛 牌 入 室  至 夜 分 他 
ZH_X69_1359_010:0552b05	日多類。是將終。或以辭世偈為請。師曰。吾甞笑諸方	010	日 多 類  是 將 終  或 以 辭 世 偈 為 請  師 曰  吾 甞 笑 諸 方 
ZH_X69_1359_010:0552b06	所為。而自為之耶。區處院事。纖悉不遺。奄然趺坐而	010	所 為  而 自 為 之 耶  區 處 院 事  纖 悉 不 遺  奄 然 趺 坐 而 
ZH_X69_1359_010:0552b07	化。春秋六十一。夏﨟四十三。偈頌語錄甚富。未及詮	010	化  春 秋 六 十 一  夏 﨟 四 十 三  偈 頌 語 錄 甚 富  未 及 詮 
ZH_X69_1359_010:0552b08	次。已盛傳於世矣。徑山妙喜禪師。聲價隆重。方其顯	010	次  已 盛 傳 於 世 矣  徑 山 妙 喜 禪 師  聲 價 隆 重  方 其 顯 
ZH_X69_1359_010:0552b09	赫。時爭屈之下。師執常禮無加損。及其在梅陽。有僧	010	赫  時 爭 屈 之 下  師 執 常 禮 無 加 損  及 其 在 梅 陽  有 僧 
ZH_X69_1359_010:0552b10	傳師垂示語者。妙喜見之。極口稱歎。後以偈寄歸宗	010	傳 師 垂 示 語 者  妙 喜 見 之  極 口 稱 歎  後 以 偈 寄 歸 宗 
ZH_X69_1359_010:0552b11	云。坐斷金輪第一峯。千妖百怪盡潛蹤。年來又得真	010	云  坐 斷 金 輪 第 一 峯  千 妖 百 怪 盡 潛 蹤  年 來 又 得 真 
ZH_X69_1359_010:0552b12	消息。報道楊歧正脉通。其歸重如此。逮妙喜還徑山	010	消 息  報 道 楊 歧 正 脉 通  其 歸 重 如 此  逮 妙 喜 還 徑 山 
ZH_X69_1359_010:0552b13	退居明月庵。師演化于明。叔姪相望。往來憧憧。必至	010	退 居 明 月 庵  師 演 化 于 明  叔 姪 相 望  往 來 憧 憧  必 至 
ZH_X69_1359_010:0552b14	二大士之門。咸曰。妙喜應庵無異辭。師寂後。未踰月	010	二 大 士 之 門  咸 曰  妙 喜 應 庵 無 異 辭  師 寂 後  未 踰 月 
ZH_X69_1359_010:0552b15	妙喜亦化去。祖道其遂陵夷矣乎。後生可畏菴。必將	010	妙 喜 亦 化 去  祖 道 其 遂 陵 夷 矣 乎  後 生 可 畏 菴  必 將 
ZH_X69_1359_010:0552b16	有紹之者。銘曰。	010	有 紹 之 者  銘 曰  
ZH_X69_1359_010:0552b17	　臨際一宗　　支派分布　　大於楊歧　　盛於五祖	010	 臨 際 一 宗   支 派 分 布   大 於 楊 歧   盛 於 五 祖 
ZH_X69_1359_010:0552b18	　善美具并　　厥惟圜悟　　生子若孫　　益振門戶	010	 善 美 具 并   厥 惟 圜 悟   生 子 若 孫   益 振 門 戶 
ZH_X69_1359_010:0552b19	　師固後出　　氣雄諸方　　發端水南　　徧參湖江	010	 師 固 後 出   氣 雄 諸 方   發 端 水 南   徧 參 湖 江 
ZH_X69_1359_010:0552b20	　所至皆靡　　陳既堂堂　　師視缺然　　高翥遠驤	010	 所 至 皆 靡   陳 既 堂 堂   師 視 缺 然   高 翥 遠 驤 
ZH_X69_1359_010:0552b21	　窮法頂底　　迺梯迺航　　槌拂巾瓶　　一十三剎	010	 窮 法 頂 底   迺 梯 迺 航   槌 拂 巾 瓶   一 十 三 剎 
ZH_X69_1359_010:0552b22	　示無緣慈　　縱無畏說　　魔族萬千　　我殺我活	010	 示 無 緣 慈   縱 無 畏 說   魔 族 萬 千   我 殺 我 活 
ZH_X69_1359_010:0552b23	　驅耕奪饑　　定動智拔　　還其本然　　同此大達	010	 驅 耕 奪 饑   定 動 智 拔   還 其 本 然   同 此 大 達 
ZH_X69_1359_010:0552b24	　太白峯之前　　玲瓏巖之下　　有窣堵波　　靈骨是舍	010	 太 白 峯 之 前   玲 瓏 巖 之 下   有窣堵波   靈 骨 是 舍 
ZH_X69_1359_010:0552c01	　三十年後話行　　猶是閉眼作夜	010	 三 十 年 後 話 行   猶 是 閉 眼 作 夜 
ZH_X69_1359_010:0552c04	李侍郎祭文(附)	010	李 侍 郎 祭 文  附  
ZH_X69_1359_010:0552c06	維隆興元年六月十三日。左承議郎太常丞兼權尚	010	維 隆 興 元 年 六 月 十 三 日  左 承 議 郎 太 常 丞 兼 權 尚 
ZH_X69_1359_010:0552c07	書吏部郎官李浩。謹以香茶之奠。致祭于	010	書 吏 部 郎 官 李 浩  謹 以 香 茶 之 奠  致 祭 于 
ZH_X69_1359_010:0552c08	故天童山應庵禪師和尚。嗚呼。師遂遷寂矣夫抑世	010	故 天 童 山 應 庵 禪 師 和 尚  嗚 呼  師 遂 遷 寂 矣 夫 抑 世 
ZH_X69_1359_010:0552c09	諦流布也。弗祭其弗來矣夫祭之果亦至也。方其彷	010	諦 流 布 也  弗 祭 其 弗 來 矣 夫 祭 之 果 亦 至 也  方 其 彷 
ZH_X69_1359_010:0552c10	徨於水南。周旋於江東西湖南北。困頓於雲居章教	010	徨 於 水 南  周 旋 於 江 東 西 湖 南 北  困 頓 於 雲 居 章 教 
ZH_X69_1359_010:0552c11	之久。如求亡子。如喪考妣。茲其未悟矣夫抑未甞不	010	之 久  如 求 亡 子  如 喪 考 妣  茲 其 未 悟 矣 夫 抑 未 甞 不 
ZH_X69_1359_010:0552c12	巍巍堂堂煒煒煌煌也。已而獨踞道場一十有五。說	010	巍 巍 堂 堂 煒 煒 煌 煌 也  已 而 獨 踞 道 場 一 十 有 五  說 
ZH_X69_1359_010:0552c13	法如雷如風。奔走衲僧如鳳如麟。茲其既悟矣夫亦	010	法 如 雷 如 風  奔 走 衲 僧 如 鳳 如 麟  茲 其 既 悟 矣 夫 亦 
ZH_X69_1359_010:0552c14	未甞不跛跛挈挈百醜千拙也。烹鍛諸佛。其無功矣	010	未 甞 不 跛 跛 挈 挈 百 醜 千 拙 也  烹 鍛 諸 佛  其 無 功 矣 
ZH_X69_1359_010:0552c15	夫抑最上上之功也。呵咄列祖。是無德矣夫亦無等	010	夫 抑 最 上 上 之 功 也  呵 咄 列 祖  是 無 德 矣 夫 亦 無 等 
ZH_X69_1359_010:0552c16	等之德也。走之於師爰自相視而笑。授受兩忘。昔不	010	等 之 德 也  走 之 於 師 爰 自 相 視 而 笑  授 受 兩 忘  昔 不 
ZH_X69_1359_010:0552c17	為初學。今不為宿習。淮江異出不為阻。儒釋異容不	010	為 初 學  今 不 為 宿 習  淮 江 異 出 不 為 阻  儒 釋 異 容 不 
ZH_X69_1359_010:0552c18	為間。時從杖屨日瞻槌拂不為親。曠紀彌年元字脚	010	為 間  時 從 杖 屨 日 瞻 槌 拂 不 為 親  曠 紀 彌 年 元 字 脚 
ZH_X69_1359_010:0552c19	不通不為疎。生而咨叩不為敬。死不哭臨不為慢。善	010	不 通 不 為 疎  生 而 咨 叩 不 為 敬  死 不 哭 臨 不 為 慢  善 
ZH_X69_1359_010:0552c20	觀走於師者於一奠焉。而觀之無餘蘊矣尚享。	010	觀 走 於 師 者 於 一 奠 焉  而 觀 之 無 餘 蘊 矣 尚 享  
ZH_X69_1359_010:0552c22	參政大資相國錢公。序于前。太傅和義郡王楊公。施	010	參 政 大 資 相 國 錢 公  序 于 前  太 傅 和 義 郡 王 楊 公  施 
ZH_X69_1359_010:0552c23	財鏤其板。是皆牆壍宗門。為灋檀度。傾滄溟之量。溢	010	財 鏤 其 板  是 皆 牆 壍 宗 門  為 灋 檀 度  傾 滄 溟 之 量  溢 
ZH_X69_1359_010:0552c24	般若之海。俾見聞獲益。迷悟超情。一念含虗空。三際	010	般 若 之 海  俾 見 聞 獲 益  迷 悟 超 情  一 念 含 虗 空  三 際 
ZH_X69_1359_010:0553a01	悉平等。所謂成佛作祖大居士。誠哉是言。乾道丙戌	010	悉 平 等  所 謂 成 佛 作 祖 大 居 士  誠 哉 是 言  乾 道 丙 戌 
ZH_X69_1359_010:0553a02	正月吉旦住山苾芻　(守詮)　謹識。	010	正 月 吉 旦 住 山 苾 芻   守 詮   謹 識  
ZH_X69_1359_010:0553a05	松源和尚普說	010	松 源 和 尚 普 說 
ZH_X69_1359_010:0553a07	應庵師祖。初行脚時。在一尊宿會下住。多教學者。過	010	應 庵 師 祖  初 行 脚 時  在 一 尊 宿 會 下 住  多 教 學 者  過 
ZH_X69_1359_010:0553a08	公案時。師祖同一僧。在佛殿裏。過一則公案。恁麼過。	010	公 案 時  師 祖 同 一 僧  在 佛 殿 裏  過 一 則 公 案  恁 麼 過  
ZH_X69_1359_010:0553a09	也過不得。又恁麼過。也過不得。二人商榷。不覺鷄唱。	010	也 過 不 得  又 恁 麼 過  也 過 不 得  二 人 商 榷  不 覺 鷄 唱  
ZH_X69_1359_010:0553a10	遂拊掌散去。後來一一過得了。只是依前肚裏。黑漫	010	遂 拊 掌 散 去  後 來 一 一 過 得 了  只 是 依 前 肚 裏  黑 漫 
ZH_X69_1359_010:0553a11	漫地。遂冷地思量。道若恁麼參禪。如何敵得生死。聞	010	漫 地  遂 冷 地 思 量  道 若 恁 麼 參 禪  如 何 敵 得 生 死  聞 
ZH_X69_1359_010:0553a12	隨州水南遂和尚道行。乃洞下尊宿法嗣。恩官人徑	010	隨 州 水 南 遂 和 尚 道 行  乃 洞 下 尊 宿 法 嗣  恩 官 人 徑 
ZH_X69_1359_010:0553a13	往參。禮便得歸堂。有一連單兄弟。長時坐禪。不與人	010	往 參  禮 便 得 歸 堂  有 一 連 單 兄 弟  長 時 坐 禪  不 與 人 
ZH_X69_1359_010:0553a14	交。師祖一日問。佗還少睡麼。其僧厲聲道。老兄而今	010	交  師 祖 一 日 問  佗 還 少 睡 麼  其 僧 厲 聲 道  老 兄 而 今 
ZH_X69_1359_010:0553a15	是什麼時節。更有工夫打睡。師祖直得面熱汗下。遂	010	是 什 麼 時 節  更 有 工 夫 打 睡  師 祖 直 得 面 熱 汗 下  遂 
ZH_X69_1359_010:0553a16	發志。不捨晝夜。以悟為則。不過一月。連單先有發明。	010	發 志  不 捨 晝 夜  以 悟 為 則  不 過 一 月  連 單 先 有 發 明  
ZH_X69_1359_010:0553a17	師祖亦有發明。自此每每入室。得路便撑。將去。遂和	010	師 祖 亦 有 發 明  自 此 每 每 入 室  得 路 便 撑  將 去  遂 和 
ZH_X69_1359_010:0553a18	尚並不柰佗何。一日入室次。喚華兄。你也好。只是公	010	尚 並 不 柰 佗 何  一 日 入 室 次  喚 華 兄  你 也 好  只 是 公 
ZH_X69_1359_010:0553a19	案未明。師祖抗聲道。盡大地是一箇公案。和尚作麼	010	案 未 明  師 祖 抗 聲 道  盡 大 地 是 一 箇 公 案  和 尚 作 麼 
ZH_X69_1359_010:0553a20	生明。遂和尚便低頭。師祖道。這老漢了我不得。束包	010	生 明  遂 和 尚 便 低 頭  師 祖 道  這 老 漢 了 我 不 得  束 包 
ZH_X69_1359_010:0553a21	望方丈。禮三拜便行。聞得圓悟住雲居。直造會下。凡	010	望 方 丈  禮 三 拜 便 行  聞 得 圓 悟 住 雲 居  直 造 會 下  凡 
ZH_X69_1359_010:0553a22	遇入室。機機相副得數時。圓悟提起向上巴鼻竟。不	010	遇 入 室  機 機 相 副 得 數 時  圓 悟 提 起 向 上 巴 鼻 竟  不 
ZH_X69_1359_010:0553a23	能開口。圓悟每向人說。這箇蘄州子。得即得。只是腦	010	能 開 口  圓 悟 每 向 人 說  這 箇 蘄 州 子  得 即 得  只 是 腦 
ZH_X69_1359_010:0553a24	後少一錐在。圓悟歸蜀。師祖也要隨佗去。圓悟道。你	010	後 少 一 錐 在  圓 悟 歸 蜀  師 祖 也 要 隨 佗 去  圓 悟 道  你 
ZH_X69_1359_010:0553b01	不須隨我去。有杲首座。元侍者。彰教隆藏主。見處共	010	不 須 隨 我 去  有 杲 首 座  元 侍 者  彰 教 隆 藏 主  見 處 共 
ZH_X69_1359_010:0553b02	老僧一般。但去見佗。必為汝了却大事。遂依教特去	010	老 僧 一 般  但 去 見 佗  必 為 汝 了 却 大 事  遂 依 教 特 去 
ZH_X69_1359_010:0553b03	宣州彰教。參隆和尚。門庭孤峻。直是不容湊泊。未經	010	宣 州 彰 教  參 隆 和 尚  門 庭 孤 峻  直 是 不 容 湊 泊  未 經 
ZH_X69_1359_010:0553b04	數時。遷虎丘。亦參隨去。續請充維那。一日室中。舉五	010	數 時  遷 虎 丘  亦 參 隨 去  續 請 充 維 那  一 日 室 中  舉 五 
ZH_X69_1359_010:0553b05	祖牽牛過窻話。擬祇對次。被佗劈胷一拳。自此打斷	010	祖 牽 牛 過 窻 話  擬 祇 對 次  被 佗 劈 胷 一 拳  自 此 打 斷 
ZH_X69_1359_010:0553b06	命根。是時隆和尚。欲命首眾。會中有圓悟耆舊云。華	010	命 根  是 時 隆 和 尚  欲 命 首 眾  會 中 有 圓 悟 耆 舊 云  華 
ZH_X69_1359_010:0553b07	維郍嫩在。師祖聞得。遂書偈於壁間云。江上青山殊	010	維 郍 嫩 在  師 祖 聞 得  遂 書 偈 於 壁 間 云  江 上 青 山 殊 
ZH_X69_1359_010:0553b08	未老。屋頭春色放教遲。人言洞裏桃花嫩。未必人間	010	未 老  屋 頭 春 色 放 教 遲  人 言 洞 裏 桃 花 嫩  未 必 人 間 
ZH_X69_1359_010:0553b09	有此枝。不辭便行。此菴元和尚。時住處州連雲。師祖	010	有 此 枝  不 辭 便 行  此 菴 元 和 尚  時 住 處 州 連 雲  師 祖 
ZH_X69_1359_010:0553b10	道我舊在雲居時。每喫這漢無滋味。如今看來。未必	010	道 我 舊 在 雲 居 時  每 喫 這 漢 無 滋 味  如 今 看 來  未 必 
ZH_X69_1359_010:0553b11	佗到我田地。且去驗佗看如何。纔到。便上方丈。侍者	010	佗 到 我 田 地  且 去 驗 佗 看 如 何  纔 到  便 上 方 丈  侍 者 
ZH_X69_1359_010:0553b12	通報。此菴聞得。郎忙出來。一見便云。華兄此番且喜	010	通 報  此 菴 聞 得  郎 忙 出 來  一 見 便 云  華 兄 此 番 且 喜 
ZH_X69_1359_010:0553b13	大事了畢。師祖道。我未曾開口。佗已知了。信知得底	010	大 事 了 畢  師 祖 道  我 未 曾 開 口  佗 已 知 了  信 知 得 底 
ZH_X69_1359_010:0553b14	人。相見不在形言。便知落處。這箇便是參禪底榜樣。	010	人  相 見 不 在 形 言  便 知 落 處  這 箇 便 是 參 禪 底 榜 樣  
ZH_X69_1359_010:0553b15	豈似今時一般長老與學者相見一句來一句去。末	010	豈 似 今 時 一 般 長 老 與 學 者 相 見 一 句 來 一 句 去  末 
ZH_X69_1359_010:0553b16	後多一句。便為贏得禪。究竟不知深淺。盖佗不曾踏	010	後 多 一 句  便 為 贏 得 禪  究 竟 不 知 深 淺  盖 佗 不 曾 踏 
ZH_X69_1359_010:0553b17	著正脉。只在言句裏。作活計(云云)。	010	著 正 脉  只 在 言 句 裏  作 活 計  云 云   
ZH_X69_1359_010:0553b18	應安庚戌佛生日天龍東堂比丘妙葩命二雕之	010	應 安 庚 戌 佛 生 日 天 龍 東 堂 比 丘 妙 葩 命 二 雕 之 
ZH_X69_1359_010:0553b20	應庵禪師振唱楊岐一宗提起虎丘正脉得他語	010	應 庵 禪 師 振 唱 楊 岐 一 宗 提 起 虎 丘 正 脉 得 他 語 
ZH_X69_1359_010:0553b21	於掌中欲弘通於遐代仍打施長財刊行流通伏	010	於 掌 中 欲 弘 通 於 遐 代 仍 打 施 長 財 刊 行 流 通 伏 
ZH_X69_1359_010:0553b22	願開拓人天祝延　聖朝矣。	010	願 開 拓 人 天 祝 延  聖 朝 矣  
ZH_X69_1359_010:0553b23	正應元年九月下旬八日	010	正 應 元 年 九 月 下 旬 八 日 
ZH_X69_1359_010:0553b24	三聖寺住持沙門(湛照)謹記	010	三 聖 寺 住 持 沙 門  湛 照  謹 記 
ZH_X69_1359_010:0553c01	奉行維那(師元)	010	奉 行 維 那  師 元  
