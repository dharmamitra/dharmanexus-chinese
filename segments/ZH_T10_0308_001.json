[
  {
    "segmentnr":"ZH_T10_0308_001:0963b07_0",
    "original":"佛說大方廣菩薩十地經",
    "folio":1,
    "analyzed":"佛 說 大 方 廣 菩薩十地 經 "
  },
  {
    "segmentnr":"ZH_T10_0308_001:0963b09_0",
    "original":"元魏西域三藏吉迦夜譯",
    "folio":1,
    "analyzed":"元 魏 西 域 三 藏 吉 迦 夜 譯 "
  },
  {
    "segmentnr":"ZH_T10_0308_001:0963b10_0",
    "original":"如是我聞：一時佛在王舍城耆闍崛山，與大",
    "folio":1,
    "analyzed":"如是我聞  一 時 佛 在 王 舍 城 耆 闍 崛 山  與 大 "
  },
  {
    "segmentnr":"ZH_T10_0308_001:0963b15_1",
    "original":"比丘眾千二百五十人俱，菩薩萬人，其名曰智幢菩薩、法幢菩薩、月幢菩薩、日幢菩薩、無量幢菩薩，跋陀波羅等十六正士、文殊師利等六十同意、彌勒菩薩等賢劫一切菩提薩埵。",
    "folio":1,
    "analyzed":"比 丘 眾 千二百五十 人 俱  菩 薩 萬 人  其 名 曰 智 幢 菩 薩  法 幢 菩 薩  月 幢 菩 薩  日 幢 菩 薩  無 量 幢 菩 薩  跋 陀 波 羅 等 十 六 正 士  文 殊 師 利 等 六 十 同 意  彌 勒 菩 薩 等 賢 劫 一 切 菩 提 薩 埵  "
  },
  {
    "segmentnr":"ZH_T10_0308_001:0963b17_2",
    "original":"爾時無盡智菩提薩埵，從座起整衣服，偏袒右肩右膝著地，以種種寶華散於佛上，白佛言：",
    "folio":1,
    "analyzed":"爾 時 無 盡 智 菩 提 薩 埵  從 座 起 整 衣 服  偏袒右肩 右膝著地  以 種 種 寶 華 散 於 佛 上  白 佛 言  "
  },
  {
    "segmentnr":"ZH_T10_0308_001:0963b17_6",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T10_0308_001:0963b17_21",
    "original":"欲有所問，唯願世尊，開示解說。",
    "folio":1,
    "analyzed":"欲 有 所 問  唯 願 世 尊  開 示 解 說  "
  },
  {
    "segmentnr":"ZH_T10_0308_001:0963b18_10",
    "original":"」爾時世尊告無盡智菩薩：",
    "folio":1,
    "analyzed":" 爾 時 世 尊 告 無 盡 智 菩 薩  "
  },
  {
    "segmentnr":"ZH_T10_0308_001:0963b18_17",
    "original":"「善哉，善哉！",
    "folio":1,
    "analyzed":" 善 哉  善 哉  "
  },
  {
    "segmentnr":"ZH_T10_0308_001:0963b18_21",
    "original":"善男子！",
    "folio":1,
    "analyzed":"善 男 子  "
  },
  {
    "segmentnr":"ZH_T10_0308_001:0963b20_3",
    "original":"若有疑難恣汝所問，如來當為隨問解說，令汝歡喜。",
    "folio":1,
    "analyzed":"若 有 疑 難 恣 汝 所 問  如 來 當 為 隨 問 解 說  令 汝 歡 喜  "
  },
  {
    "segmentnr":"ZH_T10_0308_001:0963b20_17",
    "original":"」爾時無盡智菩提薩埵白佛言：",
    "folio":1,
    "analyzed":" 爾 時 無 盡 智 菩 提 薩 埵 白 佛 言  "
  },
  {
    "segmentnr":"ZH_T10_0308_001:0963b20_21",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T10_0308_001:0963b21_3",
    "original":"菩提心。",
    "folio":1,
    "analyzed":"菩 提 心  "
  },
  {
    "segmentnr":"ZH_T10_0308_001:0963b22_5",
    "original":"世尊謂菩提心，云何當知菩提薩埵成就菩提心？",
    "folio":1,
    "analyzed":"世 尊 謂 菩 提 心  云 何 當 知 菩 提 薩 埵 成 就 菩 提 心  "
  },
  {
    "segmentnr":"ZH_T10_0308_001:0963b23_16",
    "original":"何等為菩提心亦無菩提心，薩埵亦不可得，亦不離菩提名曰菩提心？",
    "folio":1,
    "analyzed":"何 等 為 菩 提 心 亦 無 菩 提 心  薩 埵 亦 不 可 得  亦 不 離 菩 提 名 曰 菩 提 心  "
  },
  {
    "segmentnr":"ZH_T10_0308_001:0963b24_19",
    "original":"菩提者，亦不可說不可見無有對，薩埵亦不可得。",
    "folio":1,
    "analyzed":"菩 提 者  亦 不 可 說 不 可 見 無 有 對  薩 埵 亦 不 可 得  "
  },
  {
    "segmentnr":"ZH_T10_0308_001:0963b25_10",
    "original":"云何於此諸法當得開解？",
    "folio":1,
    "analyzed":"云 何 於 此 諸 法 當 得 開 解  "
  },
  {
    "segmentnr":"ZH_T10_0308_001:0963b25_16",
    "original":"」世尊告曰：",
    "folio":1,
    "analyzed":" 世 尊 告 曰  "
  },
  {
    "segmentnr":"ZH_T10_0308_001:0963b25_21",
    "original":"「善男子！",
    "folio":1,
    "analyzed":" 善 男 子  "
  },
  {
    "segmentnr":"ZH_T10_0308_001:0963b26_12",
    "original":"菩提者，是皆言說俗數施設。",
    "folio":1,
    "analyzed":"菩 提 者  是 皆 言 說 俗 數 施 設  "
  },
  {
    "segmentnr":"ZH_T10_0308_001:0963b26_16",
    "original":"善男子！",
    "folio":1,
    "analyzed":"善 男 子  "
  },
  {
    "segmentnr":"ZH_T10_0308_001:0963b27_9",
    "original":"菩提者非言說非俗數非施設。",
    "folio":1,
    "analyzed":"菩 提 者 非 言 說 非 俗 數 非 施 設  "
  },
  {
    "segmentnr":"ZH_T10_0308_001:0963b27_13",
    "original":"善男子！",
    "folio":1,
    "analyzed":"善 男 子  "
  },
  {
    "segmentnr":"ZH_T10_0308_001:0963b28_20",
    "original":"如菩提非言說，薩埵及心至一切法，亦復如是，當作是知。",
    "folio":1,
    "analyzed":"如 菩 提 非 言 說  薩 埵 及 心 至 一 切 法  亦復如是  當 作 是 知  "
  },
  {
    "segmentnr":"ZH_T10_0308_001:0963c01_20",
    "original":"若如是心是名菩提心，菩提亦不過去、當來、今現在，所謂薩埵及心亦不過去、當來、今現在；",
    "folio":1,
    "analyzed":"若 如 是 心 是 名 菩 提 心  菩 提 亦 不 過 去  當 來  今 現 在  所 謂 薩 埵 及 心 亦 不 過 去  當 來  今 現 在  "
  },
  {
    "segmentnr":"ZH_T10_0308_001:0963c03_1",
    "original":"若如是知者，菩提薩埵不可得，彼處都無所得；",
    "folio":1,
    "analyzed":"若 如 是 知 者  菩 提 薩 埵 不 可 得  彼 處 都 無 所 得  "
  },
  {
    "segmentnr":"ZH_T10_0308_001:0963c03_17",
    "original":"於一切法得無所得，是名得菩提心。",
    "folio":1,
    "analyzed":"於一切法 得 無 所 得  是 名 得 菩 提 心  "
  },
  {
    "segmentnr":"ZH_T10_0308_001:0963c05_6",
    "original":"如阿羅漢阿羅漢果亦不可得，彼都無所得，但是俗數言說有耳；",
    "folio":1,
    "analyzed":"如 阿 羅 漢 阿羅漢果 亦 不 可 得  彼 都 無 所 得  但 是 俗 數 言 說 有 耳  "
  },
  {
    "segmentnr":"ZH_T10_0308_001:0963c05_18",
    "original":"於一切法無所得，是名得。",
    "folio":1,
    "analyzed":"於一切法 無 所 得  是 名 得  "
  },
  {
    "segmentnr":"ZH_T10_0308_001:0963c07_2",
    "original":"菩提心亦非初業，菩提薩埵度義，義名為菩提薩埵；",
    "folio":1,
    "analyzed":"菩 提 心 亦 非 初 業  菩 提 薩 埵 度 義  義 名 為 菩 提 薩 埵  "
  },
  {
    "segmentnr":"ZH_T10_0308_001:0963c11_4",
    "original":"亦非彼心非施設心、非眾生非施設眾生、非聲聞非施設聲聞、非辟支佛非施設辟支佛、非菩提薩埵非施設菩提薩埵、非有為非施設有為法，非無為非施設無為法、可得、已得、當得。",
    "folio":1,
    "analyzed":"亦 非 彼 心 非 施 設 心  非 眾 生 非 施 設 眾 生  非 聲 聞 非 施 設 聲 聞  非 辟 支 佛 非 施 設 辟 支 佛  非 菩 提 薩 埵 非 施 設 菩 提 薩 埵  非 有 為 非 施 設 有 為 法  非 無 為 非 施 設 無 為 法  可 得  已 得  當 得  "
  },
  {
    "segmentnr":"ZH_T10_0308_001:0963c11_20",
    "original":"但如說法隨順故，說一切善根等起；",
    "folio":1,
    "analyzed":"但 如 說 法 隨 順 故  說 一 切 善 根 等 起  "
  },
  {
    "segmentnr":"ZH_T10_0308_001:0963c12_19",
    "original":"當知初發心，彼因檀波羅蜜，猶如大地所持；",
    "folio":1,
    "analyzed":"當 知 初 發 心  彼 因 檀 波 羅 蜜  猶 如 大 地 所 持  "
  },
  {
    "segmentnr":"ZH_T10_0308_001:0963c14_3",
    "original":"當知第二心起，彼因尸波羅蜜，猶如師子獸王勇猛；",
    "folio":1,
    "analyzed":"當 知 第 二 心 起  彼 因 尸 波 羅 蜜  猶 如 師 子 獸 王 勇 猛  "
  },
  {
    "segmentnr":"ZH_T10_0308_001:0963c15_9",
    "original":"當知第三心起，彼因羼提波羅蜜，猶如那羅延勇猛大力便；",
    "folio":1,
    "analyzed":"當 知 第 三 心 起  彼 因 羼 提 波 羅 蜜  猶 如 那 羅 延 勇 猛 大 力 便  "
  },
  {
    "segmentnr":"ZH_T10_0308_001:0963c17_5",
    "original":"當知第四心起，摧伏一切諸結怨敵，彼因毘梨耶波羅蜜，種種善根功德華開；",
    "folio":1,
    "analyzed":"當 知 第 四 心 起  摧 伏 一 切 諸 結 怨 敵  彼 因 毘梨耶波羅蜜  種 種 善 根 功 德 華 開  "
  },
  {
    "segmentnr":"ZH_T10_0308_001:0963c19_4",
    "original":"當知第五心起，譬如天帝釋大會拘毘陀羅樹，彼因禪那波羅蜜，猶如日輪無量光曜；",
    "folio":1,
    "analyzed":"當 知 第 五 心 起  譬 如 天 帝 釋 大 會 拘 毘 陀 羅 樹  彼 因 禪 那 波 羅 蜜  猶 如 日 輪 無 量 光 曜  "
  },
  {
    "segmentnr":"ZH_T10_0308_001:0963c20_18",
    "original":"當知第六心起，悉能除滅一切闇冥，彼因般若波羅蜜，本願功德普現莊嚴；",
    "folio":1,
    "analyzed":"當 知 第 六 心 起  悉 能 除 滅 一 切 闇 冥  彼 因 般 若 波 羅 蜜  本 願 功 德 普 現 莊 嚴  "
  },
  {
    "segmentnr":"ZH_T10_0308_001:0963c22_18",
    "original":"當知第七心起，如商人主將諸商人能度曠野，彼因方便波羅蜜，淨除一切過惡所欲如意；",
    "folio":1,
    "analyzed":"當 知 第 七 心 起  如 商 人 主 將 諸 商 人 能 度 曠 野  彼 因 方便波羅蜜  淨 除 一 切 過 惡 所 欲 如 意  "
  },
  {
    "segmentnr":"ZH_T10_0308_001:0963c24_1",
    "original":"當知第八心起，滿足明淨，猶如秋月周滿所願；",
    "folio":1,
    "analyzed":"當 知 第 八 心 起  滿 足 明 淨  猶 如 秋 月 周 滿 所 願  "
  },
  {
    "segmentnr":"ZH_T10_0308_001:0963c25_16",
    "original":"當知第九心起，一切所作皆悉休息，譬如貧人得無盡寶藏，猶如虛空離垢明淨；",
    "folio":1,
    "analyzed":"當 知 第 九 心 起  一 切 所 作 皆 悉 休 息  譬 如 貧 人 得 無 盡 寶 藏  猶如虛空 離 垢 明 淨  "
  },
  {
    "segmentnr":"ZH_T10_0308_001:0963c27_10",
    "original":"當知第十心起，究竟一切功德彼岸，智慧辯才無盡，一切法主猶轉輪王。",
    "folio":1,
    "analyzed":"當 知 第 十 心 起  究 竟 一切功德 彼 岸  智 慧 辯才無盡  一 切 法 主 猶 轉 輪 王  "
  },
  {
    "segmentnr":"ZH_T10_0308_001:0963c27_17",
    "original":"如是，善男子！",
    "folio":1,
    "analyzed":"如 是  善 男 子  "
  },
  {
    "segmentnr":"ZH_T10_0308_001:0963c29_18",
    "original":"其成就此十種心者，是名為菩提薩埵、摩訶薩埵、第一薩埵、最上薩埵、離罪薩埵、最尊薩埵。",
    "folio":1,
    "analyzed":"其 成 就 此 十 種 心 者  是 名 為 菩 提 薩 埵  摩 訶 薩 埵  第 一 薩 埵  最 上 薩 埵  離 罪 薩 埵  最 尊 薩 埵  "
  },
  {
    "segmentnr":"ZH_T10_0308_001:0964a01_2",
    "original":"然，善男子！",
    "folio":1,
    "analyzed":"然  善 男 子  "
  },
  {
    "segmentnr":"ZH_T10_0308_001:0964a01_18",
    "original":"菩提薩埵及心，於第一義都不可得。",
    "folio":1,
    "analyzed":"菩 提 薩 埵 及 心  於 第 一 義 都 不 可 得  "
  },
  {
    "segmentnr":"ZH_T10_0308_001:0964a02_5",
    "original":"「又善男子！",
    "folio":1,
    "analyzed":" 又 善 男 子  "
  },
  {
    "segmentnr":"ZH_T10_0308_001:0964a03_7",
    "original":"菩提薩埵初心起，有法寶等起三摩提攝取心而生；",
    "folio":1,
    "analyzed":"菩 提 薩 埵 初 心 起  有 法 寶 等 起 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a04_9",
    "original":"菩提薩埵第二心起，有不動三摩提攝取心而生；",
    "folio":1,
    "analyzed":"菩 提 薩 埵 第 二 心 起  有 不 動 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a05_8",
    "original":"彼第三心起，名善住三摩提攝取心而生；",
    "folio":1,
    "analyzed":"彼 第 三 心 起  名 善 住 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a06_8",
    "original":"彼第四心起，名不退轉三摩提攝取心而生；",
    "folio":1,
    "analyzed":"彼 第 四 心 起  名 不 退 轉 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a07_7",
    "original":"彼第五心起，名集華三摩提攝取心而生；",
    "folio":1,
    "analyzed":"彼 第 五 心 起  名 集 華 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a08_6",
    "original":"彼第六心起，名日光三摩提攝取心而生；",
    "folio":1,
    "analyzed":"彼 第 六 心 起  名 日 光 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a09_6",
    "original":"彼第七心起，名義滿足三摩提攝取心而生；",
    "folio":1,
    "analyzed":"彼 第 七 心 起  名 義 滿 足 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a10_5",
    "original":"彼第八心起，名慧炬三摩提攝取心而生；",
    "folio":1,
    "analyzed":"彼 第 八 心 起  名 慧 炬 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a11_6",
    "original":"彼第九心起，名佛見在前三摩提攝取心而生；",
    "folio":1,
    "analyzed":"彼 第 九 心 起  名 佛 見 在 前 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a12_6",
    "original":"彼第十心起，名首楞嚴三摩提攝取心而生。",
    "folio":1,
    "analyzed":"彼 第 十 心 起  名 首 楞 嚴 三 摩 提 攝 取 心 而 生  "
  },
  {
    "segmentnr":"ZH_T10_0308_001:0964a12_12",
    "original":"「又善男子！",
    "folio":1,
    "analyzed":" 又 善 男 子  "
  },
  {
    "segmentnr":"ZH_T10_0308_001:0964a14_3",
    "original":"初地菩提薩埵先覩嘉瑞，三千大千佛土億百千珍奇寶藏，悉現境界；",
    "folio":1,
    "analyzed":"初 地 菩 提 薩 埵 先 覩 嘉 瑞  三千大千 佛 土 億 百 千 珍 奇 寶 藏  悉 現 境 界  "
  },
  {
    "segmentnr":"ZH_T10_0308_001:0964a15_8",
    "original":"第二地先覩嘉瑞，三千大千佛土平如水掌，悉現境界；",
    "folio":1,
    "analyzed":"第 二 地 先 覩 嘉 瑞  三千大千 佛 土 平 如 水 掌  悉 現 境 界  "
  },
  {
    "segmentnr":"ZH_T10_0308_001:0964a16_10",
    "original":"第三地先覩嘉瑞，勇健堅強手執兵仗，悉現境界；",
    "folio":1,
    "analyzed":"第 三 地 先 覩 嘉 瑞  勇 健 堅 強 手 執 兵 仗  悉 現 境 界  "
  },
  {
    "segmentnr":"ZH_T10_0308_001:0964a18_2",
    "original":"第四地先覩嘉瑞，曼陀羅風從四方來，吹種種華普散大地，悉現境界；",
    "folio":1,
    "analyzed":"第 四 地 先 覩 嘉 瑞  曼 陀 羅 風 從 四 方 來  吹 種 種 華 普 散 大 地  悉 現 境 界  "
  },
  {
    "segmentnr":"ZH_T10_0308_001:0964a20_11",
    "original":"第五地先覩嘉瑞，一切女人嚴具莊飾，瞻匐華鬘、解脫華鬘、憂鉢羅華鬘、婆利師華鬘莊嚴其首，悉現境界；",
    "folio":1,
    "analyzed":"第 五 地 先 覩 嘉 瑞  一 切 女 人 嚴 具 莊 飾  瞻 匐 華 鬘  解 脫 華 鬘  憂 鉢 羅 華 鬘  婆 利 師 華 鬘 莊 嚴 其 首  悉 現 境 界  "
  },
  {
    "segmentnr":"ZH_T10_0308_001:0964a23_2",
    "original":"第六地先覩嘉瑞，眾寶浴池，八功德水充滿其中，有四階道底布金沙，澄靖清徹，自見己身遊戲其中，悉現境界；",
    "folio":1,
    "analyzed":"第 六 地 先 覩 嘉 瑞  眾 寶 浴 池  八功德水 充 滿 其 中  有 四 階 道 底 布 金 沙  澄 靖 清 徹  自 見 己 身 遊 戲 其 中  悉 現 境 界  "
  },
  {
    "segmentnr":"ZH_T10_0308_001:0964a24_18",
    "original":"第七地先覩嘉瑞，見左右面有大地獄，楚毒峻嶮，自見己身超出此難，悉現境界；",
    "folio":1,
    "analyzed":"第 七 地 先 覩 嘉 瑞  見 左 右 面 有 大 地 獄  楚 毒 峻 嶮  自 見 己 身 超 出 此 難  悉 現 境 界  "
  },
  {
    "segmentnr":"ZH_T10_0308_001:0964a27_7",
    "original":"第八地先覩嘉瑞，自見兩肩有師子獸王，首冠繒帛，其身雄壯，一切毒害諸惡獸等無不摧伏，悉現境界；",
    "folio":1,
    "analyzed":"第 八 地 先 覩 嘉 瑞  自 見 兩 肩 有 師 子 獸 王  首 冠 繒 帛  其 身 雄 壯  一 切 毒 害 諸 惡 獸 等 無 不 摧 伏  悉 現 境 界  "
  },
  {
    "segmentnr":"ZH_T10_0308_001:0964a29_17",
    "original":"第九地先覩嘉瑞，轉輪聖王、大臣、剎利、百千眷屬，以法化導一切眾生，手執繒蓋，眾寶百千莊嚴其首，悉現境界；",
    "folio":1,
    "analyzed":"第 九 地 先 覩 嘉 瑞  轉輪聖王  大 臣  剎 利  百 千 眷 屬  以 法 化 導 一 切 眾 生  手 執 繒 蓋  眾 寶 百 千 莊 嚴 其 首  悉 現 境 界  "
  },
  {
    "segmentnr":"ZH_T10_0308_001:0964b02_8",
    "original":"第十地先覩嘉瑞，自見作佛，身黃金色圓光一尋，億百千梵圍遶說法。",
    "folio":1,
    "analyzed":"第 十 地 先 覩 嘉 瑞  自 見 作 佛  身 黃 金 色 圓 光 一 尋  億 百 千 梵 圍 遶 說 法  "
  },
  {
    "segmentnr":"ZH_T10_0308_001:0964b02_12",
    "original":"善男子！",
    "folio":1,
    "analyzed":"善 男 子  "
  },
  {
    "segmentnr":"ZH_T10_0308_001:0964b04_2",
    "original":"是為菩提薩埵十地前相，當作是知，悉從十地三摩提之所出生。",
    "folio":1,
    "analyzed":"是 為 菩 提 薩 埵 十 地 前 相  當 作 是 知  悉 從 十 地 三 摩 提 之 所 出 生  "
  },
  {
    "segmentnr":"ZH_T10_0308_001:0964b05_5",
    "original":"「又善男子！",
    "folio":1,
    "analyzed":" 又 善 男 子  "
  },
  {
    "segmentnr":"ZH_T10_0308_001:0964b06_2",
    "original":"菩提薩埵初發意地得最勝處陀羅尼；",
    "folio":1,
    "analyzed":"菩 提 薩 埵 初 發 意 地 得 最 勝 處 陀 羅 尼  "
  },
  {
    "segmentnr":"ZH_T10_0308_001:0964b06_12",
    "original":"第二地得難伏陀羅尼；",
    "folio":1,
    "analyzed":"第 二 地 得 難 伏 陀 羅 尼  "
  },
  {
    "segmentnr":"ZH_T10_0308_001:0964b07_3",
    "original":"第三地得善住陀羅尼；",
    "folio":1,
    "analyzed":"第 三 地 得 善 住 陀 羅 尼  "
  },
  {
    "segmentnr":"ZH_T10_0308_001:0964b07_13",
    "original":"第四地得難當陀羅尼；",
    "folio":1,
    "analyzed":"第 四 地 得 難 當 陀 羅 尼  "
  },
  {
    "segmentnr":"ZH_T10_0308_001:0964b08_9",
    "original":"第五地得功德華普集莊嚴陀羅尼；",
    "folio":1,
    "analyzed":"第 五 地 得 功 德 華 普 集 莊 嚴 陀 羅 尼  "
  },
  {
    "segmentnr":"ZH_T10_0308_001:0964b09_2",
    "original":"第六地得智光明陀羅尼；",
    "folio":1,
    "analyzed":"第 六 地 得 智 光 明 陀 羅 尼  "
  },
  {
    "segmentnr":"ZH_T10_0308_001:0964b09_12",
    "original":"第七地得勝趣陀羅尼；",
    "folio":1,
    "analyzed":"第 七 地 得 勝 趣 陀 羅 尼  "
  },
  {
    "segmentnr":"ZH_T10_0308_001:0964b10_14",
    "original":"第八地得八萬四千陀羅尼，澄靖司陀羅尼為首；",
    "folio":1,
    "analyzed":"第 八 地 得 八萬四千 陀 羅 尼  澄 靖 司 陀 羅 尼 為 首  "
  },
  {
    "segmentnr":"ZH_T10_0308_001:0964b11_17",
    "original":"第九地得六十那由他陀羅尼，無盡陀羅尼為首；",
    "folio":1,
    "analyzed":"第 九 地 得 六 十 那 由 他 陀 羅 尼  無 盡 陀 羅 尼 為 首  "
  },
  {
    "segmentnr":"ZH_T10_0308_001:0964b13_1",
    "original":"第十地得恒河沙陀羅尼，出生無量陀羅尼為首；",
    "folio":1,
    "analyzed":"第 十 地 得 恒 河 沙 陀 羅 尼  出 生 無 量 陀 羅 尼 為 首  "
  },
  {
    "segmentnr":"ZH_T10_0308_001:0964b13_18",
    "original":"是為菩提薩埵十地陀羅尼，當作是知。",
    "folio":1,
    "analyzed":"是 為 菩 提 薩 埵 十 地 陀 羅 尼  當 作 是 知  "
  },
  {
    "segmentnr":"ZH_T10_0308_001:0964b14_5",
    "original":"「又善男子！",
    "folio":1,
    "analyzed":" 又 善 男 子  "
  },
  {
    "segmentnr":"ZH_T10_0308_001:0964b20_2",
    "original":"菩提薩埵初發意地具足檀波羅蜜，第二地具足尸波羅蜜，第三地具足羼提波羅蜜，第四地具足毘梨耶波羅蜜，第五地具足禪那波羅蜜，第六地具足般若波羅蜜，第七地具足方便波羅蜜，第八地具足願波羅蜜，第九地具足力波羅蜜，第十地具足智波羅蜜；",
    "folio":1,
    "analyzed":"菩 提 薩 埵 初 發 意 地 具 足 檀 波 羅 蜜  第 二 地 具 足 尸 波 羅 蜜  第 三 地 具 足 羼 提 波 羅 蜜  第 四 地 具 足 毘梨耶波羅蜜  第 五 地 具 足 禪 那 波 羅 蜜  第 六 地 具 足 般 若 波 羅 蜜  第 七 地 具 足 方便波羅蜜  第 八 地 具 足 願波羅蜜  第 九 地 具 足 力波羅蜜  第 十 地 具 足 智波羅蜜  "
  },
  {
    "segmentnr":"ZH_T10_0308_001:0964b20_18",
    "original":"如是諸波羅蜜，於諸地中皆悉成就。",
    "folio":1,
    "analyzed":"如 是 諸波羅蜜  於 諸 地 中 皆 悉 成 就  "
  },
  {
    "segmentnr":"ZH_T10_0308_001:0964b21_13",
    "original":"「又善男子，有十種檀波羅蜜。",
    "folio":1,
    "analyzed":" 又 善 男 子  有 十 種 檀 波 羅 蜜  "
  },
  {
    "segmentnr":"ZH_T10_0308_001:0964b21_18",
    "original":"何等為十？",
    "folio":1,
    "analyzed":"何 等 為 十  "
  },
  {
    "segmentnr":"ZH_T10_0308_001:0964b27_3",
    "original":"信根為首檀波羅蜜，三摩提為首檀波羅蜜，大慈為首檀波羅蜜，大悲為首檀波羅蜜，深心希望為首檀波羅蜜，一切智為首檀波羅蜜，安立眾生為首檀波羅蜜，四攝為首檀波羅蜜，護持正法為首檀波羅蜜，樂求佛法為首檀波羅蜜。",
    "folio":1,
    "analyzed":"信 根 為 首 檀 波 羅 蜜  三 摩 提 為 首 檀 波 羅 蜜  大 慈 為 首 檀 波 羅 蜜  大 悲 為 首 檀 波 羅 蜜  深 心 希 望 為 首 檀 波 羅 蜜  一 切 智 為 首 檀 波 羅 蜜  安 立 眾 生 為 首 檀 波 羅 蜜  四 攝 為 首 檀 波 羅 蜜  護持正法 為 首 檀 波 羅 蜜  樂 求 佛 法 為 首 檀 波 羅 蜜  "
  },
  {
    "segmentnr":"ZH_T10_0308_001:0964b27_14",
    "original":"「復有十種尸羅波羅蜜。",
    "folio":1,
    "analyzed":" 復 有 十 種 尸 羅 波 羅 蜜  "
  },
  {
    "segmentnr":"ZH_T10_0308_001:0964b28_1",
    "original":"何等為十種？",
    "folio":1,
    "analyzed":"何 等 為 十 種  "
  },
  {
    "segmentnr":"ZH_T10_0308_001:0964c05_4",
    "original":"離八難為首尸羅波羅蜜，建立佛法為首尸羅波羅蜜，超越聲聞辟支佛地為首尸羅波羅蜜，淨身業為首尸羅波羅蜜，淨口業為首尸羅波羅蜜，淨意業為首尸波羅蜜，莊嚴心為首尸波羅蜜，人世界清淨為首尸波羅蜜，一切願求滿足為首尸波羅蜜，不害為首尸波羅蜜。",
    "folio":1,
    "analyzed":"離 八 難 為 首 尸 羅 波 羅 蜜  建 立 佛 法 為 首 尸 羅 波 羅 蜜  超 越 聲 聞 辟支佛地 為 首 尸 羅 波 羅 蜜  淨 身 業 為 首 尸 羅 波 羅 蜜  淨 口 業 為 首 尸 羅 波 羅 蜜  淨 意 業 為 首 尸 波 羅 蜜  莊 嚴 心 為 首 尸 波 羅 蜜  人 世 界 清 淨 為 首 尸 波 羅 蜜  一 切 願 求 滿 足 為 首 尸 波 羅 蜜  不 害 為 首 尸 波 羅 蜜  "
  },
  {
    "segmentnr":"ZH_T10_0308_001:0964c05_15",
    "original":"「復有十種羼提波羅蜜。",
    "folio":1,
    "analyzed":" 復 有 十 種 羼 提 波 羅 蜜  "
  },
  {
    "segmentnr":"ZH_T10_0308_001:0964c05_20",
    "original":"何等為十？",
    "folio":1,
    "analyzed":"何 等 為 十  "
  },
  {
    "segmentnr":"ZH_T10_0308_001:0964c12_1",
    "original":"忍力為首羼提波羅蜜，成熟眾生為首羼提波羅蜜，意解為首羼提波羅蜜，深法忍為首羼提波羅蜜，斷煩惱為首羼提波羅蜜，離瞋恚為首羼提波羅蜜，不計身為首羼提波羅蜜，不計命為首羼提波羅蜜，斷諸無智為首羼提波羅蜜，觀諸法平等為首羼提波羅蜜。",
    "folio":1,
    "analyzed":"忍 力 為 首 羼 提 波 羅 蜜  成 熟 眾 生 為 首 羼 提 波 羅 蜜  意 解 為 首 羼 提 波 羅 蜜  深 法 忍 為 首 羼 提 波 羅 蜜  斷 煩 惱 為 首 羼 提 波 羅 蜜  離 瞋 恚 為 首 羼 提 波 羅 蜜  不 計 身 為 首 羼 提 波 羅 蜜  不 計 命 為 首 羼 提 波 羅 蜜  斷 諸 無 智 為 首 羼 提 波 羅 蜜  觀 諸法平等 為 首 羼 提 波 羅 蜜  "
  },
  {
    "segmentnr":"ZH_T10_0308_001:0964c13_11",
    "original":"「復有十種毘梨耶波羅蜜。",
    "folio":1,
    "analyzed":" 復 有 十 種 毘梨耶波羅蜜  "
  },
  {
    "segmentnr":"ZH_T10_0308_001:0964c13_16",
    "original":"何等為十？",
    "folio":1,
    "analyzed":"何 等 為 十  "
  },
  {
    "segmentnr":"ZH_T10_0308_001:0964c21_3",
    "original":"精進根為首毘梨耶波羅蜜，精進力為首毘梨耶波羅蜜，等方便為首毘梨耶波羅蜜，念處為首毘梨耶波羅蜜，代一切眾生身所作為首毘梨耶波羅蜜，隨順一切眾生口意轉為首毘梨耶波羅蜜，不退還為首毘梨耶波羅蜜，極精勤為首毘梨耶波羅蜜，伏一切煩惱怨家為首毘梨耶波羅蜜，一切智智為首毘梨耶波羅蜜。",
    "folio":1,
    "analyzed":"精 進 根 為 首 毘梨耶波羅蜜  精 進 力 為 首 毘梨耶波羅蜜  等 方 便 為 首 毘梨耶波羅蜜  念 處 為 首 毘梨耶波羅蜜  代 一 切 眾 生 身 所 作 為 首 毘梨耶波羅蜜  隨 順 一 切 眾 生 口 意 轉 為 首 毘梨耶波羅蜜  不 退 還 為 首 毘梨耶波羅蜜  極 精 勤 為 首 毘梨耶波羅蜜  伏 一切煩惱 怨 家 為 首 毘梨耶波羅蜜  一切智智 為 首 毘梨耶波羅蜜  "
  },
  {
    "segmentnr":"ZH_T10_0308_001:0964c22_9",
    "original":"「復有十種禪波羅蜜。",
    "folio":1,
    "analyzed":" 復 有 十 種 禪 波 羅 蜜  "
  },
  {
    "segmentnr":"ZH_T10_0308_001:0964c22_14",
    "original":"何等為十？",
    "folio":1,
    "analyzed":"何 等 為 十  "
  },
  {
    "segmentnr":"ZH_T10_0308_001:0964c27_15",
    "original":"定根為首禪波羅蜜，定力為首禪波羅蜜，等定為首禪波羅蜜，諸禪解脫為首禪波羅蜜，善法為首禪波羅蜜，是處為首禪波羅蜜，不亂為首禪波羅蜜，非處為首禪波羅蜜，害一切結使為首禪波羅蜜，定身滿足為首禪波羅蜜。",
    "folio":1,
    "analyzed":"定 根 為 首 禪 波 羅 蜜  定 力 為 首 禪 波 羅 蜜  等 定 為 首 禪 波 羅 蜜  諸 禪 解 脫 為 首 禪 波 羅 蜜  善 法 為 首 禪 波 羅 蜜  是 處 為 首 禪 波 羅 蜜  不 亂 為 首 禪 波 羅 蜜  非 處 為 首 禪 波 羅 蜜  害 一 切 結 使 為 首 禪 波 羅 蜜  定 身 滿 足 為 首 禪 波 羅 蜜  "
  },
  {
    "segmentnr":"ZH_T10_0308_001:0964c28_10",
    "original":"「復有十種般若波羅蜜。",
    "folio":1,
    "analyzed":" 復 有 十 種 般 若 波 羅 蜜  "
  },
  {
    "segmentnr":"ZH_T10_0308_001:0964c28_15",
    "original":"何等為十？",
    "folio":1,
    "analyzed":"何 等 為 十  "
  },
  {
    "segmentnr":"ZH_T10_0308_001:0965a05_10",
    "original":"慧根為首般若波羅蜜，慧力為首般若波羅蜜，正見為首般若波羅蜜，正念為首般若波羅蜜，陰巧便為首般若波羅蜜，觀界入為首般若波羅蜜，聖諦為首般若波羅蜜，無障礙為首般若波羅蜜，除一切妄見為首般若波羅蜜，無生法忍為首般若波羅蜜。",
    "folio":1,
    "analyzed":"慧 根 為 首 般 若 波 羅 蜜  慧 力 為 首 般 若 波 羅 蜜  正 見 為 首 般 若 波 羅 蜜  正 念 為 首 般 若 波 羅 蜜  陰 巧 便 為 首 般 若 波 羅 蜜  觀 界 入 為 首 般 若 波 羅 蜜  聖 諦 為 首 般 若 波 羅 蜜  無 障 礙 為 首 般 若 波 羅 蜜  除 一 切 妄 見 為 首 般 若 波 羅 蜜  無生法忍 為 首 般 若 波 羅 蜜  "
  },
  {
    "segmentnr":"ZH_T10_0308_001:0965a06_11",
    "original":"「復有十種方便智波羅蜜。",
    "folio":1,
    "analyzed":" 復 有 十 種 方 便 智波羅蜜  "
  },
  {
    "segmentnr":"ZH_T10_0308_001:0965a06_16",
    "original":"何等為十？",
    "folio":1,
    "analyzed":"何 等 為 十  "
  },
  {
    "segmentnr":"ZH_T10_0308_001:0965a13_13",
    "original":"眾生希望方便行為首方便波羅蜜，安立眾生為首方便波羅蜜，大悲為首方便波羅蜜，化眾生不勞惓為首方便波羅蜜，超越聲聞辟支佛地為首方便波羅蜜，入諸波羅蜜為首方便波羅蜜，如實觀諸法為首方便波羅蜜，不思議力為首方便波羅蜜，不退轉為首方便波羅蜜，降伏眾魔為首方便波羅蜜。",
    "folio":1,
    "analyzed":"眾 生 希 望 方 便 行 為 首 方便波羅蜜  安 立 眾 生 為 首 方便波羅蜜  大 悲 為 首 方便波羅蜜  化 眾 生 不 勞 惓 為 首 方便波羅蜜  超 越 聲 聞 辟支佛地 為 首 方便波羅蜜  入 諸波羅蜜 為 首 方便波羅蜜  如 實 觀 諸 法 為 首 方便波羅蜜  不 思 議 力 為 首 方便波羅蜜  不 退 轉 為 首 方便波羅蜜  降 伏 眾 魔 為 首 方便波羅蜜  "
  },
  {
    "segmentnr":"ZH_T10_0308_001:0965a14_2",
    "original":"「何等為波羅蜜義？",
    "folio":1,
    "analyzed":" 何 等 為 波 羅 蜜 義  "
  },
  {
    "segmentnr":"ZH_T10_0308_001:0965a14_16",
    "original":"行增進滿足義，是謂波羅蜜義；",
    "folio":1,
    "analyzed":"行 增 進 滿 足 義  是 謂 波 羅 蜜 義  "
  },
  {
    "segmentnr":"ZH_T10_0308_001:0965a15_8",
    "original":"勝妙智滿足，是波羅蜜義；",
    "folio":1,
    "analyzed":"勝 妙 智 滿 足  是 波 羅 蜜 義  "
  },
  {
    "segmentnr":"ZH_T10_0308_001:0965a16_3",
    "original":"不著有為無為法義，是波羅蜜義；",
    "folio":1,
    "analyzed":"不 著 有 為 無 為 法 義  是 波 羅 蜜 義  "
  },
  {
    "segmentnr":"ZH_T10_0308_001:0965a16_15",
    "original":"覺生死過義，是波羅蜜義；",
    "folio":1,
    "analyzed":"覺 生 死 過 義  是 波 羅 蜜 義  "
  },
  {
    "segmentnr":"ZH_T10_0308_001:0965a17_9",
    "original":"覺悟不覺悟者義，是波羅蜜義；",
    "folio":1,
    "analyzed":"覺 悟 不 覺 悟 者 義  是 波 羅 蜜 義  "
  },
  {
    "segmentnr":"ZH_T10_0308_001:0965a18_5",
    "original":"開示一切無盡法藏義，是波羅蜜義；",
    "folio":1,
    "analyzed":"開 示 一 切 無 盡 法 藏 義  是 波 羅 蜜 義  "
  },
  {
    "segmentnr":"ZH_T10_0308_001:0965a19_1",
    "original":"無間礙解脫具足義，是波羅蜜義；",
    "folio":1,
    "analyzed":"無 間 礙 解 脫 具 足 義  是 波 羅 蜜 義  "
  },
  {
    "segmentnr":"ZH_T10_0308_001:0965a19_15",
    "original":"覺知布施平等義，是波羅蜜義；",
    "folio":1,
    "analyzed":"覺 知 布 施 平 等 義  是 波 羅 蜜 義  "
  },
  {
    "segmentnr":"ZH_T10_0308_001:0965a20_18",
    "original":"覺知戒、忍、精進、一心、智慧、平等義，是波羅蜜義；",
    "folio":1,
    "analyzed":"覺 知 戒  忍  精 進  一 心  智 慧  平 等 義  是 波 羅 蜜 義  "
  },
  {
    "segmentnr":"ZH_T10_0308_001:0965a21_8",
    "original":"決定巧便義，是波羅蜜義；",
    "folio":1,
    "analyzed":"決 定 巧 便 義  是 波 羅 蜜 義  "
  },
  {
    "segmentnr":"ZH_T10_0308_001:0965a22_4",
    "original":"知一切眾生法性義，是波羅蜜義；",
    "folio":1,
    "analyzed":"知 一 切 眾 生 法 性 義  是 波 羅 蜜 義  "
  },
  {
    "segmentnr":"ZH_T10_0308_001:0965a22_18",
    "original":"無生法忍滿足義，是波羅蜜義；",
    "folio":1,
    "analyzed":"無生法忍 滿 足 義  是 波 羅 蜜 義  "
  },
  {
    "segmentnr":"ZH_T10_0308_001:0965a23_11",
    "original":"不退地滿足義，是波羅蜜義；",
    "folio":1,
    "analyzed":"不 退 地 滿 足 義  是 波 羅 蜜 義  "
  },
  {
    "segmentnr":"ZH_T10_0308_001:0965a24_3",
    "original":"嚴淨佛土義，是波羅蜜義；",
    "folio":1,
    "analyzed":"嚴淨佛土 義  是 波 羅 蜜 義  "
  },
  {
    "segmentnr":"ZH_T10_0308_001:0965a24_15",
    "original":"成熟眾生義，是波羅蜜義；",
    "folio":1,
    "analyzed":"成 熟 眾 生 義  是 波 羅 蜜 義  "
  },
  {
    "segmentnr":"ZH_T10_0308_001:0965a25_7",
    "original":"覺場具足義，是波羅蜜義；",
    "folio":1,
    "analyzed":"覺 場 具 足 義  是 波 羅 蜜 義  "
  },
  {
    "segmentnr":"ZH_T10_0308_001:0965a25_19",
    "original":"降伏眾魔義，是波羅蜜義；",
    "folio":1,
    "analyzed":"降 伏 眾 魔 義  是 波 羅 蜜 義  "
  },
  {
    "segmentnr":"ZH_T10_0308_001:0965a26_12",
    "original":"一切佛法滿足義，是波羅蜜義；",
    "folio":1,
    "analyzed":"一切佛法 滿 足 義  是 波 羅 蜜 義  "
  },
  {
    "segmentnr":"ZH_T10_0308_001:0965a27_14",
    "original":"十力、四無所畏、十八不共法滿足義，是波羅蜜義；",
    "folio":1,
    "analyzed":"十 力  四無所畏  十八不共法 滿 足 義  是 波 羅 蜜 義  "
  },
  {
    "segmentnr":"ZH_T10_0308_001:0965a28_9",
    "original":"攝取一切化生義，是波羅蜜義；",
    "folio":1,
    "analyzed":"攝 取 一 切 化 生 義  是 波 羅 蜜 義  "
  },
  {
    "segmentnr":"ZH_T10_0308_001:0965a29_4",
    "original":"三轉十二行法輪義，是波羅蜜義。",
    "folio":1,
    "analyzed":"三 轉 十 二 行 法 輪 義  是 波 羅 蜜 義  "
  },
  {
    "segmentnr":"ZH_T10_0308_001:0965b01_19",
    "original":"」爾時會中，有天名師子幢無礙光耀，白佛言：",
    "folio":1,
    "analyzed":" 爾 時 會 中  有 天 名 師 子 幢 無 礙 光 耀  白 佛 言  "
  },
  {
    "segmentnr":"ZH_T10_0308_001:0965b02_3",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T10_0308_001:0965b02_8",
    "original":"甚奇甚特！",
    "folio":1,
    "analyzed":"甚 奇 甚 特  "
  },
  {
    "segmentnr":"ZH_T10_0308_001:0965b03_5",
    "original":"是名一切具足，是名究竟一切佛法功德。",
    "folio":1,
    "analyzed":"是 名 一切具足  是 名 究 竟 一切佛法 功 德  "
  },
  {
    "segmentnr":"ZH_T10_0308_001:0965b03_11",
    "original":"」世尊答曰：",
    "folio":1,
    "analyzed":" 世 尊 答 曰  "
  },
  {
    "segmentnr":"ZH_T10_0308_001:0965b03_20",
    "original":"「如是如是，諸天！",
    "folio":1,
    "analyzed":" 如是如是  諸 天  "
  },
  {
    "segmentnr":"ZH_T10_0308_001:0965b05_7",
    "original":"其有善男子、善女人聞是法正憶念者，當知是阿惟越致菩提薩埵。",
    "folio":1,
    "analyzed":"其 有 善 男 子  善 女 人 聞 是 法 正 憶 念 者  當 知 是 阿惟越致 菩 提 薩 埵  "
  },
  {
    "segmentnr":"ZH_T10_0308_001:0965b05_11",
    "original":"何以故？",
    "folio":1,
    "analyzed":"何 以 故  "
  },
  {
    "segmentnr":"ZH_T10_0308_001:0965b05_14",
    "original":"天子！",
    "folio":1,
    "analyzed":"天 子  "
  },
  {
    "segmentnr":"ZH_T10_0308_001:0965b06_15",
    "original":"是善男子、善女人善根成熟故，令耳根得聞是經；",
    "folio":1,
    "analyzed":"是 善 男 子  善 女 人 善根成熟 故  令 耳 根 得 聞 是 經  "
  },
  {
    "segmentnr":"ZH_T10_0308_001:0965b11_17",
    "original":"一切善根成熟故，得聞此經已，終不離真實觀、不離諸佛世尊、不離諸佛法、不離轉法輪、不離海印陀羅尼、不離無盡陀羅尼、不離遍入眾生行陀羅尼、不離無盡光日幢陀羅尼、不離月無垢相陀羅尼、不離無垢等起相陀羅尼。",
    "folio":1,
    "analyzed":"一 切 善根成熟 故  得 聞 此 經 已  終 不 離 真 實 觀  不 離 諸佛世尊  不 離 諸 佛 法  不 離 轉 法 輪  不 離 海 印 陀 羅 尼  不 離 無 盡 陀 羅 尼  不 離 遍 入 眾 生 行 陀 羅 尼  不 離 無 盡 光 日 幢 陀 羅 尼  不 離 月 無 垢 相 陀 羅 尼  不 離 無 垢 等 起 相 陀 羅 尼  "
  },
  {
    "segmentnr":"ZH_T10_0308_001:0965b14_5",
    "original":"若菩薩得是陀羅尼者，悉能一時變身為佛，周滿十方教化眾生，然於諸法亦不死、亦不去而度脫眾生；",
    "folio":1,
    "analyzed":"若 菩 薩 得 是 陀 羅 尼 者  悉 能 一 時 變 身 為 佛  周 滿 十 方 教 化 眾 生  然 於 諸 法 亦 不 死  亦 不 去 而 度 脫 眾 生  "
  },
  {
    "segmentnr":"ZH_T10_0308_001:0965b16_13",
    "original":"眾生亦不可得，說法教化諸文字等亦不可得，示現死生亦不生，知諸法平等無去無來，亦不作非不作故。",
    "folio":1,
    "analyzed":"眾 生 亦 不 可 得  說 法 教 化 諸 文 字 等 亦 不 可 得  示 現 死 生 亦 不 生  知 諸法平等 無 去 無 來  亦 不 作 非 不 作 故  "
  },
  {
    "segmentnr":"ZH_T10_0308_001:0965b17_10",
    "original":"」說是法時，三千菩提薩埵得無生法忍。",
    "folio":1,
    "analyzed":" 說 是 法 時  三 千 菩 提 薩 埵 得無生法忍  "
  },
  {
    "segmentnr":"ZH_T10_0308_001:0965b17_16",
    "original":"「復次天子！",
    "folio":1,
    "analyzed":" 復 次 天 子  "
  },
  {
    "segmentnr":"ZH_T10_0308_001:0965b23_3",
    "original":"若有讀誦、持是法者，終不離息一切纏陀羅尼、不離金剛堅強破散一切煩惱山陀羅尼，終不離說無言普入諸波羅蜜陀羅尼，終不離能說異名句諸語陀羅尼、不離虛空離垢出生無盡印陀羅尼、不離成就無量佛身一切生盡陀羅尼。",
    "folio":1,
    "analyzed":"若 有 讀 誦  持 是 法 者  終 不 離 息 一 切 纏 陀 羅 尼  不 離 金 剛 堅 強 破 散 一切煩惱 山 陀 羅 尼  終 不 離 說 無 言 普 入 諸波羅蜜 陀 羅 尼  終 不 離 能 說 異 名 句 諸 語 陀 羅 尼  不 離 虛 空 離 垢 出 生 無 盡 印 陀 羅 尼  不 離 成 就 無 量 佛 身 一 切 生 盡 陀 羅 尼  "
  },
  {
    "segmentnr":"ZH_T10_0308_001:0965b24_13",
    "original":"」說是法時，無量眾生皆得法忍，無量眾生發阿耨多羅三藐三菩提心。",
    "folio":1,
    "analyzed":" 說 是 法 時  無 量 眾 生 皆 得 法 忍  無 量 眾 生 發 阿耨多羅三藐三菩提 心  "
  },
  {
    "segmentnr":"ZH_T10_0308_001:0965b26_20",
    "original":"佛說是時，無盡智菩薩、師子幢無礙光耀天子，及諸大聲聞、天、人、阿修羅，為佛作禮，皆大歡喜。",
    "folio":1,
    "analyzed":"佛 說 是 時  無 盡 智 菩 薩  師 子 幢 無 礙 光 耀 天 子  及 諸 大 聲 聞  天  人  阿 修 羅  為 佛 作 禮  皆大歡喜  "
  },
  {
    "segmentnr":"ZH_T10_0308_001:0965b27_100",
    "original":"佛說大方廣菩薩十地經",
    "folio":1,
    "analyzed":"佛 說 大 方 廣 菩薩十地 經 "
  }
]