segmentnr	original	folio	analyzed
ZH_X04_0223_103:0683b16	大方廣佛新華嚴經合論卷第一百三	103	大 方 廣 佛 新 華 嚴 經 合 論 卷 第 一 百 三 
ZH_X04_0223_103:0683b17	唐于闐國三藏沙門實叉難陀譯經	103	唐 于 闐 國 三 藏 沙 門 實 叉 難 陀 譯 經 
ZH_X04_0223_103:0683b18	唐太原方山長者李通玄造論	103	唐 太 原 方 山 長 者 李 通 玄 造 論 
ZH_X04_0223_103:0683b19	唐福州開元寺沙門志寧釐經合論	103	唐 福 州 開 元 寺 沙 門 志 寧 釐 經 合 論 
ZH_X04_0223_103:0683b20	入法界品第三十九之十六	103	入 法 界 品 第 三 十 九 之 十 六 
ZH_X04_0223_103:0683b21	【論】第一正入當位法門中從爾時善財童子已下	103	 論  第 一 正 入 當 位 法 門 中 從 爾 時 善 財 童 子 已 下 
ZH_X04_0223_103:0683b22	至我唯知此菩薩普門速疾行解脫門於此段中	103	至 我 唯 知 此 菩 薩 普 門 速 疾 行 解 脫 門 於 此 段 中 
ZH_X04_0223_103:0683b23	約立五門一依教速往詣彼菩薩二頂禮合掌申	103	約 立 五 門 一 依 教 速 往 詣 彼 菩 薩 二 頂 禮 合 掌 申 
ZH_X04_0223_103:0683b24	請所求三正趣菩薩說自所行法名普門速疾行	103	請 所 求 三 正 趣 菩 薩 說 自 所 行 法 名 普 門 速 疾 行 
ZH_X04_0223_103:0683c01	解脫四善財致問於何佛所得此法門所從來剎	103	解 脫 四 善 財 致 問 於 何 佛 所 得 此 法 門 所 從 來 剎 
ZH_X04_0223_103:0683c02	去此幾何來已久如五正說所緣因依得法所在	103	去 此 幾 何 來 已 久 如 五 正 說 所 緣 因 依 得 法 所 在 
ZH_X04_0223_103:0683c03	久近之數云善男子我從東方妙藏世界普勝生	103	久 近 之 數 云 善 男 子 我 從 東 方 妙 藏 世 界 普 勝 生 
ZH_X04_0223_103:0683c04	佛所而來此土於彼佛所得此法門者此約實而	103	佛 所 而 來 此 土 於 彼 佛 所 得 此 法 門 者 此 約 實 而 
ZH_X04_0223_103:0683c05	論智無方所遠近之體約以表法中云東方妙藏	103	論 智 無 方 所 遠 近 之 體 約 以 表 法 中 云 東 方 妙 藏 
ZH_X04_0223_103:0683c06	世界普勝生佛所得此法門明東方是眾善發生	103	世 界 普 勝 生 佛 所 得 此 法 門 明 東 方 是 眾 善 發 生 
ZH_X04_0223_103:0683c07	之位妙藏世界者自是妙理法身根本智藏性周	103	之 位 妙 藏 世 界 者 自 是 妙 理 法 身 根 本 智 藏 性 周 
ZH_X04_0223_103:0683c08	圓滿普徧十方名為世界普勝生佛所得此法門	103	圓 滿 普 徧 十 方 名 為 世 界 普 勝 生 佛 所 得 此 法 門 
ZH_X04_0223_103:0683c09	者明從根本智生差別智響應眾生意明不移根	103	者 明 從 根 本 智 生 差 別 智 響 應 眾 生 意 明 不 移 根 
ZH_X04_0223_103:0683c10	本智大用而無功故從彼發來已經不可說不可	103	本 智 大 用 而 無 功 故 從 彼 發 來 已 經 不 可 說 不 可 
ZH_X04_0223_103:0683c11	說佛剎微塵數劫者以根本智超塵出劫不屬數	103	說 佛 剎 微 塵 數 劫 者 以 根 本 智 超 塵 出 劫 不 屬 數 
ZH_X04_0223_103:0683c12	量所收一一念中舉不可說不可說佛剎微塵數	103	量 所 收 一 一 念 中 舉 不可說不可說 佛 剎 微 塵 數 
ZH_X04_0223_103:0683c13	步明念念中超出過如是情量度量一一步過不	103	步 明 念 念 中 超 出 過 如 是 情 量 度 量 一 一 步 過 不 
ZH_X04_0223_103:0683c14	可說不可說世界微塵數佛剎一一佛剎我皆徧	103	可 說 不 可 說 世 界 微 塵 數 佛 剎 一 一 佛 剎 我 皆 徧 
ZH_X04_0223_103:0683c15	入至其佛所以妙供具而為供養此諸供具意明	103	入 至 其 佛 所 以 妙 供 具 而 為 供 養 此 諸 供 具 意 明 
ZH_X04_0223_103:0683c16	根本智性自徧周差別智業用亦如根本智徧周	103	根 本 智 性 自 徧 周 差 別 智 業 用 亦 如 根 本 智 徧 周 
ZH_X04_0223_103:0683c17	所作供具供養諸佛依根本智起以根本無作智	103	所 作 供 具 供 養 諸 佛 依 根 本 智 起 以 根 本 無 作 智 
ZH_X04_0223_103:0683c18	印起如幻業用普印諸供養具無功而自成以用	103	印 起 如 幻 業 用 普 印 諸 供 養 具 無 功 而 自 成 以 用 
ZH_X04_0223_103:0683c19	歸本故明此第八迴向已前以根本智行差別智	103	歸 本 故 明 此 第 八 迴 向 已 前 以 根 本 智 行 差 別 智 
ZH_X04_0223_103:0683c20	具大慈悲及世所有一切功巧五明技術之法饒	103	具 大 慈 悲 及 世 所有一切 功 巧 五 明 技 術 之 法 饒 
ZH_X04_0223_103:0683c21	益眾生此位差別智終約用從本總無功用任法	103	益 眾 生 此 位 差 別 智 終 約 用 從 本 總 無 功 用 任 法 
ZH_X04_0223_103:0683c22	自成教化眾生亦復如是自餘如經具明此是真	103	自 成 教 化 眾 生 亦復如是 自 餘 如 經 具 明 此 是 真 
ZH_X04_0223_103:0683c23	如相迴向以願波羅蜜為主餘九為伴約智門中	103	如 相 迴 向 以 願波羅蜜 為 主 餘 九 為 伴 約 智 門 中 
ZH_X04_0223_103:0683c24	諸位通治約位門中以治有功用行入於世間無	103	諸 位 通 治 約 位 門 中 以 治 有 功 用 行 入 於 世 間 無 
ZH_X04_0223_103:0684a01	功用智任運大悲此位明有學諸法已終會令悲	103	功 用 智 任 運 大 悲 此 位 明 有 學 諸 法 已 終 會 令 悲 
ZH_X04_0223_103:0684a02	智一性無二徧周故在觀音會中一處而見第二	103	智 一 性 無 二 徧 周 故 在 觀 音 會 中 一 處 而 見 第 二 
ZH_X04_0223_103:0684a03	推德升進門從如諸菩薩已下至辭退而去有九	103	推 德 升 進 門 從 如 諸 菩 薩 已 下 至 辭 退 而 去 有 九 
ZH_X04_0223_103:0684a04	行經約立五門一推德升進二示善知識所在方	103	行 經 約 立 五 門 一 推 德 升 進 二 示 善 知 識 所 在 方 
ZH_X04_0223_103:0684a05	所三舉其城名墮羅鉢底四舉神名為大天五禮	103	所 三 舉 其 城 名 墮 羅 鉢 底 四 舉 神 名 為 大 天 五 禮 
ZH_X04_0223_103:0684a06	敬辭去隨文釋義者城名墮羅鉢底此云有門為	103	敬 辭 去 隨 文 釋 義 者 城 名 墮 羅 鉢 底 此 云 有 門 為 
ZH_X04_0223_103:0684a07	此第九迴向主大法師位同十住中第九法王子	103	此 第 九 迴 向 主 大 法 師 位 同 十 住 中 第 九 法 王 子 
ZH_X04_0223_103:0684a08	住十地中第九善慧地有大法門饒益眾生故城	103	住 十 地 中 第 九 善 慧 地 有 大 法 門 饒 益 眾 生 故 城 
ZH_X04_0223_103:0684a09	名有門問曰何故此位見大天神答曰為明第九	103	名 有 門 問 曰 何 故 此 位 見 大 天 神 答 曰 為 明 第 九 
ZH_X04_0223_103:0684a10	無縛無著解脫迴向智淨為天其智無依不為不	103	無 縛 無 著 解 脫 迴 向 智 淨 為 天 其 智 無 依 不 為 不 
ZH_X04_0223_103:0684a11	思而恒應靈萬有故號天神即是此界乾神是也	103	思 而 恒 應 靈 萬 有 故 號 天 神 即 是 此 界 乾 神 是 也 
ZH_X04_0223_103:0684a12	自會此智道相應也凡為天地日月五星名山大	103	自 會 此 智 道 相 應 也 凡 為 天 地 日 月 五 星 名 山 大 
ZH_X04_0223_103:0684a13	川五嶽四瀆河海社稷之神皆是菩薩所為非是	103	川 五 嶽 四 瀆 河 海 社 稷 之 神 皆 是 菩 薩 所 為 非 是 
ZH_X04_0223_103:0684a14	凡世鬼神力所堪能故以乾為天門以淨無垢智	103	凡 世 鬼 神 力 所 堪 能 故 以 乾 為 天 門 以 淨 無 垢 智 
ZH_X04_0223_103:0684a15	現眾法故巽為地戶以巽為風動生萬物能勝持	103	現 眾 法 故 巽 為 地 戶 以 巽 為 風 動 生 萬 物 能 勝 持 
ZH_X04_0223_103:0684a16	萬物荷負天地故以配長女主持陰位如初會風	103	萬 物 荷 負 天 地 故 以 配 長 女 主 持 陰 位 如 初 會 風 
ZH_X04_0223_103:0684a17	神是也今大天神城名有門如天淨體現世一切	103	神 是 也 今 大 天 神 城 名 有 門 如 天 淨 體 現 世 一 切 
ZH_X04_0223_103:0684a18	所有法門此依化主立名有大法門故城名有門	103	所 有 法 門 此 依 化 主 立 名 有 大 法 門 故 城 名 有 門 
ZH_X04_0223_103:0684a19	如天現像善惡俱示如天無私賞罰應時此天神	103	如 天 現 像 善 惡 俱 示 如 天 無 私 賞 罰 應 時 此 天 神 
ZH_X04_0223_103:0684a20	即是無為無作淨智為體一切眾生同共有之後	103	即 是 無 為 無 作 淨 智 為 體 一 切 眾 生 同 共 有 之 後 
ZH_X04_0223_103:0684a21	自心迷惑殊品見各不同淨穢皆別若心淨者便	103	自 心 迷 惑 殊 品 見 各 不 同 淨 穢 皆 別 若 心 淨 者 便 
ZH_X04_0223_103:0684a22	為淨土名第一義天一切智天非如五行生滅天	103	為 淨 土 名 第 一 義 天 一 切 智 天 非 如 五 行 生 滅 天 
ZH_X04_0223_103:0684a23	也此天神是應真名神為明修行升進漸次智通	103	也 此 天 神 是 應 真 名 神 為 明 修 行 升 進 漸 次 智 通 
ZH_X04_0223_103:0684a24	靈性號之為神。	103	靈 性 號 之 為 神  
ZH_X04_0223_103:0684b01	第九墮羅鉢底城大天神主無縛無著解脫迴向。	103	第 九 墮 羅 鉢 底 城 大 天 神 主 無 縛 無 著 解 脫 迴 向  
ZH_X04_0223_103:0684b02	【經】爾時善財童子入菩薩廣大行求菩薩智慧境見	103	 經  爾 時 善 財 童 子 入 菩 薩 廣 大 行 求 菩 薩 智 慧 境 見 
ZH_X04_0223_103:0684b03	菩薩神通事念菩薩勝功德生菩薩大歡喜起菩薩	103	菩 薩 神 通 事 念 菩 薩 勝 功 德 生 菩 薩 大 歡 喜 起 菩 薩 
ZH_X04_0223_103:0684b04	堅精進入菩薩不思議自在解脫門菩薩功德地觀	103	堅 精 進 入 菩 薩 不 思 議 自 在 解 脫 門 菩 薩 功 德 地 觀 
ZH_X04_0223_103:0684b05	菩薩三昧地住菩薩總持地入菩薩大願地得菩薩	103	菩 薩 三 昧 地 住 菩 薩 總 持 地 入 菩 薩 大 願 地 得 菩 薩 
ZH_X04_0223_103:0684b06	辯才地成菩薩諸力地漸次遊行至於彼城推問大	103	辯 才 地 成 菩 薩 諸 力 地 漸 次 遊 行 至 於 彼 城 推 問 大 
ZH_X04_0223_103:0684b07	天今在何所人咸告言在此城內現廣大身為眾說	103	天 今 在 何 所 人 咸 告 言 在 此 城 內 現 廣 大 身 為 眾 說 
ZH_X04_0223_103:0684b08	法爾時善財至大天所頂禮其足於前合掌而作是	103	法 爾 時 善 財 至 大 天 所 頂 禮 其 足 於 前 合 掌 而 作 是 
ZH_X04_0223_103:0684b09	言聖者我已先發阿耨多羅三藐三菩提心而未知	103	言 聖 者 我 已 先 發 阿耨多羅三藐三菩提 心 而 未 知 
ZH_X04_0223_103:0684b10	菩薩云何學菩薩行云何修菩薩道我聞聖者善能	103	菩 薩 云 何 學 菩 薩 行 云 何 修菩薩道 我 聞 聖 者 善 能 
ZH_X04_0223_103:0684b11	教誨願為我說爾時大天長舒四手取四大海水自	103	教 誨 願 為 我 說 爾 時 大 天 長 舒 四 手 取 四 大 海 水 自 
ZH_X04_0223_103:0684b12	洗其面持諸金華以散善財而告之言善男子一切	103	洗 其 面 持 諸 金 華 以 散 善 財 而 告 之 言 善 男 子 一 切 
ZH_X04_0223_103:0684b13	菩薩難可得見難可得聞希出世間於眾生中最為	103	菩 薩 難 可 得 見 難 可 得 聞 希 出 世 間 於 眾 生 中 最 為 
ZH_X04_0223_103:0684b14	第一是諸人中芬陀利華為眾生歸為眾生救為諸	103	第 一 是 諸 人 中 芬 陀 利 華 為 眾 生 歸 為 眾 生 救 為 諸 
ZH_X04_0223_103:0684b15	世間作安隱處為諸世間作大光明示迷惑者安隱	103	世 間 作 安 隱 處 為 諸 世 間 作 大 光 明 示 迷 惑 者 安 隱 
ZH_X04_0223_103:0684b16	正道為大導師引諸眾生入佛法門為大法將善能	103	正 道 為 大 導 師 引 諸 眾 生 入 佛 法 門 為 大 法 將 善 能 
ZH_X04_0223_103:0684b17	守護一切智城菩薩如是難可值遇唯身語意無過	103	守 護 一 切 智 城 菩 薩 如 是 難 可 值 遇 唯 身 語 意 無 過 
ZH_X04_0223_103:0684b18	失者然後乃得見其形像聞其辯才於一切時常現	103	失 者 然 後 乃 得 見 其 形 像 聞 其 辯 才 於一切時 常 現 
ZH_X04_0223_103:0684b19	在前善男子我已成就菩薩解脫名為雲網善財言	103	在 前 善 男 子 我 已 成 就 菩 薩 解 脫 名 為 雲 網 善 財 言 
ZH_X04_0223_103:0684b20	聖者雲網解脫境界云何爾時大天於善財前示現	103	聖 者 雲 網 解 脫 境 界 云 何 爾 時 大 天 於 善 財 前 示 現 
ZH_X04_0223_103:0684b21	金聚銀聚琉璃聚頗棃聚硨磲聚瑪瑙聚火燄寶聚	103	金 聚 銀 聚 琉 璃 聚 頗 棃 聚 硨 磲 聚 瑪 瑙 聚 火 燄 寶 聚 
ZH_X04_0223_103:0684b22	離垢藏寶聚大光明寶聚普現十方寶聚寶冠聚寶	103	離 垢 藏 寶 聚 大 光 明 寶 聚 普 現 十 方 寶 聚 寶 冠 聚 寶 
ZH_X04_0223_103:0684b23	印聚寶纓絡聚寶璫聚寶釧聚寶鎻聚珠網聚種種	103	印 聚 寶 纓 絡 聚 寶 璫 聚 寶 釧 聚 寶 鎻 聚 珠 網 聚 種 種 
ZH_X04_0223_103:0684b24	摩尼寶聚一切莊嚴具聚如意摩尼聚皆如大山又	103	摩 尼 寶 聚 一 切 莊 嚴 具 聚 如 意 摩 尼 聚 皆 如 大 山 又 
ZH_X04_0223_103:0684c01	復示現一切華一切鬘一切香一切燒香一切塗香	103	復 示 現 一 切 華 一 切 鬘 一 切 香 一 切 燒 香 一 切 塗 香 
ZH_X04_0223_103:0684c02	一切衣服一切幢幡一切音樂一切五欲娛樂之具	103	一 切 衣 服 一 切 幢 幡 一 切 音 樂 一 切 五 欲 娛 樂 之 具 
ZH_X04_0223_103:0684c03	皆如山積及現無數百千萬億諸童女眾而彼大天	103	皆 如 山 積 及 現 無 數 百 千 萬 億 諸 童 女 眾 而 彼 大 天 
ZH_X04_0223_103:0684c04	告善財言善男子可取此物供養如來修諸福德并	103	告 善 財 言 善 男 子 可 取 此 物 供養如來 修 諸 福 德 并 
ZH_X04_0223_103:0684c05	施一切攝取眾生令其修學檀波羅蜜能捨難捨善	103	施 一 切 攝 取 眾 生 令 其 修 學 檀 波 羅 蜜 能 捨 難 捨 善 
ZH_X04_0223_103:0684c06	男子如我為汝示現此物教汝行施為一切眾生悉	103	男 子 如 我 為 汝 示 現 此 物 教 汝 行 施 為 一 切 眾 生 悉 
ZH_X04_0223_103:0684c07	亦如是皆令以此善根熏習於三寶所善知識所恭	103	亦 如 是 皆 令 以 此 善 根 熏 習 於 三 寶 所 善 知 識 所 恭 
ZH_X04_0223_103:0684c08	敬供養增長善法發於無上菩提之意善男子若有	103	敬 供 養 增 長 善 法 發 於 無上菩提 之 意 善 男 子 若 有 
ZH_X04_0223_103:0684c09	眾生貪著五欲自放逸者為其示現不淨境界若有	103	眾 生 貪 著 五 欲 自 放 逸 者 為 其 示 現 不 淨 境 界 若 有 
ZH_X04_0223_103:0684c10	眾生瞋恚憍慢多諍競者為其示現極可怖形如羅	103	眾 生 瞋 恚 憍 慢 多 諍 競 者 為 其 示 現 極 可 怖 形 如 羅 
ZH_X04_0223_103:0684c11	剎等飲血噉肉令其見已驚恐惶懼心意調柔捨離	103	剎 等 飲 血 噉 肉 令 其 見 已 驚 恐 惶 懼 心 意 調 柔 捨 離 
ZH_X04_0223_103:0684c12	怨結若有眾生昏沈嬾惰為其示現王賊水火及諸	103	怨 結 若 有 眾 生 昏 沈 嬾 惰 為 其 示 現 王 賊 水 火 及 諸 
ZH_X04_0223_103:0684c13	重疾令其見已心生惶怖知有憂苦而自勉策以如	103	重 疾 令 其 見 已 心 生 惶 怖 知 有 憂 苦 而 自 勉 策 以 如 
ZH_X04_0223_103:0684c14	是等種種方便令捨一切諸不善行修行善法令除	103	是 等 種 種 方 便 令 捨 一 切 諸 不 善 行 修 行 善 法 令 除 
ZH_X04_0223_103:0684c15	一切波羅蜜障具波羅蜜令起一切障礙險道到無	103	一 切 波 羅 蜜 障 具 波 羅 蜜 令 起 一 切 障 礙 險 道 到 無 
ZH_X04_0223_103:0684c16	障處善男子我唯知此雲網解脫如諸菩薩摩訶薩	103	障 處 善 男 子 我 唯 知 此 雲 網 解 脫 如 諸 菩薩摩訶薩 
ZH_X04_0223_103:0684c17	猶如帝釋已能摧伏一切煩惱阿脩羅軍猶如大水	103	猶 如 帝 釋 已 能 摧 伏 一切煩惱 阿 脩 羅 軍 猶 如 大 水 
ZH_X04_0223_103:0684c18	普能消滅一切眾生諸煩惱火猶如猛火普能乾竭	103	普 能 消 滅 一 切 眾 生 諸 煩 惱 火 猶 如 猛 火 普 能 乾 竭 
ZH_X04_0223_103:0684c19	一切眾生諸愛欲水猶如大風普能吹倒一切眾生	103	一 切 眾 生 諸 愛 欲 水 猶 如 大 風 普 能 吹 倒 一 切 眾 生 
ZH_X04_0223_103:0684c20	諸見取幢猶如金剛悉能摧破一切眾生諸我見山	103	諸 見 取 幢 猶如金剛 悉 能 摧 破 一 切 眾 生 諸 我 見 山 
ZH_X04_0223_103:0684c21	而我云何能知能說彼功德行善男子此閻浮提摩	103	而 我 云 何 能 知 能 說 彼 功 德 行 善 男 子 此 閻 浮 提 摩 
ZH_X04_0223_103:0684c22	竭提國菩提場中有主地神其名安住汝詣彼問菩	103	竭 提 國 菩 提 場 中 有 主 地 神 其 名 安 住 汝 詣 彼 問 菩 
ZH_X04_0223_103:0684c23	薩云何學菩薩行修菩薩道善財童子禮大天足遶	103	薩 云 何 學 菩 薩 行 修菩薩道 善 財 童 子 禮 大 天 足 遶 
ZH_X04_0223_103:0684c24	無數帀辭退而去。	103	無 數 帀 辭 退 而 去  
ZH_X04_0223_103:0685a01	【論】第一正入當位法門中從爾時善財童子已下	103	 論  第 一 正 入 當 位 法 門 中 從 爾 時 善 財 童 子 已 下 
ZH_X04_0223_103:0685a02	至我唯知此雲網解脫門於此段中約立五門一	103	至 我 唯 知 此 雲 網 解 脫 門 於 此 段 中 約 立 五 門 一 
ZH_X04_0223_103:0685a03	念善知識教思惟升進二漸次遊行至有門城三	103	念 善 知 識 教 思 惟 升 進 二 漸 次 遊 行 至 有 門 城 三 
ZH_X04_0223_103:0685a04	推問諸人大天在所四知其所在往詣頂禮申請	103	推 問 諸 人 大 天 在 所 四 知 其 所 在 往 詣 頂 禮 申 請 
ZH_X04_0223_103:0685a05	所求五時大天出四長手取四大海水用洗其面	103	所 求 五 時 大 天 出 四 長 手 取 四 大 海 水 用 洗 其 面 
ZH_X04_0223_103:0685a06	持金華以散善財然為說法隨文釋義者出四長	103	持 金 華 以 散 善 財 然 為 說 法 隨 文 釋 義 者 出 四 長 
ZH_X04_0223_103:0685a07	手取四大海水用自洗其面者明發大菩提心者	103	手 取 四 大 海 水 用 自 洗 其 面 者 明 發 大菩提心 者 
ZH_X04_0223_103:0685a08	難得難見取四大海水用洗面者明貴發心者洗	103	難 得 難 見 取 四 大 海 水 用 洗 面 者 明 貴 發 心 者 洗 
ZH_X04_0223_103:0685a09	面方觀持諸金華以散善財者明貴重而觀貴敬	103	面 方 觀 持 諸 金 華 以 散 善 財 者 明 貴 重 而 觀 貴 敬 
ZH_X04_0223_103:0685a10	供養能發大菩提心者故又表四長手取四大海	103	供 養 能 發 大菩提心 者 故 又 表 四 長 手 取 四 大 海 
ZH_X04_0223_103:0685a11	水以四無量心四攝法攝眾生故用洗面者明以	103	水 以 四無量心 四 攝 法 攝 眾 生 故 用 洗 面 者 明 以 
ZH_X04_0223_103:0685a12	大悲水以智從用觀察眾生恒攝受也如芬陀利	103	大 悲 水 以 智 從 用 觀 察 眾 生 恒 攝 受 也 如 芬 陀 利 
ZH_X04_0223_103:0685a13	華者百葉白蓮華也明端正香潔人皆樂見菩薩	103	華 者 百 葉 白 蓮 華 也 明 端 正 香 潔 人 皆 樂 見 菩 薩 
ZH_X04_0223_103:0685a14	亦爾心端行正能說法香熏澤人心皆令解脫人	103	亦 爾 心 端 行 正 能 說 法 香 熏 澤 人 心 皆 令 解 脫 人 
ZH_X04_0223_103:0685a15	皆樂見善男子我已成就雲網法門者明大悲雲	103	皆 樂 見 善 男 子 我 已 成 就 雲 網 法 門 者 明 大 悲 雲 
ZH_X04_0223_103:0685a16	普覆一切雨教如網漉眾生故善財問言此法門	103	普 覆 一 切 雨 教 如 網 漉 眾 生 故 善 財 問 言 此 法 門 
ZH_X04_0223_103:0685a17	境界云何如下所明金銀琉璃頗棃硨磲瑪瑙火	103	境 界 云 何 如 下 所 明 金 銀 琉 璃 頗 棃 硨 磲 瑪 瑙 火 
ZH_X04_0223_103:0685a18	燄寶離垢寶大光明寶寶纓絡寶耳璫及寶冠寶	103	燄 寶 離 垢 寶 大 光 明 寶 寶 纓 絡 寶 耳 璫 及 寶 冠 寶 
ZH_X04_0223_103:0685a19	釧寶鎻珠網種種摩尼等及華鬘香一切衣服音	103	釧 寶 鎻 珠 網 種 種 摩 尼 等 及 華 鬘 香 一 切 衣 服 音 
ZH_X04_0223_103:0685a20	樂等具皆如山聚及無數百千億諸童女眾而彼	103	樂 等 具 皆 如 山 聚 及 無 數 百 千 億 諸 童 女 眾 而 彼 
ZH_X04_0223_103:0685a21	大天授與善財令其捨施攝受眾生具如經廣說	103	大 天 授 與 善 財 令 其 捨 施 攝 受 眾 生 具 如 經 廣 說 
ZH_X04_0223_103:0685a22	及所教饒益眾生之行如經廣明此是第九無縛	103	及 所 教 饒 益 眾 生 之 行 如 經 廣 明 此 是 第 九 無 縛 
ZH_X04_0223_103:0685a23	無著解脫迴向行中善知識以力波羅蜜為主餘	103	無 著 解 脫 迴 向 行 中 善 知 識 以 力波羅蜜 為 主 餘 
ZH_X04_0223_103:0685a24	九為伴約智門中諸位同治約位門中偏治處於	103	九 為 伴 約 智 門 中 諸 位 同 治 約 位 門 中 偏 治 處 於 
ZH_X04_0223_103:0685b01	三界菩薩人天眾中說法不自在障令得自在入	103	三 界 菩 薩 人 天 眾 中 說 法 不 自 在 障 令 得 自 在 入 
ZH_X04_0223_103:0685b02	於靈智神化自在轉正法輪第二推德升進中從	103	於 靈 智 神 化 自 在 轉正法輪 第 二 推 德 升 進 中 從 
ZH_X04_0223_103:0685b03	如諸菩薩摩訶薩已下至辭退而去有十行經約	103	如 諸 菩薩摩訶薩 已 下 至 辭 退 而 去 有 十 行 經 約 
ZH_X04_0223_103:0685b04	立五門一推德升進二示善知識所在云在閻浮	103	立 五 門 一 推 德 升 進 二 示 善 知 識 所 在 云 在 閻 浮 
ZH_X04_0223_103:0685b05	提摩竭提國菩提場中三舉善知識名有地神名	103	提 摩 竭 提 國 菩 提 場 中 三 舉 善 知 識 名 有 地 神 名 
ZH_X04_0223_103:0685b06	安住四勸詣彼問五禮敬辭去隨文釋義者問曰	103	安 住 四 勸 詣 彼 問 五 禮 敬 辭 去 隨 文 釋 義 者 問 曰 
ZH_X04_0223_103:0685b07	何故不云南方云閻浮提摩竭提國菩薩場中有	103	何 故 不 云 南 方 云 閻 浮 提 摩 竭 提 國 菩 薩 場 中 有 
ZH_X04_0223_103:0685b08	地神名安住者答此同十住中第十灌頂住迴彼	103	地 神 名 安 住 者 答 此 同 十 住 中 第 十 灌 頂 住 迴 彼 
ZH_X04_0223_103:0685b09	解脫入於生死令隨智行大慈悲饒益眾生悉圓	103	解 脫 入 於 生 死 令 隨 智 行 大 慈 悲 饒 益 眾 生 悉 圓 
ZH_X04_0223_103:0685b10	滿故普云閻浮提無別偏求此以等法界迴向法	103	滿 故 普 云 閻 浮 提 無 別 偏 求 此 以 等 法 界 迴 向 法 
ZH_X04_0223_103:0685b11	如是故又菩提場主地神是總攝義故十地倣此	103	如 是 故 又 菩 提 場 主 地 神 是 總 攝 義 故 十 地 倣 此 
ZH_X04_0223_103:0685b12	樣式摩竭提國者前已釋也菩提場主地神者已	103	樣 式 摩 竭 提 國 者 前 已 釋 也 菩 提 場 主 地 神 者 已 
ZH_X04_0223_103:0685b13	前明天神主智圓滿此云地神主慈悲圓滿表地	103	前 明 天 神 主 智 圓 滿 此 云 地 神 主 慈 悲 圓 滿 表 地 
ZH_X04_0223_103:0685b14	能荷負萬有長養眾生故以表慈悲處下生諸法	103	能 荷 負 萬 有 長 養 眾 生 故 以 表 慈 悲 處 下 生 諸 法 
ZH_X04_0223_103:0685b15	門育載荷負眾生皆令離生死苦故以地神表之	103	門 育 載 荷 負 眾 生 皆 令 離 生 死 苦 故 以 地 神 表 之 
ZH_X04_0223_103:0685b16	亦明地神是此位菩薩主持即是此方坤神也明	103	亦 明 地 神 是 此 位 菩 薩 主 持 即 是 此 方 坤 神 也 明 
ZH_X04_0223_103:0685b17	大悲厚載萬物菩提場中者此位會菩提理智慈	103	大 悲 厚 載 萬 物 菩 提 場 中 者 此 位 會 菩 提 理 智 慈 
ZH_X04_0223_103:0685b18	悲五法為一皆圓滿故名安住神者於此五法齊	103	悲 五 法 為 一 皆 圓 滿 故 名 安 住 神 者 於 此 五 法 齊 
ZH_X04_0223_103:0685b19	圓無所傾動故。	103	圓 無 所 傾 動 故  
ZH_X04_0223_103:0685b20	第十菩提場安住神主等法界無量迴向。	103	第 十 菩 提 場 安 住 神 主 等 法 界 無 量 迴 向  
ZH_X04_0223_103:0685b21	【經】爾時善財童子漸次遊行趣摩竭提國菩薩場內	103	 經  爾 時 善 財 童 子 漸 次 遊 行 趣 摩 竭 提 國 菩 薩 場 內 
ZH_X04_0223_103:0685b22	安住神所百萬地神同在其中更相謂言此來童子	103	安 住 神 所 百 萬 地 神 同 在 其 中 更 相 謂 言 此 來 童 子 
ZH_X04_0223_103:0685b23	即是佛藏必當普為一切眾生作所依處必當普壞	103	即 是 佛 藏 必 當 普 為 一 切 眾 生 作 所 依 處 必 當 普 壞 
ZH_X04_0223_103:0685b24	一切眾生無明[穀-禾+卵]藏此人已生法王種中當以離垢	103	一 切 眾 生 無 明 [穀禾卵] 藏 此 人 已 生 法 王 種 中 當 以 離 垢 
ZH_X04_0223_103:0685c01	無礙法繒而冠其首當開智慧大珍寶藏摧伏一切	103	無 礙 法 繒 而 冠 其 首 當 開 智 慧 大 珍 寶 藏 摧 伏 一 切 
ZH_X04_0223_103:0685c02	邪論異道時安住等百萬地神放大光明徧照三千	103	邪 論 異 道 時 安 住 等 百 萬 地 神 放大光明 徧 照 三 千 
ZH_X04_0223_103:0685c03	大千世界普令大地同時震吼種種寶物處處莊嚴	103	大千世界 普 令 大 地 同 時 震 吼 種 種 寶 物 處 處 莊 嚴 
ZH_X04_0223_103:0685c04	影潔光流遞相鑒徹一切葉樹俱時生長一切華樹	103	影 潔 光 流 遞 相 鑒 徹 一 切 葉 樹 俱 時 生 長 一 切 華 樹 
ZH_X04_0223_103:0685c05	咸共開敷一切果樹靡不成熟一切河流遞相灌注	103	咸 共 開 敷 一 切 果 樹 靡 不 成 熟 一 切 河 流 遞 相 灌 注 
ZH_X04_0223_103:0685c06	一切池沼悉皆盈滿雨細香雨徧灑其地風來吹華	103	一 切 池 沼 悉 皆 盈 滿 雨 細 香 雨 徧 灑 其 地 風 來 吹 華 
ZH_X04_0223_103:0685c07	普散其上無數音樂一時俱奏天莊嚴具咸出美音	103	普 散 其 上 無 數 音 樂 一 時 俱 奏 天 莊 嚴 具 咸 出 美 音 
ZH_X04_0223_103:0685c08	牛王象王師子王等皆生歡喜踊躍哮吼猶如大山	103	牛 王 象 王 師 子 王 等 皆 生 歡喜踊躍 哮 吼 猶 如 大 山 
ZH_X04_0223_103:0685c09	相擊出聲百千伏藏自然踊現時安住地神告善財	103	相 擊 出 聲 百 千 伏 藏 自 然 踊 現 時 安 住 地 神 告 善 財 
ZH_X04_0223_103:0685c10	言善來童子汝於此地曾種善根我為汝現汝欲見	103	言 善 來 童 子 汝 於 此 地 曾 種 善 根 我 為 汝 現 汝 欲 見 
ZH_X04_0223_103:0685c11	不爾時善財禮地神足遶無數帀合掌而立白言聖	103	不 爾 時 善 財 禮 地 神 足 遶 無 數 帀 合 掌 而 立 白 言 聖 
ZH_X04_0223_103:0685c12	者唯然欲見時安住地神以足按地百千億阿僧祇	103	者 唯 然 欲 見 時 安 住 地 神 以 足 按 地 百 千 億 阿 僧 祇 
ZH_X04_0223_103:0685c13	寶藏自然踊出告言善男子今此寶藏隨逐於汝是	103	寶 藏 自 然 踊 出 告 言 善 男 子 今 此 寶 藏 隨 逐 於 汝 是 
ZH_X04_0223_103:0685c14	汝往昔善根果報是汝福力之所攝受汝應隨意自	103	汝 往 昔 善 根 果 報 是 汝 福 力 之 所 攝 受 汝 應 隨 意 自 
ZH_X04_0223_103:0685c15	在受用善男子我得菩薩解脫名不可壞智慧藏常	103	在 受 用 善 男 子 我 得 菩 薩 解 脫 名 不 可 壞 智 慧 藏 常 
ZH_X04_0223_103:0685c16	以此法成就眾生善男子我憶自從然燈佛來常隨	103	以 此 法 成 就 眾 生 善 男 子 我 憶 自 從 然 燈 佛 來 常 隨 
ZH_X04_0223_103:0685c17	菩薩恭敬守護觀察菩薩所有心行智慧境界一切	103	菩 薩 恭 敬 守 護 觀 察 菩 薩 所 有 心 行 智 慧 境 界 一 切 
ZH_X04_0223_103:0685c18	誓願諸清淨行一切三昧廣大神通大自在力無能	103	誓 願 諸 清 淨 行 一 切 三 昧 廣 大 神 通 大 自 在 力 無 能 
ZH_X04_0223_103:0685c19	壞法徧往一切諸佛國土普受一切諸如來記轉於	103	壞 法 徧 往 一切諸佛 國 土 普 受 一切諸如來 記 轉 於 
ZH_X04_0223_103:0685c20	一切諸佛法輪廣說一切脩多羅門大法光明普皆	103	一切諸佛 法 輪 廣 說 一 切 脩 多 羅 門 大 法 光 明 普 皆 
ZH_X04_0223_103:0685c21	照耀教化調伏一切眾生示現一切諸佛神變我皆	103	照 耀 教 化 調 伏 一 切 眾 生 示 現 一切諸佛 神 變 我 皆 
ZH_X04_0223_103:0685c22	能領受皆能憶持善男子乃往古世過須彌山微塵	103	能 領 受 皆 能 憶 持 善 男 子 乃往古世 過 須 彌 山 微 塵 
ZH_X04_0223_103:0685c23	數劫有劫名莊嚴世界名月幢佛號妙眼於彼佛所	103	數 劫 有 劫 名 莊 嚴 世 界 名 月 幢 佛 號 妙 眼 於 彼 佛 所 
ZH_X04_0223_103:0685c24	得此法門善男子我於此法門若入若出修習增長	103	得 此 法 門 善 男 子 我 於 此 法 門 若 入 若 出 修 習 增 長 
ZH_X04_0223_103:0686a01	常見諸佛未曾捨離始從初得乃至賢劫於其中間	103	常見諸佛 未 曾 捨 離 始 從 初 得 乃 至 賢 劫 於其中間 
ZH_X04_0223_103:0686a02	值遇不可說不可說佛剎微塵數如來應正等覺悉	103	值 遇 不可說不可說 佛 剎 微 塵 數 如來應正等覺 悉 
ZH_X04_0223_103:0686a03	皆承事恭敬供養亦見彼佛詣菩提座現大神力亦	103	皆 承 事 恭敬供養 亦 見 彼 佛 詣 菩 提 座 現 大 神 力 亦 
ZH_X04_0223_103:0686a04	見彼佛所有一切功德善根善男子我唯知此不可	103	見 彼 佛 所有一切 功 德 善 根 善 男 子 我 唯 知 此 不 可 
ZH_X04_0223_103:0686a05	壞智慧藏法門如諸菩薩摩訶薩常隨諸佛能持一	103	壞 智 慧 藏 法 門 如 諸 菩薩摩訶薩 常 隨 諸 佛 能 持 一 
ZH_X04_0223_103:0686a06	切諸佛所說入一切佛甚深智慧念念充徧一切法	103	切 諸佛所說 入 一 切 佛 甚 深 智 慧 念 念 充 徧 一 切 法 
ZH_X04_0223_103:0686a07	界等如來身生諸佛心具諸佛法作諸佛事而我云	103	界 等 如 來 身 生 諸 佛 心 具 諸 佛 法 作諸佛事 而 我 云 
ZH_X04_0223_103:0686a08	何能知能說彼功德行善男子此閻浮提摩竭提國	103	何 能 知 能 說 彼 功 德 行 善 男 子 此 閻 浮 提 摩 竭 提 國 
ZH_X04_0223_103:0686a09	迦毗羅城有主夜神名婆珊婆演底汝詣彼問菩薩	103	迦 毗 羅 城 有 主 夜 神 名 婆珊婆演底 汝 詣 彼 問 菩 薩 
ZH_X04_0223_103:0686a10	云何學菩薩行修菩薩道時善財童子禮地神足遶	103	云 何 學 菩 薩 行 修菩薩道 時 善 財 童 子 禮 地 神 足 遶 
ZH_X04_0223_103:0686a11	無數帀殷勤瞻仰辭退而去。	103	無 數 帀 殷 勤 瞻 仰 辭 退 而 去  
ZH_X04_0223_103:0686a12	【論】第一正入當位法門中從爾時善財童子已下	103	 論  第 一 正 入 當 位 法 門 中 從 爾 時 善 財 童 子 已 下 
ZH_X04_0223_103:0686a13	至我唯知此不可壞智慧藏法門於此段中約立	103	至 我 唯 知 此 不 可 壞 智 慧 藏 法 門 於 此 段 中 約 立 
ZH_X04_0223_103:0686a14	五門一漸次遊行趣摩竭提國菩提場內安住神	103	五 門 一 漸 次 遊 行 趣 摩 竭 提 國 菩 提 場 內 安 住 神 
ZH_X04_0223_103:0686a15	所二百萬地神同在其中同共稱歎善財至德三	103	所 二 百 萬 地 神 同 在 其 中 同 共 稱 歎 善 財 至 德 三 
ZH_X04_0223_103:0686a16	百萬地神放大光明照大千界普皆震吼莊嚴大	103	百 萬 地 神 放大光明 照 大 千 界 普 皆 震 吼 莊 嚴 大 
ZH_X04_0223_103:0686a17	地四示善財往業善根五舉自行法門名菩薩不	103	地 四 示 善 財 往 業 善 根 五 舉 自 行 法 門 名 菩 薩 不 
ZH_X04_0223_103:0686a18	可壞智慧藏解脫門授與善財隨文釋義者百萬	103	可 壞 智 慧 藏 解 脫 門 授 與 善 財 隨 文 釋 義 者 百 萬 
ZH_X04_0223_103:0686a19	地神表大慈悲行圓滿故咸放光明照三千大千	103	地 神 表 大 慈 悲 行 圓 滿 故 咸 放 光 明 照 三千大千 
ZH_X04_0223_103:0686a20	世界者明智滿悲圓又三千大千世界一時震吼	103	世 界 者 明 智 滿 悲 圓 又 三千大千世界 一 時 震 吼 
ZH_X04_0223_103:0686a21	者明善財至此位智悲總圓涅槃染淨業謝福增	103	者 明 善 財 至 此 位 智 悲 總 圓 涅 槃 染 淨 業 謝 福 增 
ZH_X04_0223_103:0686a22	報現致使如然地神以足指按地百千億阿僧祇	103	報 現 致 使 如 然 地 神 以 足 指 按 地 百 千 億 阿 僧 祇 
ZH_X04_0223_103:0686a23	寶藏自然踊出者表善財自行所及故足指按地	103	寶 藏 自 然 踊 出 者 表 善 財 自 行 所 及 故 足 指 按 地 
ZH_X04_0223_103:0686a24	又表善財始發行入此位故既入此位報境便現	103	又 表 善 財 始 發 行 入 此 位 故 既 入 此 位 報 境 便 現 
ZH_X04_0223_103:0686b01	所現寶藏是也初舉地神自行報果後舉善財行	103	所 現 寶 藏 是 也 初 舉 地 神 自 行 報 果 後 舉 善 財 行 
ZH_X04_0223_103:0686b02	所及處我得菩薩解脫名不可壞智慧藏者明悲	103	所 及 處 我 得 菩 薩 解 脫 名 不 可 壞 智 慧 藏 者 明 悲 
ZH_X04_0223_103:0686b03	從智起即無可壞故藏者以法界行無智不含無	103	從 智 起 即 無 可 壞 故 藏 者 以 法 界 行 無 智 不 含 無 
ZH_X04_0223_103:0686b04	悲不滿無生不濟無苦不救智悲徧周名之為藏	103	悲 不 滿 無 生 不 濟 無 苦 不 救 智 悲 徧 周 名 之 為 藏 
ZH_X04_0223_103:0686b05	於行不著名為解脫凡所差別智中所行大慈大	103	於 行 不 著 名 為 解 脫 凡 所 差 別 智 中 所 行 大 慈 大 
ZH_X04_0223_103:0686b06	悲皆是菩薩行故唯法身根本智是佛也善男子	103	悲 皆 是 菩 薩 行 故 唯 法 身 根 本 智 是 佛 也 善 男 子 
ZH_X04_0223_103:0686b07	我憶自從然燈佛來常隨菩薩恭敬守護觀察菩	103	我 憶 自 從 然 燈 佛 來 常 隨 菩 薩 恭 敬 守 護 觀 察 菩 
ZH_X04_0223_103:0686b08	薩所有心行者明從根本智起差別智學慈悲行	103	薩 所 有 心 行 者 明 從 根 本 智 起 差 別 智 學 慈 悲 行 
ZH_X04_0223_103:0686b09	也乃至如下廣明善男子乃往古世過須彌山微	103	也 乃 至 如 下 廣 明 善 男 子 乃往古世 過 須 彌 山 微 
ZH_X04_0223_103:0686b10	塵數劫有劫名莊嚴世界名月幢佛號妙眼於彼	103	塵 數 劫 有 劫 名 莊 嚴 世 界 名 月 幢 佛 號 妙 眼 於 彼 
ZH_X04_0223_103:0686b11	佛所得此法門乃至不可說不可說佛剎微塵數	103	佛 所 得 此 法 門 乃 至 不可說不可說 佛 剎 微 塵 數 
ZH_X04_0223_103:0686b12	如來應正等覺悉皆承事者明大悲行深廣自不	103	如來應正等覺 悉 皆 承 事 者 明 大 悲 行 深 廣 自 不 
ZH_X04_0223_103:0686b13	求安乃至示成正覺入涅槃總是菩薩行收妙眼	103	求 安 乃 至 示 成 正 覺 入 涅 槃 總 是 菩 薩 行 收 妙 眼 
ZH_X04_0223_103:0686b14	如來及世界總是智慈自己之法故如毗盧遮那	103	如 來 及 世 界 總 是 智 慈 自 己 之 法 故 如 毗 盧 遮 那 
ZH_X04_0223_103:0686b15	如來處道滿圓極之報身報土如是菩薩行無始	103	如 來 處 道 滿 圓 極 之 報 身 報 土 如 是 菩 薩 行 無 始 
ZH_X04_0223_103:0686b16	無終是尋常家事周滿十方如因陀羅網也自從	103	無 終 是 尋 常 家 事 周 滿 十 方 如 因 陀 羅 網 也 自 從 
ZH_X04_0223_103:0686b17	此已去入十地位中所論發心近遠皆是多表大	103	此 已 去 入 十 地 位 中 所 論 發 心 近 遠 皆 是 多 表 大 
ZH_X04_0223_103:0686b18	悲深廣不限其生及以劫量無始無終然亦不出	103	悲 深 廣 不 限 其 生 及 以 劫 量 無 始 無 終 然 亦 不 出 
ZH_X04_0223_103:0686b19	剎那之際也隨世多劫約智無時此是等法界無	103	剎 那 之 際 也 隨 世 多 劫 約 智 無 時 此 是 等 法 界 無 
ZH_X04_0223_103:0686b20	量迴向以智波羅蜜為主餘九為伴約智門中諸	103	量 迴 向 以 智波羅蜜 為 主 餘 九 為 伴 約 智 門 中 諸 
ZH_X04_0223_103:0686b21	位通治約位門中治出世智悲迴入生死中令自	103	位 通 治 約 位 門 中 治 出 世 智 悲 迴 入 生 死 中 令 自 
ZH_X04_0223_103:0686b22	在故已下推德升進入初地位中也善財童子善	103	在 故 已 下 推 德 升 進 入 初 地 位 中 也 善 財 童 子 善 
ZH_X04_0223_103:0686b23	知識十地位自此已後十箇地中修行一依安住	103	知 識 十 地 位 自 此 已 後 十 箇 地 中 修 行 一 依 安 住 
ZH_X04_0223_103:0686b24	地神所行智悲之行以彼十住十行位中出世智	103	地 神 所 行 智 悲 之 行 以 彼 十 住 十 行 位 中 出 世 智 
ZH_X04_0223_103:0686c01	悲之行猶多滯淨以十迴向大願和融世出世間	103	悲 之 行 猶 多 滯 淨 以 十 迴 向 大 願 和 融 世出世間 
ZH_X04_0223_103:0686c02	真俗二智使恒處世間行大慈悲智無染淨雖處	103	真 俗 二 智 使 恒 處 世 間 行 大 慈 悲 智 無 染 淨 雖 處 
ZH_X04_0223_103:0686c03	世間如淨蓮華處水不污開敷菡萏色香第一菩	103	世 間 如 淨 蓮 華 處 水 不 污 開 敷 菡 萏 色 香 第 一 菩 
ZH_X04_0223_103:0686c04	薩處世大悲行華開敷功德第一如下九箇天神	103	薩 處 世 大 悲 行 華 開 敷 功 德 第 一 如 下 九 箇 天 神 
ZH_X04_0223_103:0686c05	一箇瞿波總是女類竝是俗流無出家之類明以	103	一 箇 瞿 波 總 是 女 類 竝 是 俗 流 無 出 家 之 類 明 以 
ZH_X04_0223_103:0686c06	前出世間入於世間如迴向法長養大悲以女表	103	前 出 世 間 入 於 世 間 如 迴 向 法 長 養 大 悲 以 女 表 
ZH_X04_0223_103:0686c07	之夜神者以明入於世間無明大夜以法照凡令	103	之 夜 神 者 以 明 入 於 世 間 無 明 大 夜 以 法 照 凡 令 
ZH_X04_0223_103:0686c08	開敷明解故以出纏妙智入俗接生名之為神亦	103	開 敷 明 解 故 以 出 纏 妙 智 入 俗 接 生 名 之 為 神 亦 
ZH_X04_0223_103:0686c09	以慈悲之行處於天地晝夜之中以為神位主持	103	以 慈 悲 之 行 處 於 天 地 晝 夜 之 中 以 為 神 位 主 持 
ZH_X04_0223_103:0686c10	世間法則養眾生故以出家法以化初心智未具	103	世 間 法 則 養 眾 生 故 以 出 家 法 以 化 初 心 智 未 具 
ZH_X04_0223_103:0686c11	者若已智滿便為俗士現同外道工巧技術智增	103	者 若 已 智 滿 便 為 俗 士 現 同 外 道 工 巧 技 術 智 增 
ZH_X04_0223_103:0686c12	悲妙便入諸天地靈神位中主持世法祐護眾生	103	悲 妙 便 入 諸 天 地 靈 神 位 中 主 持 世 法 祐 護 眾 生 
ZH_X04_0223_103:0686c13	以其靈智十方應現各各不同然其本身不離一	103	以 其 靈 智 十 方 應 現 各各不同 然 其 本 身 不 離 一 
ZH_X04_0223_103:0686c14	切諸佛眾會而亦不壞十方示現佛身故應知如	103	切 諸 佛 眾 會 而 亦 不 壞 十 方 示 現 佛 身 故 應 知 如 
ZH_X04_0223_103:0686c15	是次第如是修學不滯其功第二推德升進中從	103	是 次 第 如 是 修 學 不 滯 其 功 第 二 推 德 升 進 中 從 
ZH_X04_0223_103:0686c16	如諸菩薩摩訶薩已下至辭退而去有七行半經	103	如 諸 菩薩摩訶薩 已 下 至 辭 退 而 去 有 七 行 半 經 
ZH_X04_0223_103:0686c17	約立五門一推德升進二示善知識所在云在此	103	約 立 五 門 一 推 德 升 進 二 示 善 知 識 所 在 云 在 此 
ZH_X04_0223_103:0686c18	閻浮提摩竭提國三舉城之名迦毗羅城四舉善	103	閻 浮 提 摩 竭 提 國 三 舉 城 之 名 迦 毗 羅 城 四 舉 善 
ZH_X04_0223_103:0686c19	知識名有夜神號婆珊婆演底五禮敬辭去隨文	103	知 識 名 有 夜 神 號 婆珊婆演底 五 禮 敬 辭 去 隨 文 
ZH_X04_0223_103:0686c20	釋義者城名迦毗羅者此云黃色此城上古有黃	103	釋 義 者 城 名 迦 毗 羅 者 此 云 黃 色 此 城 上 古 有 黃 
ZH_X04_0223_103:0686c21	頭仙於此修仙道故立名也表法中以夜神智會	103	頭 仙 於 此 修 仙 道 故 立 名 也 表 法 中 以 夜 神 智 會 
ZH_X04_0223_103:0686c22	中道合中宮黃色黃為福慶之名應真菩薩內懷	103	中 道 合 中 宮 黃 色 黃 為 福 慶 之 名 應 真 菩 薩 內 懷 
ZH_X04_0223_103:0686c23	白法外現黃色是福德之色故城名黃色摩竭提	103	白 法 外 現 黃 色 是 福 德 之 色 故 城 名 黃 色 摩 竭 提 
ZH_X04_0223_103:0686c24	國是如來示現成菩提道處明此位升進會本位	103	國 是 如 來 示 現 成 菩 提 道 處 明 此 位 升 進 會 本 位 
ZH_X04_0223_103:0687a01	故如十住中初位妙峯山頂以方便定力會佛出	103	故 如 十 住 中 初 位 妙 峯 山 頂 以 方 便 定 力 會 佛 出 
ZH_X04_0223_103:0687a02	纏智慧妙理之體此十地中初地菩薩位會如來	103	纏 智 慧 妙 理 之 體 此 十 地 中 初 地 菩 薩 位 會 如 來 
ZH_X04_0223_103:0687a03	智慧入纏大慈悲中菩提果故已後例然神名婆	103	智 慧 入 纏 大 慈 悲 中 菩 提 果 故 已 後 例 然 神 名 婆 
ZH_X04_0223_103:0687a04	珊婆演底者此云主當春生為此神主當眾生春	103	珊 婆 演 底 者 此 云 主 當 春 生 為 此 神 主 當 眾 生 春 
ZH_X04_0223_103:0687a05	生諸苗稼也表法中是主當初地菩薩升進春生	103	生 諸 苗 稼 也 表 法 中 是 主 當 初 地 菩 薩 升 進 春 生 
ZH_X04_0223_103:0687a06	萬行之苗稼也以能常於生死海破一切眾生無	103	萬 行 之 苗 稼 也 以 能 常 於 生 死 海 破 一 切 眾 生 無 
ZH_X04_0223_103:0687a07	明闇故名為夜天又智自在故名之為天。	103	明 闇 故 名 為 夜 天 又 智 自 在 故 名 之 為 天  
ZH_X04_0223_103:0687a08	第四十地位中善知識第一迦毗羅城婆珊婆演	103	第 四 十 地 位 中 善 知 識 第 一 迦 毗 羅 城 婆 珊 婆 演 
ZH_X04_0223_103:0687a09	底夜神主歡喜地。	103	底 夜 神 主 歡 喜 地  
ZH_X04_0223_103:0687a10	【經】爾時善財童子一心思惟安住神教憶持菩薩不	103	 經  爾 時 善 財 童 子 一 心 思 惟 安 住 神 教 憶 持 菩 薩 不 
ZH_X04_0223_103:0687a11	可沮壞智藏解脫修其三昧學其軌則觀其遊戲入	103	可 沮 壞 智 藏 解 脫 修 其 三 昧 學 其 軌 則 觀 其 遊 戲 入 
ZH_X04_0223_103:0687a12	其微妙得其智慧達其平等知其無邊測其甚深漸	103	其 微 妙 得 其 智 慧 達 其 平 等 知 其 無 邊 測 其 甚 深 漸 
ZH_X04_0223_103:0687a13	次遊行至於彼城從東門入佇立未久便見日沒心	103	次 遊 行 至 於 彼 城 從 東 門 入 佇 立 未 久 便 見 日 沒 心 
ZH_X04_0223_103:0687a14	念隨順諸菩薩教渴仰欲見彼主夜神於善知識生	103	念 隨 順 諸 菩 薩 教 渴 仰 欲 見 彼 主 夜 神 於 善 知 識 生 
ZH_X04_0223_103:0687a15	如來想復作是念由善知識得周徧眼普能明見十	103	如 來 想 復 作 是 念 由 善 知 識 得 周 徧 眼 普 能 明 見 十 
ZH_X04_0223_103:0687a16	方境界由善知識得廣大解普能了達一切所緣由	103	方 境 界 由 善 知 識 得 廣 大 解 普 能 了 達 一 切 所 緣 由 
ZH_X04_0223_103:0687a17	善知識得三昧眼普能觀察一切法門由善知識得	103	善 知 識 得 三 昧 眼 普 能 觀 察 一切法門 由 善 知 識 得 
ZH_X04_0223_103:0687a18	智慧眼普能明照十方剎海作是念時見彼夜神於	103	智 慧 眼 普 能 明 照 十 方 剎 海 作 是 念 時 見 彼 夜 神 於 
ZH_X04_0223_103:0687a19	虗空中處寶樓閣香蓮華藏師子之座身真金色目	103	虗 空 中 處 寶 樓 閣 香 蓮 華 藏 師 子 之 座 身 真 金 色 目 
ZH_X04_0223_103:0687a20	髮紺青形貌端嚴見者歡喜眾寶纓絡以為嚴飾身	103	髮 紺 青 形貌端嚴 見 者 歡 喜 眾 寶 纓 絡 以 為 嚴 飾 身 
ZH_X04_0223_103:0687a21	服朱衣首戴梵冠一切星宿炳然在體於其身上一	103	服 朱 衣 首 戴 梵 冠 一 切 星 宿 炳 然 在 體 於 其 身 上 一 
ZH_X04_0223_103:0687a22	一毛孔皆現化度無量無數惡道眾生令其免離險	103	一 毛 孔 皆 現 化 度 無量無數 惡 道 眾 生 令 其 免 離 險 
ZH_X04_0223_103:0687a23	難之像是諸眾生或生人中或生天上或有趣向二	103	難 之 像 是 諸 眾 生 或 生 人 中 或 生 天 上 或 有 趣 向 二 
ZH_X04_0223_103:0687a24	乘菩提或有修行一切智道又彼一一諸毛孔中示	103	乘 菩 提 或 有 修 行 一 切 智 道 又 彼 一 一 諸 毛 孔 中 示 
ZH_X04_0223_103:0687b01	現種種教化方便或為現身或為說法或為示現聲	103	現 種 種 教化方便 或 為 現 身 或 為 說 法 或 為 示 現 聲 
ZH_X04_0223_103:0687b02	聞乘道或為示現獨覺乘道或為示現諸菩薩行菩	103	聞 乘 道 或 為 示 現 獨 覺 乘 道 或 為 示 現 諸 菩 薩 行 菩 
ZH_X04_0223_103:0687b03	薩勇猛菩薩三昧菩薩自在菩薩住處菩薩觀察菩	103	薩 勇 猛 菩 薩 三 昧 菩 薩 自 在 菩 薩 住 處 菩 薩 觀 察 菩 
ZH_X04_0223_103:0687b04	薩師子頻伸菩薩解脫遊戲如是種種成熟眾生善	103	薩 師 子 頻 伸 菩 薩 解 脫 遊 戲 如 是 種 種 成 熟 眾 生 善 
ZH_X04_0223_103:0687b05	財童子見聞此已心大歡喜以身投地禮夜神足遶	103	財 童 子 見 聞 此 已 心大歡喜 以 身 投 地 禮 夜 神 足 遶 
ZH_X04_0223_103:0687b06	無數帀於前合掌而作是言聖者我已先發阿耨多	103	無 數 帀 於 前 合 掌 而 作 是 言 聖 者 我 已 先 發 阿 耨 多 
ZH_X04_0223_103:0687b07	羅三藐三菩提心我心冀望依善知識獲諸如來功	103	羅 三藐三菩提 心 我 心 冀 望 依善知識 獲 諸 如 來 功 
ZH_X04_0223_103:0687b08	德法藏唯願示我一切智道我行於中至十力地時	103	德 法 藏 唯 願 示 我 一 切 智 道 我 行 於 中 至 十 力 地 時 
ZH_X04_0223_103:0687b09	彼夜神告善財言善哉善哉善男子汝能深心敬善	103	彼 夜 神 告 善 財 言 善哉善哉 善 男 子 汝 能 深 心 敬 善 
ZH_X04_0223_103:0687b10	知識樂聞其語修行其教以修行故決定當得阿耨	103	知 識 樂 聞 其 語 修 行 其 教 以 修 行 故 決 定 當 得 阿 耨 
ZH_X04_0223_103:0687b11	多羅三藐三菩提善男子我得菩薩破一切眾生癡	103	多 羅 三藐三菩提 善 男 子 我 得 菩 薩 破 一 切 眾 生 癡 
ZH_X04_0223_103:0687b12	闇法光明解脫善男子我於惡慧眾生起大慈心於	103	闇 法 光 明 解 脫 善 男 子 我 於 惡 慧 眾 生 起 大 慈 心 於 
ZH_X04_0223_103:0687b13	不善業眾生起大悲心於作善業眾生起於喜心於	103	不 善 業 眾 生 起大悲心 於 作 善 業 眾 生 起 於 喜 心 於 
ZH_X04_0223_103:0687b14	善惡二行眾生起不二心於雜染眾生起令生清淨	103	善 惡 二 行 眾 生 起 不 二 心 於 雜 染 眾 生 起 令 生 清 淨 
ZH_X04_0223_103:0687b15	心於邪道眾生起令生正行心於劣解眾生起令興	103	心 於 邪 道 眾 生 起 令 生 正 行 心 於 劣 解 眾 生 起 令 興 
ZH_X04_0223_103:0687b16	大解心於樂生死眾生起令捨輪轉心於住二乘道	103	大 解 心 於 樂 生 死 眾 生 起 令 捨 輪 轉 心 於 住 二 乘 道 
ZH_X04_0223_103:0687b17	眾生起令住一切智心善男子我以得此解脫故常	103	眾 生 起 令 住 一切智心 善 男 子 我 以 得 此 解 脫 故 常 
ZH_X04_0223_103:0687b18	與如是心共相應善男子我於夜闇人靜鬼神盜賊	103	與 如 是 心 共 相 應 善 男 子 我 於 夜 闇 人 靜 鬼 神 盜 賊 
ZH_X04_0223_103:0687b19	諸惡眾生所遊行時密雲重霧惡風暴雨日月星宿	103	諸 惡 眾 生 所 遊 行 時 密 雲 重 霧 惡 風 暴 雨 日月星宿 
ZH_X04_0223_103:0687b20	並皆昏蔽不見色時見諸眾生若入於海若行於陸	103	並 皆 昏 蔽 不 見 色 時 見 諸 眾 生 若 入 於 海 若 行 於 陸 
ZH_X04_0223_103:0687b21	山林曠野諸險難處或遭盜賊或乏資糧或迷惑方	103	山 林 曠 野 諸 險 難 處 或 遭 盜 賊 或 乏 資 糧 或 迷 惑 方 
ZH_X04_0223_103:0687b22	隅或忘失道路慞惶憂怖不能自出我時即以種種	103	隅 或 忘 失 道 路 慞 惶 憂 怖 不 能 自 出 我 時 即 以 種 種 
ZH_X04_0223_103:0687b23	方便而救濟之為海難者示作船師魚王馬王龜王	103	方 便 而 救 濟 之 為 海 難 者 示 作 船 師 魚 王 馬 王 龜 王 
ZH_X04_0223_103:0687b24	象王阿脩羅王及以海神為彼眾生止惡風雨息大	103	象 王 阿 脩 羅 王 及 以 海 神 為 彼 眾 生 止 惡 風 雨 息 大 
ZH_X04_0223_103:0687c01	波浪引其道路示其洲岸令免怖畏悉得安隱復作	103	波 浪 引 其 道 路 示 其 洲 岸 令 免 怖 畏 悉 得 安 隱 復 作 
ZH_X04_0223_103:0687c02	是念以此善根迴施眾生願令捨離一切諸苦為在	103	是 念 以 此 善 根 迴 施 眾 生 願 令 捨 離 一 切 諸 苦 為 在 
ZH_X04_0223_103:0687c03	陸地一切眾生於夜闇中遭恐怖者現作日月及諸	103	陸 地 一 切 眾 生 於 夜 闇 中 遭 恐 怖 者 現 作 日 月 及 諸 
ZH_X04_0223_103:0687c04	星宿晨霞夕電種種光明或作屋宅或為人眾令其	103	星 宿 晨 霞 夕 電 種 種 光 明 或 作 屋 宅 或 為 人 眾 令 其 
ZH_X04_0223_103:0687c05	得免恐怖之厄復作是念以此善根迴施眾生悉令	103	得 免 恐 怖 之 厄 復 作 是 念 以 此 善 根 迴 施 眾 生 悉 令 
ZH_X04_0223_103:0687c06	除滅諸煩惱闇一切眾生有惜壽命有愛名聞有貪	103	除 滅 諸 煩 惱 闇 一 切 眾 生 有 惜 壽 命 有 愛 名 聞 有 貪 
ZH_X04_0223_103:0687c07	財寶有重官位有著男女有戀妻妾未稱所求多生	103	財 寶 有 重 官 位 有 著 男 女 有 戀 妻 妾 未 稱 所 求 多 生 
ZH_X04_0223_103:0687c08	憂怖我皆救濟令其離苦為行山險而留難者為作	103	憂 怖 我 皆 救 濟 令 其 離 苦 為 行 山 險 而 留 難 者 為 作 
ZH_X04_0223_103:0687c09	善神現形親近為作好鳥發音慰悅為作靈藥舒光	103	善 神 現 形 親 近 為 作 好 鳥 發 音 慰 悅 為 作 靈 藥 舒 光 
ZH_X04_0223_103:0687c10	照耀示其果樹示其泉井示正直道示平坦地令其	103	照 耀 示 其 果 樹 示 其 泉 井 示 正 直 道 示 平 坦 地 令 其 
ZH_X04_0223_103:0687c11	免離一切憂厄為行曠野稠林險道藤蘿所罥雲霧	103	免 離 一 切 憂 厄 為 行 曠野稠林 險 道 藤 蘿 所 罥 雲 霧 
ZH_X04_0223_103:0687c12	所闇而恐怖者示其正道令得出離作是念言願一	103	所 闇 而 恐 怖 者 示 其 正 道 令 得 出 離 作是念言 願 一 
ZH_X04_0223_103:0687c13	切眾生伐見稠林截愛羅網出生死野滅煩惱闇入	103	切 眾 生 伐 見 稠 林 截 愛 羅 網 出 生 死 野 滅 煩 惱 闇 入 
ZH_X04_0223_103:0687c14	一切智平坦正道到無畏處畢竟安樂善男子若有	103	一 切 智 平 坦 正 道 到 無 畏 處 畢 竟 安 樂 善 男 子 若 有 
ZH_X04_0223_103:0687c15	眾生樂著國土而憂苦者我以方便令生厭離作是	103	眾 生 樂 著 國 土 而 憂 苦 者 我 以 方 便 令 生 厭 離 作 是 
ZH_X04_0223_103:0687c16	念言願一切眾生不著諸蘊住一切佛薩婆若境善	103	念 言 願 一 切 眾 生 不 著 諸 蘊 住 一 切 佛 薩 婆 若 境 善 
ZH_X04_0223_103:0687c17	男子若有眾生樂著聚落貪愛宅舍常處黑闇受諸	103	男 子 若 有 眾 生 樂 著 聚 落 貪 愛 宅 舍 常 處 黑 闇 受 諸 
ZH_X04_0223_103:0687c18	苦者我為說法令生厭離令法滿足令依法住作是	103	苦 者 我 為 說 法 令 生 厭 離 令 法 滿 足 令 依 法 住 作 是 
ZH_X04_0223_103:0687c19	念言願一切眾生悉不貪樂六處聚落速得出離生	103	念 言 願 一 切 眾 生 悉 不 貪 樂 六 處 聚 落 速 得 出 離 生 
ZH_X04_0223_103:0687c20	死境界究竟安住一切智城善男子若有眾生行闇	103	死 境 界 究 竟 安 住 一 切 智 城 善 男 子 若 有 眾 生 行 闇 
ZH_X04_0223_103:0687c21	夜中迷惑十方於平坦路生險難想於險難道起平	103	夜 中 迷 惑 十 方 於 平 坦 路 生 險 難 想 於 險 難 道 起 平 
ZH_X04_0223_103:0687c22	坦想以高為下以下為高其心迷惑生大苦惱我以	103	坦 想 以 高 為 下 以 下 為 高 其 心 迷 惑 生 大 苦 惱 我 以 
ZH_X04_0223_103:0687c23	方便舒光照及若欲出者示其門戶若欲行者示其	103	方 便 舒 光 照 及 若 欲 出 者 示 其 門 戶 若 欲 行 者 示 其 
ZH_X04_0223_103:0687c24	道路欲度溝洫示其橋梁欲涉河海與其船筏樂觀	103	道 路 欲 度 溝 洫 示 其 橋 梁 欲 涉 河 海 與 其 船 筏 樂 觀 
ZH_X04_0223_103:0688a01	方者示其險易安危之處欲休息者示其城邑水樹	103	方 者 示 其 險 易 安 危 之 處 欲 休 息 者 示 其 城 邑 水 樹 
ZH_X04_0223_103:0688a02	之所作是念言如我於此照除夜闇令諸世事悉得	103	之 所 作是念言 如 我 於 此 照 除 夜 闇 令 諸 世 事 悉 得 
ZH_X04_0223_103:0688a03	宣敘願我普於一切眾生生死長夜無明闇處以智	103	宣 敘 願 我 普於一切 眾 生 生 死 長 夜 無 明 闇 處 以 智 
ZH_X04_0223_103:0688a04	慧光普皆照了是諸眾生無有智眼想心見倒之所	103	慧 光 普 皆 照 了 是 諸 眾 生 無 有 智 眼 想 心 見 倒 之 所 
ZH_X04_0223_103:0688a05	覆翳無常常想無樂樂想無我我想不淨淨想堅固	103	覆 翳 無 常 常 想 無 樂 樂 想 無 我 我 想 不 淨 淨 想 堅 固 
ZH_X04_0223_103:0688a06	執著我人眾生蘊界處法迷惑因果不識善惡殺害	103	執 著 我 人 眾 生 蘊 界 處 法 迷 惑 因 果 不 識 善 惡 殺 害 
ZH_X04_0223_103:0688a07	眾生乃至邪見不孝父母不敬沙門及婆羅門不知	103	眾 生 乃 至 邪 見 不 孝 父 母 不 敬 沙 門 及 婆 羅 門 不 知 
ZH_X04_0223_103:0688a08	惡人不識善人貪著惡事安住邪法毀謗如來壞正	103	惡 人 不 識 善 人 貪 著 惡 事 安 住 邪 法 毀 謗 如 來 壞 正 
ZH_X04_0223_103:0688a09	法輪於諸菩薩呰辱傷害輕大乘道斷菩提心於有	103	法 輪 於 諸 菩 薩 呰 辱 傷 害 輕 大 乘 道 斷 菩 提 心 於 有 
ZH_X04_0223_103:0688a10	恩人反加殺害於無恩處常懷怨結毀謗賢聖親近	103	恩 人 反 加 殺 害 於 無 恩 處 常 懷 怨 結 毀 謗 賢 聖 親 近 
ZH_X04_0223_103:0688a11	惡伴盜塔寺物作五逆罪不久當墮三惡道處願我	103	惡 伴 盜 塔 寺 物 作 五 逆 罪 不 久 當 墮 三 惡 道 處 願 我 
ZH_X04_0223_103:0688a12	速以大智光明破彼眾生無明黑闇令其疾發阿耨	103	速 以 大 智 光 明 破 彼 眾 生 無 明 黑 闇 令 其 疾 發 阿 耨 
ZH_X04_0223_103:0688a13	多羅三藐三菩提心既發心已示普賢乘開十力道	103	多 羅 三藐三菩提 心 既 發 心 已 示 普 賢 乘 開 十 力 道 
ZH_X04_0223_103:0688a14	亦示如來法王境界亦示諸佛一切智城諸佛所行	103	亦 示 如 來 法 王 境 界 亦 示 諸 佛 一 切 智 城 諸 佛 所 行 
ZH_X04_0223_103:0688a15	諸佛自在諸佛成就諸佛總持一切諸佛共同一身	103	諸 佛 自 在 諸 佛 成 就 諸 佛 總 持 一切諸佛 共 同 一 身 
ZH_X04_0223_103:0688a16	一切諸佛平等之處令其安住善男子一切眾生或	103	一切諸佛 平 等 之 處 令 其 安 住 善 男 子 一 切 眾 生 或 
ZH_X04_0223_103:0688a17	病所纏或老所侵或苦貧窮或遭禍難或犯王法臨	103	病 所 纏 或 老 所 侵 或 苦 貧 窮 或 遭 禍 難 或 犯 王 法 臨 
ZH_X04_0223_103:0688a18	當受刑無所依怙生大怖畏我皆救濟使得安隱復	103	當 受 刑 無 所 依 怙 生 大 怖 畏 我 皆 救 濟 使 得 安 隱 復 
ZH_X04_0223_103:0688a19	作是念願我以法普攝眾生令其解脫一切煩惱生	103	作 是 念 願 我 以 法 普 攝 眾 生 令 其 解 脫 一切煩惱 生 
ZH_X04_0223_103:0688a20	老病死憂悲苦患近善知識常行法施勤行善業速	103	老 病 死 憂 悲 苦 患 近 善 知 識 常 行 法 施 勤 行 善 業 速 
ZH_X04_0223_103:0688a21	得如來清淨法身住於究竟無變易處善男子一切	103	得 如 來 清 淨 法 身 住 於 究 竟 無 變 易 處 善 男 子 一 切 
ZH_X04_0223_103:0688a22	眾生入見稠林住於邪道於諸境界起邪分別常行	103	眾 生 入 見 稠 林 住 於 邪 道 於 諸 境 界 起 邪 分 別 常 行 
ZH_X04_0223_103:0688a23	不善身語意業妄作種種諸邪苦行於非正覺生正	103	不 善 身語意業 妄 作 種 種 諸 邪 苦 行 於 非 正 覺 生 正 
ZH_X04_0223_103:0688a24	覺想於正覺所非正覺想為惡知識之所攝受以起	103	覺 想 於 正 覺 所 非 正 覺 想 為 惡 知 識 之 所 攝 受 以 起 
ZH_X04_0223_103:0688b01	惡見將墮惡道我以種種諸方便門而為救護令住	103	惡 見 將 墮 惡 道 我 以 種 種 諸 方 便 門 而 為 救 護 令 住 
ZH_X04_0223_103:0688b02	正見生人天中復作是念如我救此將墜惡道諸眾	103	正 見 生 人 天 中 復 作 是 念 如 我 救 此 將 墜 惡 道 諸 眾 
ZH_X04_0223_103:0688b03	生等願我普救一切眾生悉令解脫一切諸苦住波	103	生 等 願 我 普 救 一 切 眾 生 悉 令 解 脫 一 切 諸 苦 住 波 
ZH_X04_0223_103:0688b04	羅蜜出世聖道於一切智得不退轉具普賢願近一	103	羅 蜜 出 世 聖 道 於 一 切 智 得不退轉 具 普 賢 願 近 一 
ZH_X04_0223_103:0688b05	切智而不捨離諸菩薩行常勤教化一切眾生爾時	103	切 智 而 不 捨 離 諸 菩 薩 行 常 勤 教 化 一 切 眾 生 爾 時 
ZH_X04_0223_103:0688b06	婆珊婆演底主夜神欲重宣此解脫義承佛神力觀	103	婆珊婆演底 主 夜 神 欲 重 宣 此 解 脫 義 承佛神力 觀 
ZH_X04_0223_103:0688b07	察十方為善財童子而說頌言。	103	察 十 方 為 善 財 童 子 而 說 頌 言  
ZH_X04_0223_103:0688b08	　我此解脫門　　生淨法光明　　能破愚癡闇	103	 我 此 解 脫 門   生 淨 法 光 明   能 破 愚 癡 闇 
ZH_X04_0223_103:0688b09	　待時而演說　　我昔無邊劫　　勤行廣大慈	103	 待 時 而 演 說   我 昔 無 邊 劫   勤 行 廣 大 慈 
ZH_X04_0223_103:0688b10	　普覆諸世間　　佛子應修學　　寂靜大悲海	103	 普 覆 諸 世 間   佛 子 應 修 學   寂 靜 大 悲 海 
ZH_X04_0223_103:0688b11	　出生三世佛　　能滅眾生苦　　汝應入此門	103	 出 生 三 世 佛   能 滅 眾 生 苦   汝 應 入 此 門 
ZH_X04_0223_103:0688b12	　能生世間樂　　亦生出世樂　　令我心歡喜	103	 能 生 世 間 樂   亦 生 出 世 樂   令 我 心 歡 喜 
ZH_X04_0223_103:0688b13	　汝應入此門　　既捨有為患　　亦遠聲聞果	103	 汝 應 入 此 門   既 捨 有 為 患   亦 遠 聲 聞 果 
ZH_X04_0223_103:0688b14	　淨修諸佛力　　汝應入此門　　我目甚清淨	103	 淨 修 諸 佛 力   汝 應 入 此 門   我 目 甚 清 淨 
ZH_X04_0223_103:0688b15	　普見十方剎　　亦見其中佛　　菩提樹下坐	103	 普 見 十 方 剎   亦 見 其 中 佛   菩提樹下 坐 
ZH_X04_0223_103:0688b16	　相好莊嚴身　　無量眾圍遶　　一一毛孔內	103	 相好莊嚴 身   無 量 眾 圍 遶   一 一 毛 孔 內 
ZH_X04_0223_103:0688b17	　種種光明出　　見諸羣生類　　死此而生彼	103	 種 種 光 明 出   見 諸 羣 生 類   死 此 而 生 彼 
ZH_X04_0223_103:0688b18	　輪迴五趣中　　常受無量苦　　我耳甚清淨	103	 輪 迴 五 趣 中   常 受 無 量 苦   我 耳 甚 清 淨 
ZH_X04_0223_103:0688b19	　聽之無不及　　一切語言海　　悉聞能憶持	103	 聽 之 無 不 及   一 切 語 言 海   悉 聞 能 憶 持 
ZH_X04_0223_103:0688b20	　諸佛轉法輪　　其聲妙無比　　所有諸文字	103	 諸 佛 轉 法 輪   其 聲 妙 無 比   所 有 諸 文 字 
ZH_X04_0223_103:0688b21	　悉皆能憶持　　我鼻甚清淨　　於法無所礙	103	 悉 皆 能 憶 持   我 鼻 甚 清 淨   於 法 無 所 礙 
ZH_X04_0223_103:0688b22	　一切皆自在　　汝應入此門　　我舌甚廣大	103	 一 切 皆 自 在   汝 應 入 此 門   我 舌 甚 廣 大 
ZH_X04_0223_103:0688b23	　淨好能言說　　隨應演妙法　　汝應入此門	103	 淨 好 能 言 說   隨 應 演 妙 法   汝 應 入 此 門 
ZH_X04_0223_103:0688b24	　我身甚清淨　　三世等如如　　隨諸眾生心	103	 我 身 甚 清 淨   三 世 等 如 如   隨 諸 眾 生 心 
ZH_X04_0223_103:0688c01	　一切悉皆現　　我心淨無礙　　如空含萬象	103	 一 切 悉 皆 現   我 心 淨 無 礙   如 空 含 萬 象 
ZH_X04_0223_103:0688c02	　普念諸如來　　而亦不分別　　了知無量剎	103	 普 念 諸 如 來   而 亦 不 分 別   了 知 無 量 剎 
ZH_X04_0223_103:0688c03	　一切諸心海　　諸根及欲樂　　而亦不分別	103	 一 切 諸 心 海   諸 根 及 欲 樂   而 亦 不 分 別 
ZH_X04_0223_103:0688c04	　我以大神通　　震動無量剎　　其身悉徧往	103	 我 以 大 神 通   震 動 無 量 剎   其 身 悉 徧 往 
ZH_X04_0223_103:0688c05	　調彼難調眾　　我福甚廣大　　如空無有盡	103	 調 彼 難 調 眾   我 福 甚 廣 大   如 空 無 有 盡 
ZH_X04_0223_103:0688c06	　供養諸如來　　饒益一切眾　　我智廣清淨	103	 供 養 諸 如 來   饒益一切 眾   我 智 廣 清 淨 
ZH_X04_0223_103:0688c07	　了知諸法海　　除滅眾生惑　　汝應入此門	103	 了 知 諸 法 海   除 滅 眾 生 惑   汝 應 入 此 門 
ZH_X04_0223_103:0688c08	　我知三世佛　　及以一切法　　亦了彼方便	103	 我 知 三 世 佛   及 以 一 切 法   亦 了 彼 方 便 
ZH_X04_0223_103:0688c09	　此門徧無等　　一一塵中見　　三世一切剎	103	 此 門 徧 無 等   一 一 塵 中 見   三 世 一 切 剎 
ZH_X04_0223_103:0688c10	　亦見彼諸佛　　此是普門力　　十方剎塵內	103	 亦 見 彼 諸 佛   此 是 普 門 力   十 方 剎 塵 內 
ZH_X04_0223_103:0688c11	　悉見盧舍那　　菩提樹下坐　　成道演妙法	103	 悉 見 盧 舍 那   菩提樹下 坐   成 道 演 妙 法 
ZH_X04_0223_103:0688c12	爾時善財童子白夜神言汝發阿耨多羅三藐三菩	103	爾 時 善 財 童 子 白 夜 神 言 汝 發 阿 耨 多 羅 三 藐 三 菩 
ZH_X04_0223_103:0688c13	提心為幾時耶得此解脫其已久如乃能如是饒益	103	提 心 為 幾 時 耶 得 此 解 脫 其 已 久 如 乃 能 如 是 饒 益 
ZH_X04_0223_103:0688c14	眾生其神答言善男子乃往古世過如須彌山微塵	103	眾 生 其 神 答 言 善 男 子 乃往古世 過 如須彌山 微 塵 
ZH_X04_0223_103:0688c15	數劫有劫名寂靜光世界名出生妙寶有五億佛於	103	數 劫 有 劫 名 寂 靜 光 世 界 名 出 生 妙 寶 有 五 億 佛 於 
ZH_X04_0223_103:0688c16	中出現彼世界中有四天下名寶月燈光有城名蓮	103	中 出 現 彼 世 界 中 有 四 天 下 名 寶 月 燈 光 有 城 名 蓮 
ZH_X04_0223_103:0688c17	華光王名善法度以法施化成就七寶王四天下王	103	華 光 王 名 善 法 度 以 法 施 化 成 就 七 寶 王 四 天 下 王 
ZH_X04_0223_103:0688c18	有夫人名法慧月夜久眠寐時彼城東有一大林名	103	有 夫 人 名 法 慧 月 夜 久 眠 寐 時 彼 城 東 有 一 大 林 名 
ZH_X04_0223_103:0688c19	為寂住林中有一大菩提樹名一切光摩尼王莊嚴	103	為 寂 住 林 中 有 一 大 菩 提 樹 名 一 切 光 摩 尼 王 莊 嚴 
ZH_X04_0223_103:0688c20	身出生一切佛神力光明爾時有佛名一切法雷音	103	身 出 生 一 切 佛 神 力 光 明 爾 時 有 佛 名 一 切 法 雷 音 
ZH_X04_0223_103:0688c21	王於此樹下成等正覺放無量色廣大光明徧照出	103	王 於 此 樹 下 成等正覺 放 無 量 色 廣 大 光 明 徧 照 出 
ZH_X04_0223_103:0688c22	生妙寶世界蓮華光城內有主夜神名為淨月詣王	103	生 妙 寶 世 界 蓮 華 光 城 內 有 主 夜 神 名 為 淨 月 詣 王 
ZH_X04_0223_103:0688c23	夫人法慧月所動身纓絡以覺夫人而告之言夫人	103	夫 人 法 慧 月 所 動 身 纓 絡 以 覺 夫 人 而 告 之 言 夫 人 
ZH_X04_0223_103:0688c24	當知一切法雷音王如來於寂住林成無上覺及廣	103	當 知一切法 雷 音 王 如 來 於 寂 住 林 成 無 上 覺 及 廣 
ZH_X04_0223_103:0689a01	為說諸佛功德自在神力普賢菩薩所有行願令王	103	為 說 諸 佛 功 德 自在神力 普 賢 菩 薩 所 有 行 願 令 王 
ZH_X04_0223_103:0689a02	夫人發阿耨多羅三藐三菩提意供養彼佛及諸菩	103	夫 人 發 阿耨多羅三藐三菩提 意 供 養 彼 佛 及 諸 菩 
ZH_X04_0223_103:0689a03	薩聲聞僧眾善男子時王夫人法慧月者豈異人乎	103	薩 聲 聞 僧 眾 善 男 子 時 王 夫 人 法 慧 月 者 豈 異 人 乎 
ZH_X04_0223_103:0689a04	我身是也我於彼佛所發菩提心種善根故於須彌	103	我 身 是 也 我 於 彼 佛 所 發菩提心 種 善 根 故 於 須 彌 
ZH_X04_0223_103:0689a05	山微塵數劫不生地獄餓鬼畜生諸惡趣中亦不生	103	山 微 塵 數 劫 不 生 地 獄 餓 鬼 畜 生 諸 惡 趣 中 亦 不 生 
ZH_X04_0223_103:0689a06	於下賤之家諸根具足無有眾苦於天人中福德殊	103	於 下 賤 之 家 諸 根 具 足 無 有 眾 苦 於 天 人 中 福 德 殊 
ZH_X04_0223_103:0689a07	勝不生惡世恒不離佛及諸菩薩大善知識常於其	103	勝 不 生 惡 世 恒 不 離 佛 及 諸 菩 薩 大 善 知 識 常 於 其 
ZH_X04_0223_103:0689a08	所種植善根經八十須彌山微塵數劫常受安樂而	103	所 種 植 善 根 經 八 十 須 彌 山 微 塵 數 劫 常 受 安 樂 而 
ZH_X04_0223_103:0689a09	未滿足菩薩諸根過此劫已復過萬劫於賢劫前有	103	未 滿 足 菩 薩 諸 根 過 此 劫 已 復 過 萬 劫 於 賢 劫 前 有 
ZH_X04_0223_103:0689a10	劫名無憂徧照世界名離垢妙光其世界中淨穢相	103	劫 名 無 憂 徧 照 世 界 名 離 垢 妙 光 其 世 界 中 淨 穢 相 
ZH_X04_0223_103:0689a11	雜有五百佛於中出現其第一佛名須彌幢寂靜妙	103	雜 有 五 百 佛 於 中 出 現 其 第 一 佛 名 須 彌 幢 寂 靜 妙 
ZH_X04_0223_103:0689a12	眼如來應正等覺我為名稱長者女名妙慧光明端	103	眼 如來應正等覺 我 為 名 稱 長 者 女 名 妙 慧 光 明 端 
ZH_X04_0223_103:0689a13	正殊妙彼淨月夜神以願力故於離垢世界一四天	103	正 殊 妙 彼 淨 月 夜 神 以 願 力 故 於 離 垢 世 界 一 四 天 
ZH_X04_0223_103:0689a14	下妙幢王城中生作主夜神名清淨眼我於一時在	103	下 妙 幢 王 城 中 生 作 主 夜 神 名 清 淨 眼 我 於 一 時 在 
ZH_X04_0223_103:0689a15	父母邊夜久眠息彼清淨眼來詣我所震動我宅放	103	父 母 邊 夜 久 眠 息 彼 清 淨 眼 來 詣 我 所 震 動 我 宅 放 
ZH_X04_0223_103:0689a16	大光明出現其身讚佛功德言妙眼如來坐菩提座	103	大 光 明 出 現 其 身 讚 佛 功 德 言 妙 眼 如 來 坐菩提座 
ZH_X04_0223_103:0689a17	始成正覺勸喻於我及以父母并諸眷屬令速見佛	103	始 成 正 覺 勸 喻 於 我 及 以 父 母 并 諸 眷 屬 令 速 見 佛 
ZH_X04_0223_103:0689a18	自為前導引至佛所廣興供養我纔見佛即得三昧	103	自 為 前 導 引 至 佛 所 廣 興 供 養 我 纔 見 佛 即 得 三 昧 
ZH_X04_0223_103:0689a19	名出生見佛調伏眾生三世智光明輪獲此三昧故	103	名 出 生 見 佛 調 伏 眾 生 三 世 智 光 明 輪 獲 此 三 昧 故 
ZH_X04_0223_103:0689a20	能憶念須彌山微塵數劫亦見其中諸佛出現於彼	103	能 憶 念 須 彌 山 微 塵 數 劫 亦 見 其 中 諸 佛 出 現 於 彼 
ZH_X04_0223_103:0689a21	佛所聽聞妙法以聞法故即得此破一切眾生闇法	103	佛 所 聽 聞 妙 法 以 聞 法 故 即 得 此 破 一 切 眾 生 闇 法 
ZH_X04_0223_103:0689a22	光明解脫得此解脫已即見其身徧往佛剎微塵數	103	光 明 解 脫 得 此 解 脫 已 即 見 其 身 徧 往 佛 剎 微 塵 數 
ZH_X04_0223_103:0689a23	世界亦見彼世界所有諸佛又見自身在其佛所亦	103	世 界 亦 見 彼 世 界 所 有 諸 佛 又 見 自 身 在 其 佛 所 亦 
ZH_X04_0223_103:0689a24	見彼世界一切眾生解其言音識其根性知其往昔	103	見 彼 世 界 一 切 眾 生 解 其 言 音 識 其 根 性 知 其 往 昔 
ZH_X04_0223_103:0689b01	曾為善友之所攝受隨其所樂而為現身令生歡喜	103	曾 為 善 友 之 所 攝 受 隨其所樂 而 為 現 身 令 生 歡 喜 
ZH_X04_0223_103:0689b02	我時於彼所得解脫念念增長此心無間又見自身	103	我 時 於 彼 所 得 解 脫 念 念 增 長 此 心 無 間 又 見 自 身 
ZH_X04_0223_103:0689b03	徧往百佛剎微塵數世界此心無間又見自身徧往	103	徧 往 百 佛 剎 微 塵 數 世 界 此 心 無 間 又 見 自 身 徧 往 
ZH_X04_0223_103:0689b04	千佛剎微塵數世界此心無間又見自身徧往百千	103	千 佛 剎 微 塵 數 世 界 此 心 無 間 又 見 自 身 徧 往 百 千 
ZH_X04_0223_103:0689b05	佛剎微塵數世界如是念念乃至不可說不可說佛	103	佛 剎 微 塵 數 世 界 如 是 念 念 乃 至 不可說不可說 佛 
ZH_X04_0223_103:0689b06	剎微塵數世界亦見彼世界中一切如來亦自見身	103	剎 微 塵 數 世 界 亦 見 彼 世 界 中 一 切 如 來 亦 自 見 身 
ZH_X04_0223_103:0689b07	在彼佛所聽聞妙法受持憶念觀察決了亦知彼佛	103	在 彼 佛 所 聽 聞 妙 法 受 持 憶 念 觀 察 決 了 亦 知 彼 佛 
ZH_X04_0223_103:0689b08	諸本事海諸大願海彼諸如來嚴淨佛剎我亦嚴淨	103	諸 本 事 海 諸 大 願 海 彼 諸 如 來 嚴 淨 佛 剎 我 亦 嚴 淨 
ZH_X04_0223_103:0689b09	亦見彼佛世界一切眾生隨其所應而為現身教化	103	亦 見 彼 佛 世 界 一 切 眾 生 隨其所應 而 為 現 身 教 化 
ZH_X04_0223_103:0689b10	調伏此解脫門念念增長如是乃至充滿法界善男	103	調 伏 此 解 脫 門 念 念 增 長 如 是 乃 至 充 滿 法 界 善 男 
ZH_X04_0223_103:0689b11	子我唯知此菩薩破一切眾生闇法光明解脫如諸	103	子 我 唯 知 此 菩 薩 破 一 切 眾 生 闇 法 光 明 解 脫 如 諸 
ZH_X04_0223_103:0689b12	菩薩摩訶薩成就普賢無邊行願普入一切諸法界	103	菩薩摩訶薩 成 就 普 賢 無 邊 行 願 普 入 一切諸法 界 
ZH_X04_0223_103:0689b13	海得諸菩薩金剛智幢自在三昧出生大願住持佛	103	海 得 諸 菩 薩 金 剛 智 幢 自 在 三 昧 出 生 大 願 住 持 佛 
ZH_X04_0223_103:0689b14	種於念念中成滿一切大功德海嚴淨一切廣大世	103	種 於念念中 成 滿 一 切 大 功 德 海 嚴 淨 一 切 廣 大 世 
ZH_X04_0223_103:0689b15	界以自在智教化成熟一切眾生以智慧日滅除一	103	界 以 自 在 智 教 化 成 熟 一 切 眾 生 以 智 慧 日 滅 除 一 
ZH_X04_0223_103:0689b16	切世間闇障以勇猛智覺悟一切眾生惛睡以智慧	103	切 世 間 闇 障 以 勇 猛 智 覺 悟 一 切 眾 生 惛 睡 以 智 慧 
ZH_X04_0223_103:0689b17	月決了一切眾生疑惑以清淨音斷除一切諸有執	103	月 決 了 一 切 眾 生 疑 惑 以 清 淨 音 斷除一切 諸 有 執 
ZH_X04_0223_103:0689b18	著於一切法界一一塵中示現一切自在神力智眼	103	著 於一切法 界 一 一 塵 中 示 現 一 切 自在神力 智 眼 
ZH_X04_0223_103:0689b19	明淨等見三世而我何能知其妙行說其功德入其	103	明 淨 等 見 三 世 而 我 何 能 知 其 妙 行 說 其 功 德 入 其 
ZH_X04_0223_103:0689b20	境界示其自在善男子此閻浮提摩竭提國菩提場	103	境 界 示 其 自 在 善 男 子 此 閻 浮 提 摩 竭 提 國 菩 提 場 
ZH_X04_0223_103:0689b21	內有主夜神名普德淨光我本從其發阿耨多羅三	103	內 有 主 夜 神 名 普 德 淨 光 我 本 從 其 發 阿 耨 多 羅 三 
ZH_X04_0223_103:0689b22	藐三菩提心常以妙法開悟於我汝詣彼問菩薩云	103	藐 三 菩 提 心 常 以 妙 法 開 悟 於 我 汝 詣 彼 問 菩 薩 云 
ZH_X04_0223_103:0689b23	何學菩薩行修菩薩道爾時善財童子向婆珊婆演	103	何 學 菩 薩 行 修菩薩道 爾 時 善 財 童 子 向 婆 珊 婆 演 
ZH_X04_0223_103:0689b24	底神而說頌曰。	103	底 神 而 說 頌 曰  
ZH_X04_0223_103:0689c01	　見汝清淨身　　相好超世間　　如文殊師利	103	 見 汝 清 淨 身   相 好 超 世 間   如 文 殊 師 利 
ZH_X04_0223_103:0689c02	　亦如寶山王　　汝法身清淨　　三世悉平等	103	 亦 如 寶 山 王   汝 法 身 清 淨   三 世 悉 平 等 
ZH_X04_0223_103:0689c03	　世界悉入中　　成壞無所礙　　我觀一切趣	103	 世 界 悉 入 中   成 壞 無 所 礙   我 觀 一 切 趣 
ZH_X04_0223_103:0689c04	　悉見汝形像　　一一毛孔中　　星月各分布	103	 悉 見 汝 形 像   一 一 毛 孔 中   星 月 各 分 布 
ZH_X04_0223_103:0689c05	　汝心極廣大　　如空徧十方　　諸佛悉入中	103	 汝 心 極 廣 大   如 空 徧 十 方   諸 佛 悉 入 中 
ZH_X04_0223_103:0689c06	　清淨無分別　　一一毛孔中　　悉放無數光	103	 清 淨 無 分 別   一 一 毛 孔 中   悉 放 無 數 光 
ZH_X04_0223_103:0689c07	　十方諸佛所　　普雨莊嚴具　　一一毛孔內	103	 十方諸佛 所   普 雨 莊 嚴 具   一 一 毛 孔 內 
ZH_X04_0223_103:0689c08	　各現無數身　　十方諸國土　　方便度眾生	103	 各 現 無 數 身   十 方 諸 國 土   方 便 度 眾 生 
ZH_X04_0223_103:0689c09	　一一毛孔內　　示現無量剎　　隨諸眾生欲	103	 一 一 毛 孔 內   示 現 無 量 剎   隨 諸 眾 生 欲 
ZH_X04_0223_103:0689c10	　種種令清淨　　若有諸眾生　　聞名及見身	103	 種 種 令 清 淨   若 有 諸 眾 生   聞 名 及 見 身 
ZH_X04_0223_103:0689c11	　悉獲功德利　　成就菩提道　　多劫在惡趣	103	 悉 獲 功 德 利   成 就 菩 提 道   多 劫 在 惡 趣 
ZH_X04_0223_103:0689c12	　始得見聞汝　　亦應歡喜受　　以滅煩惱故	103	 始 得 見 聞 汝   亦 應 歡 喜 受   以 滅 煩 惱 故 
ZH_X04_0223_103:0689c13	　千剎微塵劫　　歎汝一毛德　　劫數猶可窮	103	 千 剎 微 塵 劫   歎 汝 一 毛 德   劫 數 猶 可 窮 
ZH_X04_0223_103:0689c14	　功德終無盡	103	 功 德 終 無 盡 
ZH_X04_0223_103:0689c15	時善財童子說此頌已頂禮其足遶無量帀殷勤瞻	103	時 善 財 童 子 說 此 頌 已 頂 禮 其 足 遶 無 量 帀 殷 勤 瞻 
ZH_X04_0223_103:0689c16	仰辭退而去。	103	仰 辭 退 而 去  
ZH_X04_0223_103:0689c18	大方廣佛新華嚴經合論卷第一百三	103	大 方 廣 佛 新 華 嚴 經 合 論 卷 第 一 百 三 
ZH_X04_0223_103:0689c20	音切	103	音 切 
ZH_X04_0223_103:0689c21	慞(章音)。惶(皇音)。藤(徒登切)。溝(古矦切)。洫(許逼切)。稷(子力切)。	103	慞  章 音   惶  皇 音   藤  徒 登 切   溝  古 矦 切   洫  許 逼 切   稷  子 力 切   
