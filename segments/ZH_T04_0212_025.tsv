segmentnr	original	stemmed
ZH_T04_0212_025:0741b20_0	出曜經卷第二十五	出 曜 經 卷 第 二 十 五 
ZH_T04_0212_025:0741b22_0	姚秦涼州沙門竺佛念譯	姚 秦 涼 州 沙 門 竺 佛 念 譯 
ZH_T04_0212_025:0741b23_0	29 惡行品惡行品第二十九	2 9   惡 行 品 惡 行 品 第 二 十 九 
ZH_T04_0212_025:0741b24_0	諸惡莫作，　　諸善奉行，　　自淨其意，	諸 惡 莫 作    諸 善 奉 行    自淨其意  
ZH_T04_0212_025:0741b25_4	是諸佛教。	是 諸 佛 教  
ZH_T04_0212_025:0741b28_9	諸惡莫作者，諸佛世尊教誡後人三乘道者，不以脩惡而得至道，皆習於善自致道跡，是故說曰，諸惡莫作也。	諸 惡 莫 作 者  諸佛世尊 教 誡 後 人 三 乘 道 者  不 以 脩 惡 而 得 至 道  皆 習 於 善 自 致 道 跡  是 故 說 曰  諸 惡 莫 作 也  
ZH_T04_0212_025:0741c01_17	諸善奉行者，彼修行人普脩眾善，唯自瓔珞具足眾德，見惡則避恒脩其善，所謂善者，止觀妙藥燒滅亂想。	諸 善 奉 行 者  彼 修 行 人 普 脩 眾 善  唯 自 瓔 珞 具 足 眾 德  見 惡 則 避 恒 脩 其 善  所 謂 善 者  止 觀 妙 藥 燒 滅 亂 想  
ZH_T04_0212_025:0741c02_8	是故說曰，諸善奉行。	是 故 說 曰  諸 善 奉 行  
ZH_T04_0212_025:0741c06_15	自淨其意者，心為行本招致罪根，百八重根難解之結纏裹其心，欲怒癡盛憍慢慳嫉種諸塵垢，有此病者則心不淨，行人執志自練心意使不亂想，如是不息便成道根，是故說曰，自淨其意也。	自淨其意 者  心 為 行 本 招 致 罪 根  百 八 重 根 難 解 之 結 纏 裹 其 心  欲 怒 癡 盛 憍 慢 慳 嫉 種 諸 塵 垢  有 此 病 者 則 心 不 淨  行 人 執 志 自 練 心 意 使 不 亂 想  如 是 不 息 便 成 道 根  是 故 說 曰  自淨其意 也  
ZH_T04_0212_025:0741c09_5	是諸佛教者，如來演教禁戒不同，戒以檢形義以攝心，佛出世間甚不可遇，猶如優曇鉢花億千萬劫時時乃有；	是 諸 佛 教 者  如 來 演 教 禁 戒 不 同  戒 以 檢 形 義 以 攝 心  佛 出 世 間 甚 不 可 遇  猶 如 優 曇 鉢 花 億 千 萬 劫 時 時 乃 有  
ZH_T04_0212_025:0741c12_2	是故如來遺誡教化，聖聖相承以至今日，禁誡不可不脩，惠施不可不行，吾所成佛王三千者，皆由禁誡惠施所致也。	是 故 如 來 遺 誡 教 化  聖 聖 相 承 以 至 今 日  禁 誡 不 可 不 脩  惠 施 不 可 不 行  吾 所 成 佛 王 三 千 者  皆 由 禁 誡 惠 施 所 致 也  
ZH_T04_0212_025:0741c12_12	是故說曰，是諸佛教。	是 故 說 曰  是 諸 佛 教  
ZH_T04_0212_025:0741c13_0	惠施獲福報，　　不藏恚怒懷，	惠 施 獲 福 報    不 藏 恚 怒 懷  
ZH_T04_0212_025:0741c14_13	以善滅其惡，　　欲怒癡無餘。	以 善 滅 其 惡    欲 怒 癡 無 餘  
ZH_T04_0212_025:0741c17_7	昔日大目揵連同產弟，饒財多寶七珍具足，金銀珍寶、車𤦲馬瑙、真珠虎珀，庫藏盈溢僕從奴婢不可稱計。	昔 日 大 目 揵 連 同 產 弟  饒 財 多 寶 七 珍 具 足  金 銀 珍 寶  車 𤦲 馬 瑙  真 珠 虎 珀  庫 藏 盈 溢 僕 從 奴 婢 不可稱計  
ZH_T04_0212_025:0741c18_2	是時，目連往到弟家而告弟曰：	是 時  目 連 往 到 弟 家 而 告 弟 曰  
ZH_T04_0212_025:0741c18_12	「聞卿慳嫉不好惠施。	 聞 卿 慳 嫉 不 好 惠 施  
ZH_T04_0212_025:0741c19_6	佛常演說，夫人惠施獲報無數。	佛 常 演 說  夫 人 惠 施 獲 報 無 數  
ZH_T04_0212_025:0741c19_15	卿今施者得福無量。	卿 今 施 者 得 福 無 量  
ZH_T04_0212_025:0741c20_15	」弟聞兄教開藏惠施，更新立庫藏欲受其報。	 弟 聞 兄 教 開 藏 惠 施  更 新 立 庫 藏 欲 受 其 報  
ZH_T04_0212_025:0741c22_5	未經旬日財寶竭盡，故藏悉空新藏無報，甚至懊惱向兄說曰：	未 經 旬 日 財 寶 竭 盡  故 藏 悉 空 新 藏 無 報  甚 至 懊 惱 向 兄 說 曰  
ZH_T04_0212_025:0741c23_17	「前見告勅施獲大報，不敢違教竭藏惠施，當來過去諸貧窮者靡不周遍；	 前 見 告 勅 施 獲 大 報  不 敢 違 教 竭 藏 惠 施  當 來 過 去 諸 貧 窮 者 靡 不 周 遍  
ZH_T04_0212_025:0741c25_3	然財寶貨盡舊藏空竭新藏無報，將無為兄所疑誤乎？	然 財 寶 貨 盡 舊 藏 空 竭 新 藏 無 報  將 無 為 兄 所 疑 誤 乎  
ZH_T04_0212_025:0741c25_9	」目連告曰：	 目 連 告 曰  
ZH_T04_0212_025:0741c25_16	「止止族姓子！	 止 止 族 姓 子  
ZH_T04_0212_025:0741c25_21	莫陳此語。	莫 陳 此 語  
ZH_T04_0212_025:0741c26_12	無使異學邪見之士聞此麤言。	無 使 異 學 邪 見 之 士 聞 此 麤 言  
ZH_T04_0212_025:0741c28_11	若使福德當有形者，虛空境界所不容受，吾今權且示汝微報，若欲見者隨從我來。	若 使 福 德 當 有 形 者  虛 空 境 界 所 不 容 受  吾 今 權 且 示 汝 微 報  若 欲 見 者 隨 從 我 來  
ZH_T04_0212_025:0741c29_11	」爾時目連以神足力，手接其弟至於六天。	 爾 時 目 連 以 神 足 力  手 接 其 弟 至 於 六 天  
ZH_T04_0212_025:0742a02_17	彼有宮殿七寶合成，前後浴池香風遠布，庫藏盈溢不可稱計，玉女營從數千萬眾，純女無男亦無夫主。	彼 有 宮 殿 七 寶 合 成  前 後 浴 池 香 風 遠 布  庫 藏 盈 溢 不可稱計  玉 女 營 從 數 千 萬 眾  純 女 無 男 亦 無 夫 主  
ZH_T04_0212_025:0742a03_3	弟白目連：	弟 白 目 連  
ZH_T04_0212_025:0742a03_13	「是何宮殿巍巍乃爾？	 是 何 宮 殿 巍 巍 乃 爾  
ZH_T04_0212_025:0742a04_2	不見有男，純是女人。	不 見 有 男  純 是 女 人  
ZH_T04_0212_025:0742a04_8	」目連告弟：	 目 連 告 弟  
ZH_T04_0212_025:0742a04_19	「汝今往問，自當知之。	 汝 今 往 問  自 當 知 之  
ZH_T04_0212_025:0742a05_2	」即往問之：	 即 往 問 之  
ZH_T04_0212_025:0742a05_8	「天女當知！	 天 女 當 知  
ZH_T04_0212_025:0742a05_17	我有所問願見發遣。	我 有 所 問 願 見 發 遣  
ZH_T04_0212_025:0742a06_2	」天女問曰：	 天 女 問 曰  
ZH_T04_0212_025:0742a06_12	「有何狐疑而欲見問？	 有 何 狐 疑 而 欲 見 問  
ZH_T04_0212_025:0742a06_18	」其人報曰：	 其 人 報 曰  
ZH_T04_0212_025:0742a07_15	「是何宮殿七寶合成，巍巍堂堂懸處虛空？	 是 何 宮 殿 七 寶 合 成  巍 巍 堂 堂 懸 處 虛 空  
ZH_T04_0212_025:0742a08_5	誰有斯德於中受福？	誰 有 斯 德 於 中 受 福  
ZH_T04_0212_025:0742a08_14	願解我疑永無猶豫。	願 解 我 疑 永 無 猶 豫  
ZH_T04_0212_025:0742a08_20	」天女報曰：	 天 女 報 曰  
ZH_T04_0212_025:0742a09_5	「汝不知乎？	 汝 不 知 乎  
ZH_T04_0212_025:0742a10_19	我等在此積有年歲，食福自然無復是過，欲知我夫主者，施在心懷今當與說。	我 等 在 此 積 有 年 歲  食 福 自 然 無 復 是 過  欲 知 我 夫 主 者  施 在 心 懷 今 當 與 說  
ZH_T04_0212_025:0742a14_16	閻浮利內迦比國界釋迦文佛神力弟子，名曰目連，彼有賢者弟大富長者，好憙惠施周窮濟乏，彼命終之後當來生此，與我等作夫主，七寶宮殿及我等身惠施之報。	閻 浮 利 內 迦 比 國 界 釋 迦 文 佛 神 力 弟 子  名 曰 目 連  彼 有 賢 者 弟 大 富 長 者  好 憙 惠 施 周 窮 濟 乏  彼 命終之後 當 來 生 此  與 我 等 作 夫 主  七 寶 宮 殿 及 我 等 身 惠 施 之 報  
ZH_T04_0212_025:0742a15_15	」其人聞憙善心生焉，還至兄所具白其情。	 其 人 聞 憙 善 心 生 焉  還 至 兄 所 具 白 其 情  
ZH_T04_0212_025:0742a16_1	目連告曰：	目 連 告 曰  
ZH_T04_0212_025:0742a16_8	「云何族姓子？	 云 何 族 姓 子  
ZH_T04_0212_025:0742a16_17	夫人惠施當有報耶？	夫 人 惠 施 當 有 報 耶  
ZH_T04_0212_025:0742a17_1	為無報耶？	為 無 報 耶  
ZH_T04_0212_025:0742a17_20	」弟懷慚愧頭面懺悔，還至世間廣施不惓。	 弟 懷 慚 愧 頭 面 懺 悔  還 至 世 間 廣 施 不 惓  
ZH_T04_0212_025:0742a18_10	是故說曰，惠施獲福報。	是 故 說 曰  惠 施 獲 福 報  
ZH_T04_0212_025:0742a20_6	不藏恚怒懷者，夫人懷毒藏匿在內，伺人之惡惱人之善，如斯之類不可與親；	不 藏 恚 怒 懷 者  夫 人 懷 毒 藏 匿 在 內  伺 人 之 惡 惱 人 之 善  如 斯 之 類 不 可 與 親  
ZH_T04_0212_025:0742a22_2	如灰覆火，目雖不覩，蹈則燒脚，身無防備唐突禁戒，當時意勇不覺傷損。	如 灰 覆 火  目 雖 不 覩  蹈 則 燒 脚  身 無 防 備 唐 突 禁 戒  當 時 意 勇 不 覺 傷 損  
ZH_T04_0212_025:0742a24_1	人之傷害自古有之，或先懷嫌，或卒興怒，卒興怒者猶尚可恕，先懷嫌者斯意難親。	人 之 傷 害 自 古 有 之  或 先 懷 嫌  或 卒 興 怒  卒 興 怒 者 猶 尚 可 恕  先 懷 嫌 者 斯 意 難 親  
ZH_T04_0212_025:0742a24_6	所以然者？	所 以 然 者  
ZH_T04_0212_025:0742a27_13	夫人陰謀必有傷剋，群愚相逐遂致惡災，外揚不密內共情通，共相稱譽成惡朋友，事與願違遂致喪沒，家屬財產斯皆入官，人所憎嫉惡聞其聲。	夫 人 陰 謀 必 有 傷 剋  群 愚 相 逐 遂 致 惡 災  外 揚 不 密 內 共 情 通  共 相 稱 譽 成 惡 朋 友  事 與 願 違 遂 致 喪 沒  家 屬 財 產 斯 皆 入 官  人 所 憎 嫉 惡 聞 其 聲  
ZH_T04_0212_025:0742a28_5	是故說曰，不藏恚怒懷也。	是 故 說 曰  不 藏 恚 怒 懷 也  
ZH_T04_0212_025:0742b03_12	以善滅其惡，欲怒癡無餘者，所謂善者賢聖道品是也，乘此道品，猶四瀆水斷流而無所畏難，滅渡諸惡部使不復生，有災吐毒欲怒癡生，拔三根栽種其三業，仰脩道觀進趣四道有何難受？	以 善 滅 其 惡  欲 怒 癡 無 餘 者  所 謂 善 者 賢 聖 道 品 是 也  乘 此 道 品  猶 四 瀆 水 斷 流 而 無 所 畏 難  滅 渡 諸 惡 部 使 不 復 生  有 災 吐 毒 欲 怒 癡 生  拔 三 根 栽 種 其 三 業  仰 脩 道 觀 進 趣 四 道 有 何 難 受  
ZH_T04_0212_025:0742b04_11	是故說曰，以善滅其惡，欲怒癡無餘也。	是 故 說 曰  以 善 滅 其 惡  欲 怒 癡 無 餘 也  
ZH_T04_0212_025:0742b05_0	隻行勿逐愚，　　欲群當逐智，	隻 行 勿 逐 愚    欲 群 當 逐 智  
ZH_T04_0212_025:0742b06_13	智者滅其惡，　　如鶴擇乳飲。	智 者 滅 其 惡    如 鶴 擇 乳 飲  
ZH_T04_0212_025:0742b10_6	隻行勿逐愚者，所謂隻行者，在閑靜之處意不分散，思惟善本繫念在前，設欲同處當與善知識從事，莫與惡知識從事，是故說曰，隻行勿逐愚也。	隻 行 勿 逐 愚 者  所 謂 隻 行 者  在 閑 靜 之 處 意 不 分 散  思 惟 善 本 繫 念 在 前  設 欲 同 處 當 與 善 知 識 從 事  莫 與 惡 知 識 從 事  是 故 說 曰  隻 行 勿 逐 愚 也  
ZH_T04_0212_025:0742b12_18	欲群當逐智者，世多有人慕及上賢，追逐有智持戒精進辯才深邃，堪說道教不懷疲勞，是故說曰，欲群當逐智也。	欲 群 當 逐 智 者  世 多 有 人 慕 及 上 賢  追 逐 有 智 持 戒 精 進 辯 才 深 邃  堪 說 道 教 不 懷 疲 勞  是 故 說 曰  欲 群 當 逐 智 也  
ZH_T04_0212_025:0742b16_6	智者滅其惡者，智慧之人明古達今，出言所說必有所濟，晝夜孜孜思惟道術，承受明智所吐言教，以善功德消滅眾惡，是故說曰，智者滅其惡也。	智 者 滅 其 惡 者  智 慧 之 人 明 古 達 今  出 言 所 說 必 有 所 濟  晝 夜 孜 孜 思 惟 道 術  承 受 明 智 所 吐 言 教  以 善 功 德 消 滅 眾 惡  是 故 說 曰  智 者 滅 其 惡 也  
ZH_T04_0212_025:0742b20_9	如鶴擇乳飲者，如昔有人多捕群鶴孚乳滋長，展轉相生其數無限，養鶴之法，以水和乳乃得食之，鶴之常法當食之時，鼻孔出氣吹水兩闢純食其乳，鳥之頑鹵由能分別去水食乳。	如 鶴 擇 乳 飲 者  如 昔 有 人 多 捕 群 鶴 孚 乳 滋 長  展轉相生 其 數 無 限  養 鶴 之 法  以 水 和 乳 乃 得 食 之  鶴 之 常 法 當 食 之 時  鼻 孔 出 氣 吹 水 兩 闢 純 食 其 乳  鳥 之 頑 鹵 由 能 分 別 去 水 食 乳  
ZH_T04_0212_025:0742b21_1	今之比丘能不爾乎？	今 之 比 丘 能 不 爾 乎  
ZH_T04_0212_025:0742b22_1	當選其善蠲除其惡，如彼鳥鶴深知好惡也。	當 選 其 善 蠲 除 其 惡  如 彼 鳥 鶴 深 知 好 惡 也  
ZH_T04_0212_025:0742b22_13	是故說曰，如鶴擇乳飲也。	是 故 說 曰  如 鶴 擇 乳 飲 也  
ZH_T04_0212_025:0742b23_0	觀世若干變，　　知法起滅跡，	觀 世 若 干 變    知 法 起 滅 跡  
ZH_T04_0212_025:0742b24_13	賢聖不樂世，　　愚者不處賢。	賢 聖 不 樂 世    愚 者 不 處 賢  
ZH_T04_0212_025:0742b25_15	觀世若干變者，所謂世者世有三品：	觀 世 若 干 變 者  所 謂 世 者 世 有 三 品  
ZH_T04_0212_025:0742b26_12	一者器世，二者陰世，三者眾生世。	一 者 器 世  二 者 陰 世  三 者 眾 生 世  
ZH_T04_0212_025:0742c01_11	此三世者貯病之牢室，內外堅固非醫所療治，內者四百四病同時俱作，外者含毒之類，蚖蛇百足蝮蠍虎狼所見噬螫，眾變若干其事不同，水火盜賊怨讎之類竊來傷害。	此 三 世 者 貯 病 之 牢 室  內 外 堅 固 非 醫 所 療 治  內 者 四 百 四 病 同 時 俱 作  外 者 含 毒 之 類  蚖 蛇 百 足 蝮 蠍 虎 狼 所 見 噬 螫  眾 變 若 干 其 事 不 同  水 火 盜 賊 怨 讎 之 類 竊 來 傷 害  
ZH_T04_0212_025:0742c02_4	是故說曰，觀世若干變也。	是 故 說 曰  觀 世 若 干 變 也  
ZH_T04_0212_025:0742c03_1	知法起滅跡，知跡起滅其事有二：	知 法 起 滅 跡  知 跡 起 滅 其 事 有 二  
ZH_T04_0212_025:0742c03_11	一者結跡，二者陰跡。	一 者 結 跡  二 者 陰 跡  
ZH_T04_0212_025:0742c04_12	能滅其事乃應無為，是故名曰，知法起滅跡。	能 滅 其 事 乃 應 無 為  是 故 名 曰  知 法 起 滅 跡  
ZH_T04_0212_025:0742c07_15	賢聖不樂世，愚者不處賢者，賢聖永滅諸惡不處群俗，鶴飛則高不樂丘塚，猩猩好淨不處廁溷，賢聖之人亦復如是，不處群俗與共同光；	賢 聖 不 樂 世  愚 者 不 處 賢 者  賢 聖 永 滅 諸 惡 不 處 群 俗  鶴 飛 則 高 不 樂 丘 塚  猩 猩 好 淨 不 處 廁 溷  賢 聖 之 人 亦復如是  不 處 群 俗 與 共 同 光  
ZH_T04_0212_025:0742c08_5	愚者好惡不處賢眾。	愚 者 好 惡 不 處 賢 眾  
ZH_T04_0212_025:0742c09_3	是故說曰，賢聖不樂世，愚者不處賢也。	是 故 說 曰  賢 聖 不 樂 世  愚 者 不 處 賢 也  
ZH_T04_0212_025:0742c10_0	解知念待味，　　思惟休息義，	解 知 念 待 味    思 惟 休 息 義  
ZH_T04_0212_025:0742c11_13	無熱無飢想，　　當服於法味。	無 熱 無 飢 想    當 服 於 法 味  
ZH_T04_0212_025:0742c14_18	解知念待味者，經歷無數生死已來，未曾得此念待之味，世多甘美殊勝之味，苷蔗葡萄如此之比不可稱數，晝夜享之無有厭足；	解 知 念 待 味 者  經 歷 無 數 生 死 已 來  未 曾 得 此 念 待 之 味  世 多 甘 美 殊 勝 之 味  苷 蔗 葡 萄 如 此 之 比 不 可 稱 數  晝 夜 享 之 無有厭足  
ZH_T04_0212_025:0742c17_12	然不從此得至無為，念待味者未曾經口，設當一遇永無飢渴，其餘味者展轉生死墜墮三塗，欲求出期實為難矣。	然 不 從 此 得 至 無 為  念 待 味 者 未 曾 經 口  設 當 一 遇 永 無 飢 渴  其 餘 味 者 展 轉 生 死 墜 墮 三 塗  欲 求 出 期 實 為 難 矣  
ZH_T04_0212_025:0742c18_4	是故說曰，解知念待味也。	是 故 說 曰  解 知 念 待 味 也  
ZH_T04_0212_025:0742c20_16	思惟休息義者，彼脩行人專精一已思惟禪定，心所念法終不錯亂，從初至竟不識其緒，是故說曰，思惟休息義也。	思 惟 休 息 義 者  彼 脩 行 人 專 精 一 已 思 惟 禪 定  心 所 念 法 終 不 錯 亂  從 初 至 竟 不 識 其 緒  是 故 說 曰  思 惟 休 息 義 也  
ZH_T04_0212_025:0742c22_15	無熱無飢想者，貪欲是熱、瞋恚是熱、愚癡是熱、飢渴是熱，能斷此飢渴熱者，其事甚難；	無 熱 無 飢 想 者  貪 欲 是 熱  瞋 恚 是 熱  愚 癡 是 熱  飢 渴 是 熱  能 斷 此 飢 渴 熱 者  其 事 甚 難  
ZH_T04_0212_025:0742c23_15	正使飲此四大海水欲消其渴者，未始見也。	正 使 飲 此 四 大 海 水 欲 消 其 渴 者  未 始 見 也  
ZH_T04_0212_025:0742c25_5	欲除其渴永使不生，唯有八解澄淨之味，乃得消此眾渴之本。	欲 除 其 渴 永 使 不 生  唯 有 八 解 澄 淨 之 味  乃 得 消 此 眾 渴 之 本  
ZH_T04_0212_025:0742c25_16	是故說曰，無熱無渴想。	是 故 說 曰  無 熱 無 渴 想  
ZH_T04_0212_025:0742c29_7	當服於法味者，所謂法味，眾施法施勝，眾味法味勝，得此味者法身不離苦本，斷諸世俗飢渴之患，人欲修學求其解脫，不得甘露至要之味者，安坐無為？	當 服 於 法 味 者  所 謂 法 味  眾 施 法 施 勝  眾 味 法 味 勝  得 此 味 者 法 身 不 離 苦 本  斷 諸 世 俗 飢 渴 之 患  人 欲 修 學 求 其 解 脫  不 得 甘 露 至 要 之 味 者  安 坐 無 為  
ZH_T04_0212_025:0743a01_3	不自慇懃欲求得道跡者甚為難矣。	不 自 慇 懃 欲 求 得 道 跡 者 甚 為 難 矣  
ZH_T04_0212_025:0743a01_15	是故說曰，當服於法味也。	是 故 說 曰  當 服 於 法 味 也  
ZH_T04_0212_025:0743a02_0	人不損其心，　　亦不毀其意，	人 不 損 其 心    亦 不 毀 其 意  
ZH_T04_0212_025:0743a03_13	以善永滅惡，　　不憂墮惡道。	以 善 永 滅 惡    不 憂 墮 惡 道  
ZH_T04_0212_025:0743a07_10	人不損其心，亦不毀其意者，人初立行先習善法，初意猶豫乍信乍不信，其意勇者聞輒信解，意狐疑者不達於法，此人必當經歷生死，億佛超過不蒙得度。	人 不 損 其 心  亦 不 毀 其 意 者  人 初 立 行 先 習 善 法  初 意 猶 豫 乍 信 乍 不 信  其 意 勇 者 聞 輒 信 解  意 狐 疑 者 不 達 於 法  此 人 必 當 經 歷 生 死  億 佛 超 過 不 蒙 得 度  
ZH_T04_0212_025:0743a08_10	設損其心不毀其意，欲得至道取之甚易。	設 損 其 心 不 毀 其 意  欲 得 至 道 取 之 甚 易  
ZH_T04_0212_025:0743a10_6	人欲脩學專意乃獲，如匹夫聞彼有法，中路多難無由經過，一意念彼形意以達。	人 欲 脩 學 專 意 乃 獲  如 匹 夫 聞 彼 有 法  中 路 多 難 無 由 經 過  一 意 念 彼 形 意 以 達  
ZH_T04_0212_025:0743a10_11	何以故知？	何 以 故 知  
ZH_T04_0212_025:0743a12_2	如彼得通之人，心念形以隨，是故說曰，人不損其心，亦不毀其意也。	如 彼 得 通 之 人  心 念 形 以 隨  是 故 說 曰  人 不 損 其 心  亦 不 毀 其 意 也  
ZH_T04_0212_025:0743a15_6	以善永滅惡，不憂墮惡道者，夫人習行敦崇道業，世俗見根而現在前，雖有善根，斯是世俗有漏之行，不興想著求於上及，斯人終不憂墮惡趣。	以 善 永 滅 惡  不 憂 墮 惡 道 者  夫 人 習 行 敦 崇 道 業  世 俗 見 根 而 現 在 前  雖 有 善 根  斯 是 世 俗 有 漏 之 行  不 興 想 著 求 於 上 及  斯 人 終 不 憂 墮 惡 趣  
ZH_T04_0212_025:0743a16_4	是故說曰，以善永滅惡，不憂墮惡道也。	是 故 說 曰  以 善 永 滅 惡  不 憂 墮 惡 道 也  
ZH_T04_0212_025:0743a17_0	人欲練其神，　　要當數修琢，	人 欲 練 其 神    要 當 數 修 琢  
ZH_T04_0212_025:0743a18_0	智者易彫飾，　　乃名世之雄，	智 者 易 彫 飾    乃 名 世 之 雄  
ZH_T04_0212_025:0743a19_13	能親近彼者，　　安隱無憂惱。	能 親 近 彼 者    安 隱 無 憂 惱  
ZH_T04_0212_025:0743a24_6	人欲練其神，要當數修琢者，舊學之人外虛內實，或有潛隱山藪，或有佯狂遊世，行雖不同所濟等一，此不取形器，此純練精神定意不錯，行人權現千轉百化，要設方便導引眾生至百練室；	人 欲 練 其 神  要 當 數 修 琢 者  舊 學 之 人 外 虛 內 實  或 有 潛 隱 山 藪  或 有 佯 狂 遊 世  行 雖 不 同 所 濟 等 一  此 不 取 形 器  此 純 練 精 神 定 意 不 錯  行 人 權 現 千 轉 百 化  要 設 方 便 導 引 眾 生 至 百 練 室  
ZH_T04_0212_025:0743a25_1	所謂室者，泥洹虛寂無為城是。	所 謂 室 者  泥 洹 虛 寂 無 為 城 是  
ZH_T04_0212_025:0743a25_19	是故說曰，人欲練其神，要當數修琢也。	是 故 說 曰  人 欲 練 其 神  要 當 數 修 琢 也  
ZH_T04_0212_025:0743a29_6	智者易彫飾，乃名世之雄者，捷疾利根之人出言成律，必欲所度得四辯才，義辯法辯辭辯應辯，義辯法辯者此二攝內法，辭辯應辯者此二攝外法。	智 者 易 彫 飾  乃 名 世 之 雄 者  捷 疾 利 根 之 人 出 言 成 律  必 欲 所 度 得 四 辯 才  義 辯 法 辯 辭 辯 應 辯  義 辯 法 辯 者 此 二 攝 內 法  辭 辯 應 辯 者 此 二 攝 外 法  
ZH_T04_0212_025:0743b01_4	是故說曰，智者易彫飾，乃名世之雄也。	是 故 說 曰  智 者 易 彫 飾  乃 名 世 之 雄 也  
ZH_T04_0212_025:0743b03_12	能親近彼者，安隱無憂惱者，人執威儀進止去來周旋往返，皆執威儀不失其節，猶如眾花競敷香氣遠布；	能 親 近 彼 者  安 隱 無 憂 惱 者  人 執 威 儀 進 止 去 來 周 旋 往 返  皆 執 威 儀 不 失 其 節  猶 如 眾 花 競 敷 香 氣 遠 布  
ZH_T04_0212_025:0743b05_17	履行之人亦復如是，戒聞施德諸總持門定意不散者，能親近此無所違失，便能成就無漏聖行。	履 行 之 人 亦復如是  戒 聞 施 德 諸 總 持 門 定 意 不 散 者  能 親 近 此 無 所 違 失  便 能 成 就 無 漏 聖 行  
ZH_T04_0212_025:0743b06_15	是故說曰，能親近彼者，安隱無憂惱。	是 故 說 曰  能 親 近 彼 者  安 隱 無 憂 惱  
ZH_T04_0212_025:0743b07_0	永息無過者，　　柔和不卒暴，	永 息 無 過 者    柔 和 不 卒 暴  
ZH_T04_0212_025:0743b08_13	吹棄諸惡法，　　如風落其葉。	吹 棄 諸 惡 法    如 風 落 其 葉  
ZH_T04_0212_025:0743b12_12	永息無過者，柔和不卒暴者，諸根具足無所流溢，所說專正言不卒暴，威儀禮節無所漏失，如斯之人，無有儔匹亦無過者，是故說曰，永息無過者，柔和不卒暴也。	永 息 無 過 者  柔 和 不 卒 暴 者  諸 根 具 足 無 所 流 溢  所 說 專 正 言 不 卒 暴  威 儀 禮 節 無 所 漏 失  如 斯 之 人  無 有 儔 匹 亦 無 過 者  是 故 說 曰  永 息 無 過 者  柔 和 不 卒 暴 也  
ZH_T04_0212_025:0743b16_9	吹棄諸惡法，如風去其葉者，行人執意鏗然不動，執信堅固毫釐不犯，去諸惡法日進其善，晝夜挍飾不令有塵，如鐵生垢瑩治乃明，人心重垢須慧乃照，是故說曰：	吹 棄 諸 惡 法  如 風 去 其 葉 者  行 人 執 意 鏗 然 不 動  執 信 堅 固 毫 釐 不 犯  去 諸 惡 法 日 進 其 善  晝 夜 挍 飾 不 令 有 塵  如 鐵 生 垢 瑩 治 乃 明  人 心 重 垢 須 慧 乃 照  是 故 說 曰  
ZH_T04_0212_025:0743b17_2	吹棄諸惡法，如風去其葉也。	吹 棄 諸 惡 法  如 風 去 其 葉 也  
ZH_T04_0212_025:0743b18_0	無故畏彼人，　　謗毀清淨者，	無 故 畏 彼 人    謗 毀 清 淨 者  
ZH_T04_0212_025:0743b19_13	尋惡獲其力，　　煙雲風所吹。	尋 惡 獲 其 力    煙 雲 風 所 吹  
ZH_T04_0212_025:0743b23_4	無故畏彼人，謗毀清淨者，人之脩學除穢為上，行人除垢唯修清淨，功德充滿何懼不達，心無慳嫉者，崇其道根豁然自寤，斯由通達了深要故。	無 故 畏 彼 人  謗 毀 清 淨 者  人 之 脩 學 除 穢 為 上  行 人 除 垢 唯 修 清 淨  功 德 充 滿 何 懼 不 達  心 無 慳 嫉 者  崇 其 道 根 豁 然 自 寤  斯 由 通 達 了 深 要 故  
ZH_T04_0212_025:0743b24_12	清淨之人無有結使，愚者謗毀謂為不淨，謗毀聖者受無擇罪。	清 淨 之 人 無 有 結 使  愚 者 謗 毀 謂 為 不 淨  謗 毀 聖 者 受 無 擇 罪  
ZH_T04_0212_025:0743b25_2	斯由福報積行所致。	斯 由 福 報 積 行 所 致  
ZH_T04_0212_025:0743b25_20	是故說曰，無故畏彼人，謗毀清淨者也。	是 故 說 曰  無 故 畏 彼 人  謗 毀 清 淨 者 也  
ZH_T04_0212_025:0743b28_20	尋惡獲其力，煙雲風所吹者，世人執迷以惡為妙，由是殃禍漸入泰山，造地獄餓鬼雜畜生之罪，是故說曰，尋惡獲其力，煙雲風所吹也。	尋 惡 獲 其 力  煙 雲 風 所 吹 者  世 人 執 迷 以 惡 為 妙  由 是 殃 禍 漸 入 泰 山  造 地 獄 餓 鬼 雜 畜 生 之 罪  是 故 說 曰  尋 惡 獲 其 力  煙 雲 風 所 吹 也  
ZH_T04_0212_025:0743b29_0	人之為行，　　各各自知，　　善之為善，	人 之 為 行    各 各 自 知    善 之 為 善  
ZH_T04_0212_025:0743c01_4	惡之為惡。	惡 之 為 惡  
ZH_T04_0212_025:0743c05_13	人之為行，各各自知者，人之修行志趣若干，惡者自知惡、善者自知善，雖為善惡不自知者受報一倍，善者受福無窮，惡者受罪一倍，淨者受淨行，不淨者受不淨行；	人 之 為 行  各 各 自 知 者  人 之 修 行 志 趣 若 干  惡 者 自 知 惡  善 者 自 知 善  雖 為 善 惡 不 自 知 者 受 報 一 倍  善 者 受 福 無 窮  惡 者 受 罪 一 倍  淨 者 受 淨 行  不 淨 者 受 不 淨 行  
ZH_T04_0212_025:0743c08_11	臨終之時善惡然別，若神來迎，見宮殿屋舍園觀浴池神不錯亂，衣被服飾自然著體，天女圍遶共相娛樂，還自見光所照無礙。	臨 終 之 時 善 惡 然 別  若 神 來 迎  見 宮 殿 屋 舍 園 觀 浴 池 神 不 錯 亂  衣 被 服 飾 自 然 著 體  天 女 圍 遶 共 相 娛 樂  還 自 見 光 所 照 無 礙  
ZH_T04_0212_025:0743c11_4	積惡之人臨死之日神識倒錯，但見大火劍戟，見蹲鵄野狐羅剎妖魅虎狼惡獸，復見刀山劍樹荊棘坑坎惡鬼圍遶。	積 惡 之 人 臨 死 之 日 神 識 倒 錯  但 見 大 火 劍 戟  見 蹲 鵄 野 狐 羅 剎 妖 魅 虎 狼 惡 獸  復 見 刀 山 劍 樹 荊 棘 坑 坎 惡 鬼 圍 遶  
ZH_T04_0212_025:0743c11_20	是故說曰，善之為善，惡之為惡也。	是 故 說 曰  善 之 為 善  惡 之 為 惡 也  
ZH_T04_0212_025:0743c12_0	人之為惡，　　後自受報，　　已不為惡，	人 之 為 惡    後 自 受 報    已 不 為 惡  
ZH_T04_0212_025:0743c13_4	後無所憂。	後 無 所 憂  
ZH_T04_0212_025:0743c15_12	人之為惡，後自受報者，夫人為惡自招禍患，非有父母兄弟宗族代受其罪；	人 之 為 惡  後 自 受 報 者  夫 人 為 惡 自 招 禍 患  非 有 父 母 兄 弟 宗 族 代 受 其 罪  
ZH_T04_0212_025:0743c18_7	自不為惡後不受報，如此之人，生則遇聖當受其福，非父母兄弟代獲其慶，意自清潔不累於人，自行清淨自受其報。	自 不 為 惡 後 不 受 報  如 此 之 人  生 則 遇 聖 當 受 其 福  非 父 母 兄 弟 代 獲 其 慶  意 自 清 潔 不 累 於 人  自 行 清 淨 自 受 其 報  
ZH_T04_0212_025:0743c19_13	是故說曰，人之為惡，後自受報，已不為惡，後無所憂也。	是 故 說 曰  人 之 為 惡  後 自 受 報  已 不 為 惡  後 無 所 憂 也  
ZH_T04_0212_025:0743c20_13	達己淨不淨，　　何慮他人淨？	達 己 淨 不 淨    何 慮 他 人 淨  
ZH_T04_0212_025:0743c21_13	愚者不自練，　　如鐵鑽純鋼。	愚 者 不 自 練    如 鐵 鑽 純 鋼  
ZH_T04_0212_025:0743c23_18	達己淨不淨，何慮他人淨者，己自清淨亦能使彼行清淨，己行不均焉能使彼得清淨行？	達 己 淨 不 淨  何 慮 他 人 淨 者  己 自 清 淨 亦 能 使 彼 行 清 淨  己 行 不 均 焉 能 使 彼 得 清 淨 行  
ZH_T04_0212_025:0743c24_17	是故說曰，達己淨不淨，何慮他人淨也。	是 故 說 曰  達 己 淨 不 淨  何 慮 他 人 淨 也  
ZH_T04_0212_025:0743c27_9	愚者不自練，如鐵鑽純鋼者，愚人所習終日不窮，一日所造墜墮永劫，雖遇賢聖不蒙濟度，猶鐵鑽純鋼功至不可獲。	愚 者 不 自 練  如 鐵 鑽 純 鋼 者  愚 人 所 習 終 日 不 窮  一 日 所 造 墜 墮 永 劫  雖 遇 賢 聖 不 蒙 濟 度  猶 鐵 鑽 純 鋼 功 至 不 可 獲  
ZH_T04_0212_025:0743c28_8	是故說曰，愚者不自練，如鐵鑽純鋼也。	是 故 說 曰  愚 者 不 自 練  如 鐵 鑽 純 鋼 也  
ZH_T04_0212_025:0743c29_0	若眼見非邪，　　黠人求方便，	若 眼 見 非 邪    黠 人 求 方 便  
ZH_T04_0212_025:0744a01_13	智者善壽世，　　亦不為眾惡。	智 者 善 壽 世    亦 不 為 眾 惡  
ZH_T04_0212_025:0744a05_5	若眼見非邪者，夫人習行專精為惡，若眼見色不起眼識，若好若醜意悉平等，設見好色不興染著，設見惡色亦不懷慼，是故說曰，若眼見非邪。	若 眼 見 非 邪 者  夫 人 習 行 專 精 為 惡  若 眼 見 色 不 起 眼 識  若 好 若 醜 意 悉 平 等  設 見 好 色 不 興 染 著  設 見 惡 色 亦 不 懷 慼  是 故 說 曰  若 眼 見 非 邪  
ZH_T04_0212_025:0744a08_2	黠人求方便者，見彼眼色知為非真，為磨滅法遷轉不住，生者有盡常者亦滅，愚者翫習智者所嗤，是故說曰，黠人求方便也。	黠 人 求 方 便 者  見 彼 眼 色 知 為 非 真  為 磨 滅 法 遷 轉 不 住  生 者 有 盡 常 者 亦 滅  愚 者 翫 習 智 者 所 嗤  是 故 說 曰  黠 人 求 方 便 也  
ZH_T04_0212_025:0744a10_13	智者善壽世，亦不為眾惡者，智人所施教權化非一，防惡於無形，養福於自然，執行不累於世，言教不損於形質；	智 者 善 壽 世  亦 不 為 眾 惡 者  智 人 所 施 教 權 化 非 一  防 惡 於 無 形  養 福 於 自 然  執 行 不 累 於 世  言 教 不 損 於 形 質  
ZH_T04_0212_025:0744a12_8	在世周旋，未幾彼壽，見短如有恥，見長不自稱，在世訖其壽，終不為惡行。	在 世 周 旋  未 幾 彼 壽  見 短 如 有 恥  見 長 不 自 稱  在 世 訖 其 壽  終 不 為 惡 行  
ZH_T04_0212_025:0744a13_4	是故說曰，智者善壽世，不為眾惡也。	是 故 說 曰  智 者 善 壽 世  不 為 眾 惡 也  
ZH_T04_0212_025:0744a14_0	商人在路懼，　　伴少而貨多，	商 人 在 路 懼    伴 少 而 貨 多  
ZH_T04_0212_025:0744a15_13	經過嶮難處，　　然有折軸憂。	經 過 嶮 難 處    然 有 折 軸 憂  
ZH_T04_0212_025:0744a20_7	商人在路懼，伴少而貨多者，昔有眾賈商人冒涉途路，經過曠野嶮難之中，路多盜賊無由自免，所齎財寶無有資糧，同伴行人無有器仗用自防備，行人既少財寶極多，心懷恐懼神識熾然。	商 人 在 路 懼  伴 少 而 貨 多 者  昔 有 眾 賈 商 人 冒 涉 途 路  經 過 曠 野 嶮 難 之 中  路 多 盜 賊 無 由 自 免  所 齎 財 寶 無 有 資 糧  同 伴 行 人 無 有 器 仗 用 自 防 備  行 人 既 少 財 寶 極 多  心 懷 恐 懼 神 識 熾 然  
ZH_T04_0212_025:0744a20_16	有一黠者告其同伴：	有 一 黠 者 告 其 同 伴  
ZH_T04_0212_025:0744a21_11	「勿生恐懼，吾當設計得免此難。	 勿 生 恐 懼  吾 當 設 計 得 免 此 難  
ZH_T04_0212_025:0744a22_1	」眾人意正便得無他。	 眾 人 意 正 便 得 無 他  
ZH_T04_0212_025:0744a22_19	是故說曰，商人在路懼，伴少而貨多也。	是 故 說 曰  商 人 在 路 懼  伴 少 而 貨 多 也  
ZH_T04_0212_025:0744a25_12	經過嶮難處，然有折軸憂者，道路嶮難不遇良伴，捨其大道隨其細徑，不達所至中遇車壞，前伴不顧後伴共相捐棄。	經 過 嶮 難 處  然 有 折 軸 憂 者  道 路 嶮 難 不 遇 良 伴  捨 其 大 道 隨 其 細 徑  不 達 所 至 中 遇 車 壞  前 伴 不 顧 後 伴 共 相 捐 棄  
ZH_T04_0212_025:0744a27_9	是以世尊借此為喻，欲使後生深識罪福，受化者無毫釐之礙，演教者不捐其功。	是 以 世 尊 借 此 為 喻  欲 使 後 生 深 識 罪 福  受 化 者 無 毫 釐 之 礙  演 教 者 不 捐 其 功  
ZH_T04_0212_025:0744a28_5	是故說曰，經過嶮難處，然有折軸憂。	是 故 說 曰  經 過 嶮 難 處  然 有 折 軸 憂  
ZH_T04_0212_025:0744a29_0	有身無瘡痏，　　不為毒所害，	有 身 無 瘡 痏    不 為 毒 所 害  
ZH_T04_0212_025:0744b01_13	毒無奈瘡何，　　無惡無所造。	毒 無 奈 瘡 何    無 惡 無 所 造  
ZH_T04_0212_025:0744b03_13	猶如調達在羅閱城，興謀害心，後事彰露舉國聞知，時王阿闍世語調達曰：	猶 如 調 達 在 羅 閱 城  興 謀 害 心  後 事 彰 露 舉 國 聞 知  時 王 阿 闍 世 語 調 達 曰  
ZH_T04_0212_025:0744b04_13	「汝宜出國，不須住此，十六大國莫不聞知。	 汝 宜 出 國  不 須 住 此  十六大國 莫 不 聞 知  
ZH_T04_0212_025:0744b05_15	云何此有調達造作眾惡，起傷害心向於如來？	云 何 此 有 調 達 造 作 眾 惡  起 傷 害 心 向 於 如 來  
ZH_T04_0212_025:0744b07_18	」調達聞已內懷憂慼，心不自寧便還本國，宿怨不盡為恚結所纏，唐突菩薩宮內，語瞿夷曰：	 調 達 聞 已 內 懷 憂 慼  心 不 自 寧 便 還 本 國  宿 怨 不 盡 為 恚 結 所 纏  唐 突 菩 薩 宮 內  語 瞿 夷 曰  
ZH_T04_0212_025:0744b09_1	「我今取汝拜為第一夫人，不審聖女為可爾不？	 我 今 取 汝 拜 為 第 一 夫 人  不 審 聖 女 為 可 爾 不  
ZH_T04_0212_025:0744b09_11	」瞿夷聞之語調達曰：	 瞿 夷 聞 之 語 調 達 曰  
ZH_T04_0212_025:0744b09_21	「前汝右手吾欲把之。	 前 汝 右 手 吾 欲 把 之  
ZH_T04_0212_025:0744b11_6	」調達尋舒手使把，扼腕骨碎五指血出，當時迷悶良久乃穌。	 調 達 尋 舒 手 使 把  扼 腕 骨 碎 五 指 血 出  當 時 迷 悶 良 久 乃 穌  
ZH_T04_0212_025:0744b11_11	瞿夷語曰：	瞿 夷 語 曰  
ZH_T04_0212_025:0744b14_5	「除悉達力，更無有人出我上者，設當與汝相把持者，身體碎爛劇於塵霧，猶如力人指壞千樹，隨意碎之有何難乎？	 除 悉 達 力  更 無 有 人 出 我 上 者  設 當 與 汝 相 把 持 者  身 體 碎 爛 劇 於 塵 霧  猶 如 力 人 指 壞 千 樹  隨 意 碎 之 有 何 難 乎  
ZH_T04_0212_025:0744b16_17	」是時調達，轉進入宮殿坐菩薩床，宮人見之悉共嫌恨，即前競捉擲于床下，即傷左臗不堪行來，家人輦輿還歸本舍。	 是 時 調 達  轉 進 入 宮 殿 坐 菩 薩 床  宮 人 見 之 悉 共 嫌 恨  即 前 競 捉 擲 于 床 下  即 傷 左 臗 不 堪 行 來  家 人 輦 輿 還 歸 本 舍  
ZH_T04_0212_025:0744b17_7	諸釋皆嫌皆來告語：	諸 釋 皆 嫌 皆 來 告 語  
ZH_T04_0212_025:0744b18_2	「汝今調達宜可改更向佛懺悔。	 汝 今 調 達 宜 可 改 更 向 佛 懺 悔  
ZH_T04_0212_025:0744b19_11	」調達聞之私設巧詐，密作鐵爪害毒塗之，外形柔和內懷瞋恚。	 調 達 聞 之 私 設 巧 詐  密 作 鐵 爪 害 毒 塗 之  外 形 柔 和 內 懷 瞋 恚  
ZH_T04_0212_025:0744b20_1	爾時調達憶佛所說：	爾 時 調 達 憶 佛 所 說  
ZH_T04_0212_025:0744b20_11	「瞿曇沙門恒陳此言：	 瞿 曇 沙 門 恒 陳 此 言  
ZH_T04_0212_025:0744b21_15	『有身無瘡痏，不為毒所害，毒無奈瘡何，無惡無所造。	 有 身 無 瘡 痏  不 為 毒 所 害  毒 無 奈 瘡 何  無 惡 無 所 造  
ZH_T04_0212_025:0744b23_2	』我今當往佯如懺悔，以爪摑壞其脚，毒氣流溢自當取死。	 我 今 當 往 佯 如 懺 悔  以 爪 摑 壞 其 脚  毒 氣 流 溢 自 當 取 死  
ZH_T04_0212_025:0744b24_4	」諸人輦輿往詣世尊，去世尊三七仞，語左右人：	 諸 人 輦 輿 往 詣 世 尊  去 世 尊 三 七 仞  語 左 右 人  
ZH_T04_0212_025:0744b24_15	「下我在地，吾欲步往。	 下 我 在 地  吾 欲 步 往  
ZH_T04_0212_025:0744b24_21	」尋下在地。	 尋 下 在 地  
ZH_T04_0212_025:0744b25_16	尋時地中勇火沸出，纏裹其身將入地獄。	尋 時 地 中 勇 火 沸 出  纏 裹 其 身 將 入 地 獄  
ZH_T04_0212_025:0744b27_2	是故說曰，有身無瘡痏，不為毒所害，毒無奈瘡何也。	是 故 說 曰  有 身 無 瘡 痏  不 為 毒 所 害  毒 無 奈 瘡 何 也  
ZH_T04_0212_025:0744b28_0	多有行眾惡，　　必為身作累，	多 有 行 眾 惡    必 為 身 作 累  
ZH_T04_0212_025:0744b29_13	施善布恩德，　　此事甚為難。	施 善 布 恩 德    此 事 甚 為 難  
ZH_T04_0212_025:0744c06_17	多有行眾惡，必為身作累者，世多有人布惡自侵不合聖諦，屠割魚獵養猪畜雞，張施懸弶以捕群鹿，為賊殺賊縛就獄卒，真陀羅種絃索飛綸，如是惡行眾生不可稱說，如斯之類必為身作患，死入地獄受痛難量，是故說曰，多有行眾惡，必為身作累也。	多 有 行 眾 惡  必 為 身 作 累 者  世 多 有 人 布 惡 自 侵 不 合 聖 諦  屠 割 魚 獵 養 猪 畜 雞  張 施 懸 弶 以 捕 群 鹿  為 賊 殺 賊 縛 就 獄 卒  真 陀 羅 種 絃 索 飛 綸  如 是 惡 行 眾 生 不 可 稱 說  如 斯 之 類 必 為 身 作 患  死 入 地 獄 受 痛 難 量  是 故 說 曰  多 有 行 眾 惡  必 為 身 作 累 也  
ZH_T04_0212_025:0744c09_3	施善布恩德，此事甚為難者，人能自察前世後世善惡報應，廣施周窮，侵肌之貨，以施於人，此事甚難。	施 善 布 恩 德  此 事 甚 為 難 者  人 能 自 察 前 世 後 世 善 惡 報 應  廣 施 周 窮  侵 肌 之 貨  以 施 於 人  此 事 甚 難  
ZH_T04_0212_025:0744c10_1	是故說曰，施善布恩德，此事甚為難也。	是 故 說 曰  施 善 布 恩 德  此 事 甚 為 難 也  
ZH_T04_0212_025:0744c11_0	善哉修善者，　　善哉為甚惡，	善 哉 修 善 者    善 哉 為 甚 惡  
ZH_T04_0212_025:0744c12_13	惡惡自為易，　　惡人為善難。	惡 惡 自 為 易    惡 人 為 善 難  
ZH_T04_0212_025:0744c16_5	善哉脩善者，善人脩善行應自然，為惡之徒不可親近，為善之人諸佛衛護，諸天世人所可愛敬，所至之方終不離善知識，是故說曰，善哉脩善者。	善 哉 脩 善 者  善 人 脩 善 行 應 自 然  為 惡 之 徒 不 可 親 近  為 善 之 人 諸 佛 衛 護  諸 天 世 人 所 可 愛 敬  所 至 之 方 終 不 離 善 知 識  是 故 說 曰  善 哉 脩 善 者  
ZH_T04_0212_025:0744c18_20	善哉為甚惡者，人之為惡日增無損，猶如蔓草不種自滋，正使鏟其地淨故處，猶生不息，是故說曰，善哉為甚惡也。	善 哉 為 甚 惡 者  人 之 為 惡 日 增 無 損  猶 如 蔓 草 不 種 自 滋  正 使 鏟 其 地 淨 故 處  猶 生 不 息  是 故 說 曰  善 哉 為 甚 惡 也  
ZH_T04_0212_025:0744c21_7	惡惡自為易，惡人為善難者，猶如真陀羅種，恒擔死人捐棄塚間，心恒喜歡無所畏忌，心倍歡喜以自娛樂；	惡 惡 自 為 易  惡 人 為 善 難 者  猶 如 真 陀 羅 種  恒 擔 死 人 捐 棄 塚 間  心 恒 喜 歡 無 所 畏 忌  心 倍 歡 喜 以 自 娛 樂  
ZH_T04_0212_025:0744c22_8	猶若典獄之人守護杻械，晝夜行惡自謂為尊。	猶 若 典 獄 之 人 守 護 杻 械  晝 夜 行 惡 自 謂 為 尊  
ZH_T04_0212_025:0744c24_11	賢聖之人觀此眾變以為大患，應死之人將詣都市，舉足下足以近死地，三界酸楚何可貪慕？	賢 聖 之 人 觀 此 眾 變 以 為 大 患  應 死 之 人 將 詣 都 市  舉 足 下 足 以 近 死 地  三 界 酸 楚 何 可 貪 慕  
ZH_T04_0212_025:0744c25_9	是故說曰，惡惡自為易，惡人為善難也。	是 故 說 曰  惡 惡 自 為 易  惡 人 為 善 難 也  
ZH_T04_0212_025:0744c26_0	愚者自謂正，　　猶惡未成熟，	愚 者 自 謂 正    猶 惡 未 成 熟  
ZH_T04_0212_025:0744c27_13	惡以成熟滿，　　諸苦亦復熟。	惡 以 成 熟 滿    諸 苦 亦 復 熟  
ZH_T04_0212_025:0745a02_1	愚者自謂正，猶惡未成熟者，愚人自念所行專正，餘者所作皆為非法，見行善者共憎嫉之，罪根以具癡心純熟，然後乃知我所作非。	愚 者 自 謂 正  猶 惡 未 成 熟 者  愚 人 自 念 所 行 專 正  餘 者 所 作 皆 為 非 法  見 行 善 者 共 憎 嫉 之  罪 根 以 具 癡 心 純 熟  然 後 乃 知 我 所 作 非  
ZH_T04_0212_025:0745a05_11	今我造惡非父母為，亦非兄弟宗親所造，分受其罪悔無所及，非天非鬼非沙門梵志之所造，我今自知罪之根本，上不怨天下不尤地，甘心受罪知復奈何。	今 我 造 惡 非 父 母 為  亦 非 兄 弟 宗 親 所 造  分 受 其 罪 悔 無 所 及  非 天 非 鬼 非 沙 門 梵 志 之 所 造  我 今 自 知 罪 之 根 本  上 不 怨 天 下 不 尤 地  甘 心 受 罪 知 復 奈 何  
ZH_T04_0212_025:0745a06_9	是故說曰，愚者自謂正，猶惡未成熟也。	是 故 說 曰  愚 者 自 謂 正  猶 惡 未 成 熟 也  
ZH_T04_0212_025:0745a09_6	惡以成熟滿，諸苦亦復受者，積罪之人入獄受報，十三種焰纏裹其身，死而復穌求死不得，要償故罪以盡無餘，然後乃出；	惡 以 成 熟 滿  諸 苦 亦 復 受 者  積 罪 之 人 入 獄 受 報  十 三 種 焰 纏 裹 其 身  死 而 復 穌 求 死 不 得  要 償 故 罪 以 盡 無 餘  然 後 乃 出  
ZH_T04_0212_025:0745a10_12	若在畜生，愚癡所蔽不識真道，領腫脊壞穿鼻羈頭枷鎖手脚；	若 在 畜 生  愚 癡 所 蔽 不 識 真 道  領 腫 脊 壞 穿 鼻 羈 頭 枷 鎖 手 脚  
ZH_T04_0212_025:0745a12_4	若生餓鬼，晝夜飢渴腹若泰山咽細若鍼，身長四十里，一寸千隔；	若 生 餓 鬼  晝 夜 飢 渴 腹 若 泰 山 咽 細 若 鍼  身 長 四 十 里  一 寸 千 隔  
ZH_T04_0212_025:0745a13_4	若在人中，貧賤困悴衣不蓋形食不充口。	若 在 人 中  貧 賤 困 悴 衣 不 蓋 形 食 不 充 口  
ZH_T04_0212_025:0745a14_2	是故說曰，惡以成熟滿，諸苦亦復熟也。	是 故 說 曰  惡 以 成 熟 滿  諸 苦 亦 復 熟 也  
ZH_T04_0212_025:0745a15_0	賢者見於惡，　　不為惡所熟，	賢 者 見 於 惡    不 為 惡 所 熟  
ZH_T04_0212_025:0745a16_13	如惡以不熟，　　惡者觀其惡。	如 惡 以 不 熟    惡 者 觀 其 惡  
ZH_T04_0212_025:0745a20_8	賢者見於惡，不為惡所熟者，彼執行人見其行惡隨時訶諫，此非妙行輪轉生死求出甚難，於三惡道造罪根本，是故說曰，賢者見於惡，不為惡所熟也。	賢 者 見 於 惡  不 為 惡 所 熟 者  彼 執 行 人 見 其 行 惡 隨 時 訶 諫  此 非 妙 行 輪轉生死 求 出 甚 難  於 三 惡 道 造 罪 根 本  是 故 說 曰  賢 者 見 於 惡  不 為 惡 所 熟 也  
ZH_T04_0212_025:0745a21_10	如惡以不熟，惡者觀其惡者，如人作惡後尋懷悔：	如 惡 以 不 熟  惡 者 觀 其 惡 者  如 人 作 惡 後 尋 懷 悔  
ZH_T04_0212_025:0745a22_20	「咄我所作，將非其宜，人之所嫉，我今習之，將非是我執意誤乎？	 咄 我 所 作  將 非 其 宜  人 之 所 嫉  我 今 習 之  將 非 是 我 執 意 誤 乎  
ZH_T04_0212_025:0745a23_9	自今改悔，觀惡穢污。	自 今 改 悔  觀 惡 穢 污  
ZH_T04_0212_025:0745a24_6	」是故說曰，如惡以不熟，惡者觀其惡也。	 是 故 說 曰  如 惡 以 不 熟  惡 者 觀 其 惡 也  
ZH_T04_0212_025:0745a25_0	賢者觀其惡，　　乃至賢不熟，	賢 者 觀 其 惡    乃 至 賢 不 熟  
ZH_T04_0212_025:0745a26_13	設以賢熟者，　　賢賢自相觀。	設 以 賢 熟 者    賢 賢 自 相 觀  
ZH_T04_0212_025:0745b01_7	賢者觀其惡，乃至賢不熟者，賢人守戒眾德具足，多聞辯慧言無缺漏，出言柔和常行真誠，行四等心慈愍一切，見小過隙便懷恐懼，況當造無擇之罪？	賢 者 觀 其 惡  乃 至 賢 不 熟 者  賢 人 守 戒 眾 德 具 足  多 聞 辯 慧 言 無 缺 漏  出 言 柔 和 常 行 真 誠  行 四 等 心 慈 愍 一 切  見 小 過 隙 便 懷 恐 懼  況 當 造 無 擇 之 罪  
ZH_T04_0212_025:0745b02_5	是故說曰，賢者觀其惡，乃至賢不熟也。	是 故 說 曰  賢 者 觀 其 惡  乃 至 賢 不 熟 也  
ZH_T04_0212_025:0745b03_8	設以賢熟者，賢賢自相觀者，賢者自察自觀性行：	設 以 賢 熟 者  賢 賢 自 相 觀 者  賢 者 自 察 自 觀 性 行  
ZH_T04_0212_025:0745b05_5	「我今所致供養者，皆由前身積學所致，宿不種福布恩施德，今日何緣得此福報？	 我 今 所 致 供 養 者  皆 由 前 身 積 學 所 致  宿 不 種 福 布 恩 施 德  今 日 何 緣 得 此 福 報  
ZH_T04_0212_025:0745b08_16	今不謹慎重行其德者，後更受形無福可憑，復當流浪經歷生死，方便積行久乃成就，其間艱難非度所知非算所籌，過佛恒沙不覩不聞，由行自墜至今不度。	今 不 謹 慎 重 行 其 德 者  後 更 受 形 無 福 可 憑  復 當 流 浪 經 歷 生 死  方 便 積 行 久 乃 成 就  其 間 艱 難 非 度 所 知 非 算 所 籌  過 佛 恒 沙 不 覩 不 聞  由 行 自 墜 至 今 不 度  
ZH_T04_0212_025:0745b09_15	」是故說曰，設以賢熟者，賢賢自相觀也。	 是 故 說 曰  設 以 賢 熟 者  賢 賢 自 相 觀 也  
ZH_T04_0212_025:0745b10_0	人雖為惡行，　　亦不數數作，	人 雖 為 惡 行    亦 不 數 數 作  
ZH_T04_0212_025:0745b11_13	於彼意不樂，　　知惡之為苦。	於 彼 意 不 樂    知 惡 之 為 苦  
ZH_T04_0212_025:0745b14_1	人雖為惡行，亦不數數作者，人為惡行當自改更，備受三塗八難之苦，於中求出亦甚難得。	人 雖 為 惡 行  亦 不 數 數 作 者  人 為 惡 行 當 自 改 更  備 受 三 塗 八 難 之 苦  於 中 求 出 亦 甚 難 得  
ZH_T04_0212_025:0745b16_5	是故智者，制以禁法防以未然，設受其報猶輕，若在地獄湯冷水微受苦無幾，斯由悔過知罪根本；	是 故 智 者  制 以 禁 法 防 以 未 然  設 受 其 報 猶 輕  若 在 地 獄 湯 冷 水 微 受 苦 無 幾  斯 由 悔 過 知 罪 根 本  
ZH_T04_0212_025:0745b17_4	若作畜生負擔不重，食以隨時不加苦痛；	若 作 畜 生 負 擔 不 重  食 以 隨 時 不 加 苦 痛  
ZH_T04_0212_025:0745b18_7	若為餓鬼，鬼有四種，生作豪尊餓鬼，衣食自然；	若 為 餓 鬼  鬼 有 四 種  生 作 豪 尊 餓 鬼  衣 食 自 然  
ZH_T04_0212_025:0745b19_1	若處人間，豪富大族無所渴乏；	若 處 人 間  豪 富 大 族 無 所 渴 乏  
ZH_T04_0212_025:0745b19_20	若生於天，微福之報，食以覆口自恥福少。	若 生 於 天  微 福 之 報  食 以 覆 口 自 恥 福 少  
ZH_T04_0212_025:0745b20_17	是故說曰，人雖為惡行，亦不數數作也。	是 故 說 曰  人 雖 為 惡 行  亦 不 數 數 作 也  
ZH_T04_0212_025:0745b24_6	於彼意不樂，知惡之為苦者，學人見惡意不願樂，自攝其意不使分散，罪雖微細報如泰山，猛火雖小焚燒山野，是以智者常當防慮，知惡根源眾苦之首。	於 彼 意 不 樂  知 惡 之 為 苦 者  學 人 見 惡 意 不 願 樂  自 攝 其 意 不 使 分 散  罪 雖 微 細 報 如 泰 山  猛 火 雖 小 焚 燒 山 野  是 以 智 者 常 當 防 慮  知 惡 根 源 眾 苦 之 首  
ZH_T04_0212_025:0745b25_4	是故說曰，於彼意不樂，知惡之為苦也。	是 故 說 曰  於 彼 意 不 樂  知 惡 之 為 苦 也  
ZH_T04_0212_025:0745b26_0	人能作其福，　　亦當數數造，	人 能 作 其 福    亦 當 數 數 造  
ZH_T04_0212_025:0745b27_13	於彼意願樂，　　善受其福報。	於 彼 意 願 樂    善 受 其 福 報  
ZH_T04_0212_025:0745b29_13	人能作其福，亦當數數造者，人生一世所以致貧窮者，皆由前身慳結所誤。	人 能 作 其 福  亦 當 數 數 造 者  人 生 一 世 所 以 致 貧 窮 者  皆 由 前 身 慳 結 所 誤  
ZH_T04_0212_025:0745c04_17	是以聖人觸類所說，先以施惠為首，雖復貧窮，要當少多減損以補曩愆，雖無財貨當自役己出力作使，脩補神祠佐助眾事，不使日夜闕其福業，彈指之頃念善亦是，況復躬自行功德乎？	是 以 聖 人 觸 類 所 說  先 以 施 惠 為 首  雖 復 貧 窮  要 當 少 多 減 損 以 補 曩 愆  雖 無 財 貨 當 自 役 己 出 力 作 使  脩 補 神 祠 佐 助 眾 事  不 使 日 夜 闕 其 福 業  彈 指 之 頃 念 善 亦 是  況 復 躬 自 行 功 德 乎  
ZH_T04_0212_025:0745c05_16	是故說曰，人能作其福，亦當數數造也。	是 故 說 曰  人 能 作 其 福  亦 當 數 數 造 也  
ZH_T04_0212_025:0745c10_4	於彼意願樂，善受其福報者，人之脩福多所潤及，見行善者代其歡喜，輒自出財勸助為福，見身獲祐善名流布，見者心歡靡不致敬，生輒遇聖不墮八無閑處，是故說曰，於彼意願樂，善受其福報。	於 彼 意 願 樂  善 受 其 福 報 者  人 之 脩 福 多 所 潤 及  見 行 善 者 代 其 歡 喜  輒 自 出 財 勸 助 為 福  見 身 獲 祐 善 名 流 布  見 者 心 歡 靡 不 致 敬  生 輒 遇 聖 不 墮 八 無 閑 處  是 故 說 曰  於 彼 意 願 樂  善 受 其 福 報  
ZH_T04_0212_025:0745c11_0	先當制善心，　　攝持惡根本，	先 當 制 善 心    攝 持 惡 根 本  
ZH_T04_0212_025:0745c12_13	由是興福業，　　心由樂於惡。	由 是 興 福 業    心 由 樂 於 惡  
ZH_T04_0212_025:0745c16_17	先當制善心，攝持惡根本者，善心具足勿令分散，執意在前如擎油鉢，戰戰兢兢如避劫燒，當以無常苦空非身，除心穢垢沐浴使淨，是故說曰，先當制善心，攝持惡根本也。	先 當 制 善 心  攝 持 惡 根 本 者  善 心 具 足 勿 令 分 散  執 意 在 前 如 擎 油 鉢  戰 戰 兢 兢 如 避 劫 燒  當 以 無 常 苦 空 非 身  除 心 穢 垢 沐 浴 使 淨  是 故 說 曰  先 當 制 善 心  攝 持 惡 根 本 也  
ZH_T04_0212_025:0745c19_16	由是興福業，心由樂於惡者，人不行善作後世資糧者，命終燒身之患，日夜為惡不能自改，是故說曰，由是興福業，心由樂於惡也。	由 是 興 福 業  心 由 樂 於 惡 者  人 不 行 善 作 後 世 資 糧 者  命 終 燒 身 之 患  日 夜 為 惡 不 能 自 改  是 故 說 曰  由 是 興 福 業  心 由 樂 於 惡 也  
ZH_T04_0212_025:0745c20_0	為惡雖復少，　　後世受苦深，	為 惡 雖 復 少    後 世 受 苦 深  
ZH_T04_0212_025:0745c21_13	當獲無邊報，　　如毒在心腹。	當 獲 無 邊 報    如 毒 在 心 腹  
ZH_T04_0212_025:0745c25_12	為惡雖復少，後世受苦深者，人意不固所行無記，少多為罪或覺不覺，要當受報不免其對，無慚無愧不求出要求度世道，是故說曰，為惡雖復少，後世受苦深也。	為 惡 雖 復 少  後 世 受 苦 深 者  人 意 不 固 所 行 無 記  少 多 為 罪 或 覺 不 覺  要 當 受 報 不 免 其 對  無慚無愧 不 求 出 要 求 度 世 道  是 故 說 曰  為 惡 雖 復 少  後 世 受 苦 深 也  
ZH_T04_0212_025:0745c29_3	當獲無邊報，如毒在心腹者，少多有隙塵垢染意，便當受於無邊之罪，或觸嬈人使興惡行，由是自致墮無邊罪，或離別眷屬鬪亂家室，如此之苦眾惱無數。	當 獲 無 邊 報  如 毒 在 心 腹 者  少 多 有 隙 塵 垢 染 意  便 當 受 於 無 邊 之 罪  或 觸 嬈 人 使 興 惡 行  由 是 自 致 墮 無 邊 罪  或 離 別 眷 屬 鬪 亂 家 室  如 此 之 苦 眾 惱 無 數  
ZH_T04_0212_025:0746a01_1	是故說曰，當獲無邊報，如毒在心腹也。	是 故 說 曰  當 獲 無 邊 報  如 毒 在 心 腹 也  
ZH_T04_0212_025:0746a02_0	為福雖少，　　後受大福，　　當獲大報，	為 福 雖 少    後 受 大 福    當 獲 大 報  
ZH_T04_0212_025:0746a03_4	如種獲實。	如 種 獲 實  
ZH_T04_0212_025:0746a06_7	為福雖少，後受大福者，人之為福唯存在心，不在財物有多有少，設施物多內心悋惜，後獲其福亦不足言；	為 福 雖 少  後 受 大 福 者  人 之 為 福 唯 存 在 心  不 在 財 物 有 多 有 少  設 施 物 多 內 心 悋 惜  後 獲 其 福 亦 不 足 言  
ZH_T04_0212_025:0746a07_16	施物雖少心意普等，廣及一切不自為己，後獲其福不可稱限。	施 物 雖 少 心 意 普 等  廣 及 一 切 不 自 為 己  後 獲 其 福 不 可 稱 限  
ZH_T04_0212_025:0746a08_13	是故說曰，為福雖少，後受大福也。	是 故 說 曰  為 福 雖 少  後 受 大 福 也  
ZH_T04_0212_025:0746a15_15	當獲大報，如種獲實者，後受天人自然之福，顏色從容，恒處中國不在邊境，言從語用不傷人意，饒財多寶不懷憎嫉，在家脩德宗族和穆，設當出家捐棄恩愛，剃除鬚髮著三法衣，苦形學道除榮冀心，越次取證盡其有漏成無漏行，眾德普備功福具滿，猶如田夫多種獲報，倉庫盈滿意志歡喜，內自慶賀功不唐舉。	當 獲 大 報  如 種 獲 實 者  後 受 天 人 自 然 之 福  顏 色 從 容  恒 處 中 國 不 在 邊 境  言 從 語 用 不 傷 人 意  饒 財 多 寶 不 懷 憎 嫉  在 家 脩 德 宗 族 和 穆  設 當 出 家 捐 棄 恩 愛  剃除鬚髮 著 三 法 衣  苦 形 學 道 除 榮 冀 心  越 次 取 證 盡 其 有 漏 成 無 漏 行  眾 德 普 備 功 福 具 滿  猶 如 田 夫 多 種 獲 報  倉 庫 盈 滿 意 志 歡 喜  內 自 慶 賀 功 不 唐 舉  
ZH_T04_0212_025:0746a16_12	是故說曰，當獲大報，如種獲實也。	是 故 說 曰  當 獲 大 報  如 種 獲 實 也  
ZH_T04_0212_025:0746a17_0	無過而強輕，　　無恚而強侵，	無 過 而 強 輕    無 恚 而 強 侵  
ZH_T04_0212_025:0746a18_13	當於十品處，　　便當趣於彼。	當 於 十 品 處    便 當 趣 於 彼  
ZH_T04_0212_025:0746a22_10	無過而強輕，無恚而強侵者，如彼有人無有恚嫉憍慢之心，然愚騃之人，興意向彼起謀害心，諸佛世尊慈愍一切，見有哀苦拔濟其難，興念生類如母愛子。	無 過 而 強 輕  無 恚 而 強 侵 者  如 彼 有 人 無 有 恚 嫉 憍 慢 之 心  然 愚 騃 之 人  興 意 向 彼 起 謀 害 心  諸佛世尊 慈 愍 一 切  見 有 哀 苦 拔 濟 其 難  興 念 生 類 如 母 愛 子  
ZH_T04_0212_025:0746a23_8	是故說曰，無過而強輕，無恚而強侵也。	是 故 說 曰  無 過 而 強 輕  無 恚 而 強 侵 也  
ZH_T04_0212_025:0746a26_16	當於十品處，便當趣於彼者，所謂十品者，一名無救，二名焰，三名大焰，四名黑繩，五名啼哭，六名大啼哭，七名等害，八名等命，九者畜生，十者餓鬼。	當 於 十 品 處  便 當 趣 於 彼 者  所 謂 十 品 者  一 名 無 救  二 名 焰  三 名 大 焰  四 名 黑 繩  五 名 啼 哭  六 名 大 啼 哭  七 名 等 害  八 名 等 命  九 者 畜 生  十 者 餓 鬼  
ZH_T04_0212_025:0746a27_14	其有眾生惡心熾盛，壽終之後不離此十處。	其 有 眾 生 惡 心 熾 盛  壽終之後 不 離 此 十 處  
ZH_T04_0212_025:0746a28_12	是故說曰，當於十品處，便當趣於彼也。	是 故 說 曰  當 於 十 品 處  便 當 趣 於 彼 也  
ZH_T04_0212_025:0746a29_0	痛痒語麤獷，　　此形必壞敗，	痛 痒 語 麤 獷    此 形 必 壞 敗  
ZH_T04_0212_025:0746b01_0	眾病所酷切，　　心亂而不定，	眾 病 所 酷 切    心 亂 而 不 定  
ZH_T04_0212_025:0746b02_0	宗族別離散，　　財貨費耗盡，	宗 族 別 離 散    財 貨 費 耗 盡  
ZH_T04_0212_025:0746b03_0	王者所劫略，　　所願不從意，	王 者 所 劫 略    所 願 不 從 意  
ZH_T04_0212_025:0746b04_0	或復無數變，　　為火所焚燒，	或 復 無 數 變    為 火 所 焚 燒  
ZH_T04_0212_025:0746b05_13	身壞無智慧，　　亦趣於十品。	身 壞 無 智 慧    亦 趣 於 十 品  
ZH_T04_0212_025:0746b07_10	此上諸偈，盡是如來神口所說，調達愚教阿闍世酒飲暴象醉向如來。	此 上 諸 偈  盡 是 如 來 神 口 所 說  調 達 愚 教 阿 闍 世 酒 飲 暴 象 醉 向 如 來  
ZH_T04_0212_025:0746b08_5	是時，世尊尋向彼象而說斯偈。	是 時  世 尊 尋 向 彼 象 而 說 斯 偈  
ZH_T04_0212_025:0746b09_0	作惡勿言無，　　久作言無罪，	作 惡 勿 言 無    久 作 言 無 罪  
ZH_T04_0212_025:0746b10_13	屏猥言無罪，　　斯皆有證驗。	屏 猥 言 無 罪    斯 皆 有 證 驗  
ZH_T04_0212_025:0746b12_17	夫人作惡事有輕重，意盛不捨不能去離不求出要，藏隱自匿，亦復不能向人陳說；	夫 人 作 惡 事 有 輕 重  意 盛 不 捨 不 能 去 離 不 求 出 要  藏 隱 自 匿  亦 復 不 能 向 人 陳 說  
ZH_T04_0212_025:0746b14_8	是以世尊教誨後人，新作舊造下至屏猥之處，善惡冥報不可藏匿。	是 以 世 尊 教 誨 後 人  新 作 舊 造 下 至 屏 猥 之 處  善 惡 冥 報 不 可 藏 匿  
ZH_T04_0212_025:0746b15_6	是故說曰，作惡勿言無，久作言無罪也。	是 故 說 曰  作 惡 勿 言 無  久 作 言 無 罪 也  
ZH_T04_0212_025:0746b17_12	屏猥言無罪，斯皆有證驗者，人欲設意在屏猥處造諸罪根，當時雖可免萌類謗，然復不免後世報對。	屏 猥 言 無 罪  斯 皆 有 證 驗 者  人 欲 設 意 在 屏 猥 處 造 諸 罪 根  當 時 雖 可 免 萌 類 謗  然 復 不 免 後 世 報 對  
ZH_T04_0212_025:0746b18_11	是故說曰，屏猥言無罪，斯皆有證驗也。	是 故 說 曰  屏 猥 言 無 罪  斯 皆 有 證 驗 也  
ZH_T04_0212_025:0746b19_0	作惡言有憂，　　久作亦言憂，	作 惡 言 有 憂    久 作 亦 言 憂  
ZH_T04_0212_025:0746b20_13	屏猥亦言憂，　　彼報亦有憂。	屏 猥 亦 言 憂    彼 報 亦 有 憂  
ZH_T04_0212_025:0746b22_3	人之造惡初意赫熾不自覺知，當時心勇謂為應爾。	人 之 造 惡 初 意 赫 熾 不 自 覺 知  當 時 心 勇 謂 為 應 爾  
ZH_T04_0212_025:0746b25_18	爾時世尊便引其喻，如日初沒之際，山川樹影皆各垂陰遂至於冥，今此群惑之徒執迷亦爾，造身口行不善之本，臨終之日諸惡重陰，各各自隨漸漸將至冥室受報。	爾 時 世 尊 便 引 其 喻  如 日 初 沒 之 際  山 川 樹 影 皆 各 垂 陰 遂 至 於 冥  今 此 群 惑 之 徒 執 迷 亦 爾  造 身 口 行 不 善 之 本  臨 終 之 日 諸 惡 重 陰  各 各 自 隨 漸 漸 將 至 冥 室 受 報  
ZH_T04_0212_025:0746b27_9	是故說曰，作惡言有憂，久作亦言憂，屏猥亦言憂，彼報亦有憂也。	是 故 說 曰  作 惡 言 有 憂  久 作 亦 言 憂  屏 猥 亦 言 憂  彼 報 亦 有 憂 也  
ZH_T04_0212_025:0746b28_0	此憂彼亦憂，　　惡行二俱憂，	此 憂 彼 亦 憂    惡 行 二 俱 憂  
ZH_T04_0212_025:0746b29_13	彼憂彼受報，　　見行乃知審。	彼 憂 彼 受 報    見 行 乃 知 審  
ZH_T04_0212_025:0746c03_16	所謂此憂者今現世憂，所謂彼憂者後世之憂，所謂此憂，不死不命終，所謂彼憂者已死已命終，是故說曰，此憂彼亦憂也。	所 謂 此 憂 者 今 現 世 憂  所 謂 彼 憂 者 後 世 之 憂  所 謂 此 憂  不 死 不 命 終  所 謂 彼 憂 者 已 死 已 命 終  是 故 說 曰  此 憂 彼 亦 憂 也  
ZH_T04_0212_025:0746c04_15	惡行二俱憂者，彼憂彼受報，見行乃知審。	惡 行 二 俱 憂 者  彼 憂 彼 受 報  見 行 乃 知 審  
ZH_T04_0212_025:0746c05_0	此喜彼亦喜，　　福行二俱喜，	此 喜 彼 亦 喜    福 行 二 俱 喜  
ZH_T04_0212_025:0746c06_13	彼喜彼受報，　　見行自清淨。	彼 喜 彼 受 報    見 行 自 清 淨  
ZH_T04_0212_025:0746c09_5	昔琉璃王興兵，攻伐迦維羅竭國，摧破人民擒獲七千，聖人見道跡者悉埋其足，使暴象蹋蹈殺之。	昔 琉 璃 王 興 兵  攻 伐 迦 維 羅 竭 國  摧 破 人 民 擒 獲 七 千  聖 人 見 道 跡 者 悉 埋 其 足  使 暴 象 蹋 蹈 殺 之  
ZH_T04_0212_025:0746c09_10	略說其義。	略 說 其 義  
ZH_T04_0212_025:0746c09_15	佛告比丘：	佛 告 比 丘  
ZH_T04_0212_025:0746c11_10	「拘薩羅王現無反復，違聖叛真，興無擇罪，斯等之類却後七日自當受報。	 拘 薩 羅 王 現 無 反 復  違 聖 叛 真  興 無 擇 罪  斯 等 之 類 却 後 七 日 自 當 受 報  
ZH_T04_0212_025:0746c13_14	拘薩羅國，王種當絕，無復繼嗣，無擇地獄火焰當出，纏裹王身及諸侍從，悉入無擇地獄之中。	拘 薩 羅 國  王 種 當 絕  無 復 繼 嗣  無 擇 地 獄 火 焰 當 出  纏 裹 王 身 及 諸 侍 從  悉 入 無 擇 地 獄 之 中  
ZH_T04_0212_025:0746c15_11	」琉璃聞之即日嚴駕四種之兵，宮人婇女出城避災，尋詣恒水張帆乘船謂為免難。	 琉 璃 聞 之 即 日 嚴 駕 四 種 之 兵  宮 人 婇 女 出 城 避 災  尋 詣 恒 水 張 帆 乘 船 謂 為 免 難  
ZH_T04_0212_025:0746c17_2	時，阿鼻地獄火焰來接及諸群眾，翼從多少悉入地獄無得脫者。	時  阿鼻地獄 火 焰 來 接 及 諸 群 眾  翼 從 多 少 悉 入 地 獄 無 得 脫 者  
ZH_T04_0212_025:0746c19_2	琉璃王先未避災之時，來至舍衛城內，遙聞作倡伎樂歌舞戲笑五樂自娛，王問左右：	琉 璃 王 先 未 避 災 之 時  來 至 舍 衛 城 內  遙 聞 作 倡 伎 樂 歌 舞 戲 笑 五 樂 自 娛  王 問 左 右  
ZH_T04_0212_025:0746c19_16	「斯是誰家戲笑之聲乃徹於此？	 斯 是 誰 家 戲 笑 之 聲 乃 徹 於 此  
ZH_T04_0212_025:0746c20_1	」諸臣白曰：	 諸 臣 白 曰  
ZH_T04_0212_025:0746c20_15	「此是祇頭太子家中音樂之聲。	 此 是 祇 頭 太 子 家 中 音 樂 之 聲  
ZH_T04_0212_025:0746c21_4	」王尋遣信速喚使來。	 王 尋 遣 信 速 喚 使 來  
ZH_T04_0212_025:0746c23_12	「我今征伐與賊戰鬪憂慮國事，祇頭今日方更歡樂，以五樂自娛，設我戰鬪不如賊者，此人必望得王尊位。	 我 今 征 伐 與 賊 戰 鬪 憂 慮 國 事  祇 頭 今 日 方 更 歡 樂  以 五 樂 自 娛  設 我 戰 鬪 不 如 賊 者  此 人 必 望 得 王 尊 位  
ZH_T04_0212_025:0746c24_7	」祇頭太子聞王召喚，尋出奉迎。	 祇 頭 太 子 聞 王 召 喚  尋 出 奉 迎  
ZH_T04_0212_025:0746c24_12	王告太子：	王 告 太 子  
ZH_T04_0212_025:0746c25_11	「吾與賊戰心憂萬國，汝今方更五樂自娛。	 吾 與 賊 戰 心 憂 萬 國  汝 今 方 更 五 樂 自 娛  
ZH_T04_0212_025:0746c26_1	」即拔利劍斬而捨去。	 即 拔 利 劍 斬 而 捨 去  
ZH_T04_0212_025:0746c28_5	祇頭捨身即生天上，內宮妓女五樂自娛不覺失主，天上婇女前後圍遶，亦復作倡伎樂共相娛樂。	祇 頭 捨 身 即 生 天 上  內 宮 妓 女 五 樂 自 娛 不 覺 失 主  天 上 婇 女 前 後 圍 遶  亦 復 作 倡 伎 樂 共 相 娛 樂  
ZH_T04_0212_025:0746c29_14	爾時世尊以天眼，觀見祇頭王子二處受福，在大眾中而說斯偈：	爾 時 世 尊 以 天 眼  觀 見 祇 頭 王 子 二 處 受 福  在 大 眾 中 而 說 斯 偈  
ZH_T04_0212_025:0747a01_0	「此喜彼亦喜，　　福行二俱喜，	 此 喜 彼 亦 喜    福 行 二 俱 喜  
ZH_T04_0212_025:0747a02_13	彼喜彼受報，　　見行自清淨。	彼 喜 彼 受 報    見 行 自 清 淨  
ZH_T04_0212_025:0747a03_14	」爾時世尊，復與琉璃王而說斯偈：	 爾 時 世 尊  復 與 琉 璃 王 而 說 斯 偈  
ZH_T04_0212_025:0747a04_0	「此煮彼亦煮，　　罪行二俱煮，	 此 煮 彼 亦 煮    罪 行 二 俱 煮  
ZH_T04_0212_025:0747a05_13	彼煮彼受罪，　　見行自有驗。	彼 煮 彼 受 罪    見 行 自 有 驗  
ZH_T04_0212_025:0747a07_16	」爾時世尊，以天眼觀見琉璃王處在地獄，拷掠榜笞五毒酸楚，是故世尊而說斯偈：	 爾 時 世 尊  以 天 眼 觀 見 琉 璃 王 處 在 地 獄  拷 掠 榜 笞 五 毒 酸 楚  是 故 世 尊 而 說 斯 偈  
ZH_T04_0212_025:0747a08_0	「作福不作惡，　　皆由宿行法，	 作 福 不 作 惡    皆 由 宿 行 法  
ZH_T04_0212_025:0747a09_13	終不畏死徑，　　如船截流渡。	終 不 畏 死 徑    如 船 截 流 渡  
ZH_T04_0212_025:0747a11_13	」昔佛先世未成等正覺時，為菩薩身，號曰一切施，為婆羅門故，自縛詣闕。	 昔 佛 先 世 未 成等正覺 時  為 菩 薩 身  號 曰 一 切 施  為 婆 羅 門 故  自 縛 詣 闕  
ZH_T04_0212_025:0747a11_18	敵國王曰：	敵 國 王 曰  
ZH_T04_0212_025:0747a12_3	「汝今畏吾？	 汝 今 畏 吾  
ZH_T04_0212_025:0747a12_14	」爾時一切施而說斯偈：	 爾 時 一 切 施 而 說 斯 偈  
ZH_T04_0212_025:0747a13_0	「作福不作惡，　　皆由宿行法，	 作 福 不 作 惡    皆 由 宿 行 法  
ZH_T04_0212_025:0747a14_13	終不畏死徑，　　如船截流渡。	終 不 畏 死 徑    如 船 截 流 渡  
ZH_T04_0212_025:0747a17_11	」昔有噉人鬼，在人中作王，恒食人肉以為厨宰，隣國征伐得九十九王，二十一人以為常則，九十九王白羅剎王曰：	 昔 有 噉 人 鬼  在 人 中 作 王  恒 食 人 肉 以 為 厨 宰  隣 國 征 伐 得 九 十 九 王  二 十 一 人 以 為 常 則  九 十 九 王 白 羅 剎 王 曰  
ZH_T04_0212_025:0747a20_1	「隣國有王名曰善宿，好行施惠脩菩薩德，有所求索不逆人意，大王設能擒獲彼者，我等甘心受死萬無一恨。	 隣 國 有 王 名 曰 善 宿  好 行 施 惠 脩 菩 薩 德  有 所 求 索 不 逆 人 意  大 王 設 能 擒 獲 彼 者  我 等 甘 心 受 死 萬 無 一 恨  
ZH_T04_0212_025:0747a21_12	」爾時羅剎人王即起鬼兵往伺其便，正值善宿大王在外園觀浴池遊戲。	 爾 時 羅 剎 人 王 即 起 鬼 兵 往 伺 其 便  正 值 善 宿 大 王 在 外 園 觀 浴 池 遊 戲  
ZH_T04_0212_025:0747a22_18	有一梵志，辭家外學，夫梵志之法，臨辭去時白父母言：	有 一 梵 志  辭 家 外 學  夫 梵 志 之 法  臨 辭 去 時 白 父 母 言  
ZH_T04_0212_025:0747a24_12	「我今離家追伴學問，計還之日且未有期，設財貨窮乏從王舉貸我還當償。	 我 今 離 家 追 伴 學 問  計 還 之 日 且 未 有 期  設 財 貨 窮 乏 從 王 舉 貸 我 還 當 償  
ZH_T04_0212_025:0747a26_2	」其人學問以得成就，來至家中，但見空屋不見人眾，即問隣比：	 其 人 學 問 以 得 成 就  來 至 家 中  但 見 空 屋 不 見 人 眾  即 問 隣 比  
ZH_T04_0212_025:0747a26_16	「我今父母兄弟姊妹竟為所在？	 我 今 父 母 兄 弟 姊 妹 竟 為 所 在  
ZH_T04_0212_025:0747a27_1	」隣比報曰：	 隣 比 報 曰  
ZH_T04_0212_025:0747a28_13	「汝學之後舉王財賄無以當償，為王所繫今在牢獄，欲往看者宜知是時。	 汝 學 之 後 舉 王 財 賄 無 以 當 償  為 王 所 繫 今 在 牢 獄  欲 往 看 者 宜知是時  
ZH_T04_0212_025:0747a28_19	」其人自念：	 其 人 自 念  
ZH_T04_0212_025:0747b02_16	「家窮事狹無有財寶，設我詣獄親覲父母，復當拘執同受其苦不免王法，宜令在外改形易服竊行求索，畢償官物乃得出身耳。	 家 窮 事 狹 無 有 財 寶  設 我 詣 獄 親 覲 父 母  復 當 拘 執 同 受 其 苦 不 免 王 法  宜 令 在 外 改 形 易 服 竊 行 求 索  畢 償 官 物 乃 得 出 身 耳  
ZH_T04_0212_025:0747b03_2	」其人復念：	 其 人 復 念  
ZH_T04_0212_025:0747b04_18	「隣國有王號善宿，脩行道德施心不絕，當往至彼至誠告情，必不見違，足償王物。	 隣 國 有 王 號 善 宿  脩 行 道 德 施 心 不 絕  當 往 至 彼 至 誠 告 情  必 不 見 違  足 償 王 物  
ZH_T04_0212_025:0747b05_7	」尋往至彼隨王乞索。	 尋 往 至 彼 隨 王 乞 索  
ZH_T04_0212_025:0747b05_10	王言：	王 言  
ZH_T04_0212_025:0747b05_14	「大佳！	 大 佳  
ZH_T04_0212_025:0747b06_16	當相供給，須吾沐浴訖當惠施，小停勿憂不負言信。	當 相 供 給  須 吾 沐 浴 訖 當 惠 施  小 停 勿 憂 不 負 言 信  
ZH_T04_0212_025:0747b08_2	」王詣浴池為鬼兵所擒，王尋還顧悲慼涕零，鬼王問曰：	 王 詣 浴 池 為 鬼 兵 所 擒  王 尋 還 顧 悲 慼 涕 零  鬼 王 問 曰  
ZH_T04_0212_025:0747b09_5	「我等聞王仁和博愛靡不周濟，雖遭厄困何為悲慼？	 我 等 聞 王 仁 和 博 愛 靡 不 周 濟  雖 遭 厄 困 何 為 悲 慼  
ZH_T04_0212_025:0747b09_11	」王報鬼曰：	 王 報 鬼 曰  
ZH_T04_0212_025:0747b10_19	「我生惠施未曾有悔，向有梵志在外乞索，許而未與，是以憂慼耳。	 我 生 惠 施 未 曾 有 悔  向 有 梵 志 在 外 乞 索  許 而 未 與  是 以 憂 慼 耳  
ZH_T04_0212_025:0747b11_4	」鬼王白王：	 鬼 王 白 王  
ZH_T04_0212_025:0747b12_3	「王守誠信由來不改，如今放王施訖時還。	 王 守 誠 信 由 來 不 改  如 今 放 王 施 訖 時 還  
ZH_T04_0212_025:0747b13_16	」乃知王心不失誠信，王得還宮開藏惠施恣彼人意，尋還就信詣鬼王所。	 乃 知 王 心 不 失 誠 信  王 得 還 宮 開 藏 惠 施 恣 彼 人 意  尋 還 就 信 詣 鬼 王 所  
ZH_T04_0212_025:0747b14_2	鬼王告曰：	鬼 王 告 曰  
ZH_T04_0212_025:0747b14_9	「汝不畏吾乎？	 汝 不 畏 吾 乎  
ZH_T04_0212_025:0747b14_16	何為受死而來？	何 為 受 死 而 來  
ZH_T04_0212_025:0747b15_12	」爾時善宿大王向彼鬼王，而說斯偈：	 爾 時 善 宿 大 王 向 彼 鬼 王  而 說 斯 偈  
ZH_T04_0212_025:0747b16_0	「作福不作惡，　　皆由宿行法，	 作 福 不 作 惡    皆 由 宿 行 法  
ZH_T04_0212_025:0747b17_13	終不畏死徑，　　如船截流渡。	終 不 畏 死 徑    如 船 截 流 渡  
ZH_T04_0212_025:0747b19_5	」鬼王聞之內懷慚愧，改心易行思脩善本，即告善宿王曰：	 鬼 王 聞 之 內 懷 慚 愧  改 心 易 行 思 脩 善 本  即 告 善 宿 王 曰  
ZH_T04_0212_025:0747b20_3	「今聞所說人中難有，今放九十九王。	 今 聞 所 說 人 中 難 有  今 放 九 十 九 王  
ZH_T04_0212_025:0747b21_17	我捨此位，願王統領以法治化，我領鬼眾還歸本居住，若俱健者自當數覲。	我 捨 此 位  願 王 統 領 以 法 治 化  我 領 鬼 眾 還 歸 本 居 住  若 俱 健 者 自 當 數 覲  
ZH_T04_0212_025:0747b22_7	」即共離別各還所在。	 即 共 離 別 各 還 所 在  
ZH_T04_0212_025:0747b24_8	萬民稱慶國界清泰，共行十善不脩惡業，善宿積行不息，後得成佛於樹王下，復說斯偈：	萬 民 稱 慶 國 界 清 泰  共 行 十 善 不 脩 惡 業  善 宿 積 行 不 息  後 得 成 佛 於 樹 王 下  復 說 斯 偈  
ZH_T04_0212_025:0747b25_0	「作福不作惡，　　皆由宿行法，	 作 福 不 作 惡    皆 由 宿 行 法  
ZH_T04_0212_025:0747b26_13	終不畏死徑，　　如船截流渡。	終 不 畏 死 徑    如 船 截 流 渡  
ZH_T04_0212_025:0747b28_100	」惡行品第二十九竟出曜經卷第二十五	 惡 行 品 第 二 十 九 竟 出 曜 經 卷 第 二 十 五 
