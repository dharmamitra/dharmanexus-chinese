segmentnr	original	folio	stemmed
ZH_T03_0191_010:0961a14_0	佛說眾許摩訶帝經卷第十	010	佛 說 眾 許 摩 訶 帝 經 卷 第 十 
ZH_T03_0191_010:0961a16_0	西天譯經三藏朝散大夫試鴻臚少卿	010	西 天 譯 經 三 藏 朝 散 大 夫 試 鴻 臚 少 卿 
ZH_T03_0191_010:0961a17_0	明教大師臣法賢奉　詔譯	010	明 教 大 師 臣 法 賢 奉  詔 譯 
ZH_T03_0191_010:0961a18_12	爾時烏嚕尾螺迦葉有其二弟：	010	爾 時 烏 嚕 尾 螺 迦 葉 有 其 二 弟  
ZH_T03_0191_010:0961a19_1	一名曩提迦葉；	010	一 名 曩 提 迦 葉  
ZH_T03_0191_010:0961a19_8	二名誐耶迦葉。	010	二 名 誐 耶 迦 葉  
ZH_T03_0191_010:0961a21_3	是二迦葉各有二百五十學徒，悉在尼連河下流岸側而住，各於師法勤加修習。	010	是 二 迦 葉 各 有 二百五十 學 徒  悉 在 尼 連 河 下 流 岸 側 而 住  各 於 師 法 勤 加 修 習  
ZH_T03_0191_010:0961a24_8	是二迦葉一日於尼連河中，忽見烏嚕尾螺迦葉祀火之具、護摩杓等，及鹿皮、樹皮衣，乃至淨瓶、柱杖、革履等物，悉從尼連河中流下，乃驚怪思念：	010	是 二 迦 葉 一 日 於 尼 連 河 中  忽 見 烏 嚕 尾 螺 迦 葉 祀 火 之 具  護 摩 杓 等  及 鹿 皮  樹 皮 衣  乃 至 淨 瓶  柱 杖  革 履 等 物  悉 從 尼 連 河 中 流 下  乃 驚 怪 思 念  
ZH_T03_0191_010:0961a24_19	「我兄迦葉得無王難耶？	010	 我 兄 迦 葉 得 無 王 難 耶  
ZH_T03_0191_010:0961a25_4	得無賊難耶？	010	得 無 賊 難 耶  
ZH_T03_0191_010:0961a25_11	乃至水火等難？	010	乃 至 水 火 等 難  
ZH_T03_0191_010:0961a26_1	因是難故退失修行。	010	因 是 難 故 退 失 修 行  
ZH_T03_0191_010:0961a27_6	若不爾者，云何祀火之具種種之物，棄於水中任自流下？	010	若 不 爾 者  云 何 祀 火 之 具 種 種 之 物  棄 於 水 中 任 自 流 下  
ZH_T03_0191_010:0961a27_15	審知今日必見差異。	010	審 知 今 日 必 見 差 異  
ZH_T03_0191_010:0961a29_17	」於是二弟思議再三，共行尋兄，原其的實，至兄住處，不見迦葉及弟子輩，唯餘所居空寂而已。	010	 於 是 二 弟 思 議 再 三  共 行 尋 兄  原 其 的 實  至 兄 住 處  不 見 迦 葉 及 弟 子 輩  唯 餘 所 居 空 寂 而 已  
ZH_T03_0191_010:0961b01_16	時二迦葉倍極悽然，即詣隣人訪其所以。	010	時 二 迦 葉 倍 極 悽 然  即 詣 隣 人 訪 其 所 以  
ZH_T03_0191_010:0961b02_2	隣人報言：	010	隣 人 報 言  
ZH_T03_0191_010:0961b03_1	「烏嚕尾螺捨棄仙道，將諸弟子歸於沙門。	010	 烏 嚕 尾 螺 捨 棄 仙 道  將 諸 弟 子 歸 於 沙 門  
ZH_T03_0191_010:0961b03_19	我等諸人不知其事，請自詣彼詢其因由。	010	我 等 諸 人 不 知 其 事  請 自 詣 彼 詢 其 因 由  
ZH_T03_0191_010:0961b04_13	」時二迦葉聞此說已，互相謂曰：	010	 時 二 迦 葉 聞 此 說 已  互 相 謂 曰  
ZH_T03_0191_010:0961b05_14	「我亦聞有沙門近來此處，凡諸舉止皆異常人。	010	 我 亦 聞 有 沙 門 近 來 此 處  凡 諸 舉 止 皆 異 常 人  
ZH_T03_0191_010:0961b06_14	儻或我兄及與弟子，若實然者，極為稀事。	010	儻 或 我 兄 及 與 弟 子  若 實 然 者  極 為 稀 事  
ZH_T03_0191_010:0961b07_3	今可往彼自觀虛實。	010	今 可 往 彼 自 觀 虛 實  
ZH_T03_0191_010:0961b09_6	」二人相將同到佛所，方見其兄烏嚕尾螺及與弟子，被袈裟衣成沙門相，悉坐佛前瞻仰聽法。	010	 二 人 相 將 同 到 佛 所  方 見 其 兄 烏 嚕 尾 螺 及 與 弟 子  被 袈 裟 衣 成 沙 門 相  悉 坐 佛 前 瞻 仰 聽 法  
ZH_T03_0191_010:0961b10_11	時二迦葉目覩斯事因知其實，心驚毛豎，足不能進。	010	時 二 迦 葉 目 覩 斯 事 因 知 其 實  心 驚 毛 豎  足 不 能 進  
ZH_T03_0191_010:0961b12_5	佛見曩提誐耶來尋其兄，又見立於會前足不能進，即遣烏嚕尾螺自起迎接。	010	佛 見 曩 提 誐 耶 來 尋 其 兄  又 見 立 於 會 前 足 不 能 進  即 遣 烏 嚕 尾 螺 自 起 迎 接  
ZH_T03_0191_010:0961b13_9	時二迦葉既覩其兄離席迎接，即趨進前來禮足問訊。	010	時 二 迦 葉 既 覩 其 兄 離 席 迎 接  即 趨 進 前 來 禮 足 問 訊  
ZH_T03_0191_010:0961b13_14	二迦葉言：	010	二 迦 葉 言  
ZH_T03_0191_010:0961b17_13	「我兄耆年有德久已修行，博學該通世無等者，摩伽陀國王及大臣乃至士庶，皆謂我兄證阿羅漢道，常持種種香花、飲食、上妙衣服及以珍寶而來供養，凡有言說莫不諦信。	010	 我 兄 耆 年 有 德 久 已 修 行  博 學 該 通 世 無 等 者  摩伽陀國 王 及 大 臣 乃 至 士 庶  皆 謂 我 兄 證 阿羅漢道  常 持 種 種 香 花  飲 食  上 妙 衣 服 及 以 珍 寶 而 來 供 養  凡 有 言 說 莫 不 諦 信  
ZH_T03_0191_010:0961b18_7	如何今日忽棄己道便隨他教？	010	如 何 今 日 忽 棄 己 道 便 隨 他 教  
ZH_T03_0191_010:0961b20_5	我本修行依兄指授，乃至弟子咸無異轍，兄今自棄本所修習，我等云何更堅進趣？	010	我 本 修 行 依 兄 指 授  乃 至 弟 子 咸 無 異 轍  兄 今 自 棄 本 所 修 習  我 等 云 何 更 堅 進 趣  
ZH_T03_0191_010:0961b20_15	處大疑網，願賜開解。	010	處 大 疑 網  願 賜 開 解  
ZH_T03_0191_010:0961b21_4	」作是說已顒住一面。	010	 作是說已 顒 住 一 面  
ZH_T03_0191_010:0961b22_14	時烏嚕尾螺迦葉告曩提誐耶等言：	010	時 烏 嚕 尾 螺 迦 葉 告 曩 提 誐 耶 等 言  
ZH_T03_0191_010:0961b24_13	「往世無佛由若冥夜，人無慧目不知沈墜，我於是際苦節修行，事火為功每祈聖證；	010	 往 世 無 佛 由 若 冥 夜  人 無 慧 目 不 知 沈 墜  我 於 是 際 苦 節 修 行  事 火 為 功 每 祈 聖 證  
ZH_T03_0191_010:0961b26_2	復以此道轉教汝曹，餘人無能得過我道，便即自謂證阿羅漢。	010	復 以 此 道 轉 教 汝 曹  餘 人 無 能 得 過 我 道  便 即 自 謂 證 阿 羅 漢  
ZH_T03_0191_010:0961b27_20	有大沙門曰佛、世尊，身長丈六金色晃耀，相好具足、威德特尊，哀愍我故來近止住。	010	有 大 沙 門 曰 佛  世 尊  身 長 丈 六 金 色 晃 耀  相好具足  威 德 特 尊  哀 愍 我 故 來 近 止 住  
ZH_T03_0191_010:0961b28_8	凡所動靜天悉遙知；	010	凡 所 動 靜 天 悉 遙 知  
ZH_T03_0191_010:0961b29_3	四天大王乃至梵釋，咸來聽法；	010	四 天 大 王 乃 至 梵 釋  咸 來 聽 法  
ZH_T03_0191_010:0961c01_11	又見神足，於剎那頃，往復四洲乃至天上，取酥陀味悉皆示我；	010	又 見 神 足  於 剎 那 頃  往 復 四 洲 乃 至 天 上  取 酥 陀 味 悉 皆 示 我  
ZH_T03_0191_010:0961c02_5	又復知我實未證得阿羅漢道。	010	又 復 知 我 實 未 證 得阿羅漢 道  
ZH_T03_0191_010:0961c03_13	以斯事故我道不如，省悟宜先誠慚後悔，乃與弟子投誠出家。	010	以 斯 事 故 我 道 不 如  省 悟 宜 先 誠 慚 後 悔  乃 與 弟 子 投 誠 出 家  
ZH_T03_0191_010:0961c04_12	哀愍我故便垂救濟，令著法服度為僧伽。	010	哀 愍 我 故 便 垂 救 濟  令 著 法 服 度 為 僧 伽  
ZH_T03_0191_010:0961c05_2	先不告汝，吾之過矣。	010	先 不 告 汝  吾 之 過 矣  
ZH_T03_0191_010:0961c07_13	」時曩提迦葉、誐耶迦葉，根緣已熟便生信向，聞是語已悲喜交至，乃謂兄言：	010	 時 曩 提 迦 葉  誐 耶 迦 葉  根 緣 已 熟 便 生 信 向  聞 是 語 已 悲 喜 交 至  乃 謂 兄 言  
ZH_T03_0191_010:0961c08_12	「我本修行因兄教授，兄今棄捨我亦願隨。	010	 我 本 修 行 因 兄 教 授  兄 今 棄 捨 我 亦 願 隨  
ZH_T03_0191_010:0961c08_18	」又復言曰：	010	 又 復 言 曰  
ZH_T03_0191_010:0961c09_17	「無佛出世，寧聞正法，雖止老耄，亦希出離。	010	 無 佛 出 世  寧 聞 正 法  雖 止 老 耄  亦 希 出 離  
ZH_T03_0191_010:0961c10_3	」烏嚕尾螺告言：	010	 烏 嚕 尾 螺 告 言  
ZH_T03_0191_010:0961c10_10	「善哉，善哉！	010	 善 哉  善 哉  
ZH_T03_0191_010:0961c10_15	今正是時。	010	今正是時  
ZH_T03_0191_010:0961c12_3	」曩提迦葉、誐耶迦葉，即前詣佛，頭面著地禮雙足已，退住一面白言：	010	 曩 提 迦 葉  誐 耶 迦 葉  即 前 詣 佛  頭 面 著 地 禮 雙 足 已  退 住 一 面 白 言  
ZH_T03_0191_010:0961c12_7	「世尊！	010	 世 尊  
ZH_T03_0191_010:0961c13_6	我兄烏嚕尾螺先是本師，今者出家已為沙門；	010	我 兄 烏 嚕 尾 螺 先 是 本 師  今 者 出 家 已 為 沙 門  
ZH_T03_0191_010:0961c13_18	我今亦欲出家，願賜濟度。	010	我 今 亦 欲 出 家  願 賜 濟 度  
ZH_T03_0191_010:0961c14_14	」佛雖默許，還令導彼徒眾而告之曰：	010	 佛 雖 默 許  還 令 導 彼 徒 眾 而 告 之 曰  
ZH_T03_0191_010:0961c15_5	「汝等弟子悉知已否？	010	 汝 等 弟 子 悉 知 已 否  
ZH_T03_0191_010:0961c15_11	」二迦葉言：	010	 二 迦 葉 言  
ZH_T03_0191_010:0961c15_15	「未知。	010	 未 知  
ZH_T03_0191_010:0961c15_19	」佛言：	010	 佛 言  
ZH_T03_0191_010:0961c16_6	「汝可令知，還來度汝。	010	 汝 可 令 知  還 來 度 汝  
ZH_T03_0191_010:0961c17_8	」時二迦葉承佛教勅還歸所住，各集弟子告而言曰：	010	 時 二 迦 葉 承 佛 教 勅 還 歸 所 住  各 集 弟 子 告 而 言 曰  
ZH_T03_0191_010:0961c17_14	「摩拏嚩迦！	010	 摩 拏 嚩 迦  
ZH_T03_0191_010:0961c17_19	汝還知否？	010	汝 還 知 否  
ZH_T03_0191_010:0961c19_15	有大沙門其名曰佛，來近我師迦葉止住，累以神通顯現異相，皆令我師一一目覩；	010	有 大 沙 門 其 名 曰 佛  來 近 我 師 迦 葉 止 住  累 以 神 通 顯 現 異 相  皆 令 我 師 一 一 目 覩  
ZH_T03_0191_010:0961c21_4	又以法力制其所作，我師省悟知法不如，將諸學眾投彼出家。	010	又 以 法 力 制 其 所 作  我 師 省 悟 知 法 不 如  將 諸 學 眾 投 彼 出 家  
ZH_T03_0191_010:0961c22_7	我因見其所棄受用隨水流下，乃自訪尋委其緣由。	010	我 因 見 其 所 棄 受 用 隨 水 流 下  乃 自 訪 尋 委 其 緣 由  
ZH_T03_0191_010:0961c24_4	及到於彼，已見我師迦葉及五百弟子，悉著袈裟成沙門相，在會而坐聽其說法。	010	及 到 於 彼  已 見 我 師 迦 葉 及 五 百 弟 子  悉 著 袈 裟 成 沙 門 相  在 會 而 坐 聽 其 說 法  
ZH_T03_0191_010:0961c25_12	我見是事初大驚怪不能前進，我師迦葉離席來迎，具說前事。	010	我 見 是 事 初 大 驚 怪 不 能 前 進  我 師 迦 葉 離 席 來 迎  具 說 前 事  
ZH_T03_0191_010:0961c26_11	我聞殊勝亦願出家，載念汝曹迴來相報。	010	我 聞 殊 勝 亦 願 出 家  載 念 汝 曹 迴 來 相 報  
ZH_T03_0191_010:0961c27_10	吾意如此，汝等思之，以信實心各報於我。	010	吾 意 如 此  汝 等 思 之  以 信 實 心 各 報 於 我  
ZH_T03_0191_010:0961c28_13	」彼二迦葉說是語已，時摩拏嚩迦弟子之眾白迦葉曰：	010	 彼 二 迦 葉 說 是 語 已  時 摩 拏 嚩 迦 弟 子 之 眾 白 迦 葉 曰  
ZH_T03_0191_010:0961c29_13	「我等修學從師所受，師辯勝劣弟子寧知；	010	 我 等 修 學 從 師 所 受  師 辯 勝 劣 弟 子 寧 知  
ZH_T03_0191_010:0962a01_8	師尚投彼出家，我等云何執守？	010	師 尚 投 彼 出 家  我 等 云 何 執 守  
ZH_T03_0191_010:0962a01_18	如或決定，亦願相隨。	010	如 或 決 定  亦 願 相 隨  
ZH_T03_0191_010:0962a03_13	」於是曩提迦葉、誐耶迦葉，各領弟子同詣佛所，至佛會已，頂禮佛足，退住一面。	010	 於 是 曩 提 迦 葉  誐 耶 迦 葉  各 領 弟 子 同 詣 佛 所  至 佛 會 已  頂禮佛足  退 住 一 面  
ZH_T03_0191_010:0962a04_8	爾時世尊告迦葉言：	010	爾 時 世 尊 告 迦 葉 言  
ZH_T03_0191_010:0962a04_14	「汝等來耶？	010	 汝 等 來 耶  
ZH_T03_0191_010:0962a05_1	」時二迦葉答言：	010	 時 二 迦 葉 答 言  
ZH_T03_0191_010:0962a05_5	「已來。	010	 已 來  
ZH_T03_0191_010:0962a05_11	」又白佛言：	010	 又 白 佛 言  
ZH_T03_0191_010:0962a07_1	「我等各各將諸弟子同來投佛，於正法中願得出家，稟奉尸羅修持梵行；	010	 我 等 各 各 將 諸 弟 子 同 來 投 佛  於 正 法 中 願 得 出 家  稟 奉 尸 羅 修 持 梵 行  
ZH_T03_0191_010:0962a07_10	願佛大慈哀愍聽許。	010	願 佛 大 慈 哀 愍 聽 許  
ZH_T03_0191_010:0962a07_20	」佛即攝受度為沙門。	010	 佛 即 攝 受 度 為 沙 門  
ZH_T03_0191_010:0962a08_4	佛又報言：	010	佛 又 報 言  
ZH_T03_0191_010:0962a08_19	「汝等今朝是真出家、是真梵行。	010	 汝 等 今 朝 是 真 出 家  是 真 梵 行  
ZH_T03_0191_010:0962a10_11	」時迦葉等聞是語已，歡喜踊躍不能自勝，各各禮佛旋繞畢已，瞻仰而住。	010	 時 迦 葉 等 聞 是 語 已  歡喜踊躍 不 能 自 勝  各 各 禮 佛 旋 繞 畢 已  瞻 仰 而 住  
ZH_T03_0191_010:0962a13_3	爾時世尊度迦葉等千苾芻已，即離適悅之地，將耆年迦葉等一千苾芻，往誐耶山頂塔處經行。	010	爾 時 世 尊 度 迦 葉 等 千 苾 芻 已  即 離 適 悅 之 地  將 耆 年 迦 葉 等 一 千 苾 芻  往 誐 耶 山 頂 塔 處 經 行  
ZH_T03_0191_010:0962a13_19	到誐耶已，佛為諸苾芻等現三種事：	010	到 誐 耶 已  佛 為 諸 苾 芻 等 現 三 種 事  
ZH_T03_0191_010:0962a14_4	一者神通；	010	一 者 神 通  
ZH_T03_0191_010:0962a14_9	二者說法；	010	二 者 說 法  
ZH_T03_0191_010:0962a14_14	三者調伏。	010	三 者 調 伏  
ZH_T03_0191_010:0962a16_15	於是世尊，入三摩地現神變相，於本座沒而於東方虛空之中，現行、住、坐、臥四威儀事；	010	於 是 世 尊  入 三 摩 地 現 神 變 相  於 本 座 沒 而 於 東 方 虛 空 之 中  現 行  住  坐  臥 四 威 儀 事  
ZH_T03_0191_010:0962a17_16	又於身上出五色光，所謂青、黃、赤、白及與紅色；	010	又 於 身 上 出 五 色 光  所 謂 青  黃  赤  白 及 與 紅 色  
ZH_T03_0191_010:0962a19_6	又復身上出水、身下出火，身上出火、身下出水，乃至南西北方皆現是相。	010	又 復 身 上 出 水  身 下 出 火  身 上 出 火  身 下 出 水  乃 至 南 西 北 方 皆 現 是 相  
ZH_T03_0191_010:0962a20_1	見神變已，於剎那間還復本座。	010	見 神 變 已  於 剎 那 間 還 復 本 座  
ZH_T03_0191_010:0962a20_15	爾時世尊又與說法，謂諸苾芻：	010	爾 時 世 尊 又 與 說 法  謂 諸 苾 芻  
ZH_T03_0191_010:0962a22_10	「汝於心、意、識等諸法之中，有疑、無疑，有念、無念，可滅、不滅，於斯諸法汝決定行。	010	 汝 於 心  意  識 等 諸 法 之 中  有 疑  無 疑  有 念  無 念  可 滅  不 滅  於 斯 諸 法 汝 決 定 行  
ZH_T03_0191_010:0962a22_16	」又復告曰：	010	 又 復 告 曰  
ZH_T03_0191_010:0962a22_22	「汝等當知！	010	 汝 等 當 知  
ZH_T03_0191_010:0962a25_2	眼識為緣貪於諸色，因色觸故內心發生，即有苦樂，或非苦非樂，乃至耳、鼻、舌、身、意亦復如是。	010	眼 識 為 緣 貪 於 諸 色  因 色 觸 故 內 心 發 生  即 有 苦 樂  或 非 苦 非 樂  乃 至 耳  鼻  舌  身  意 亦復如是  
ZH_T03_0191_010:0962a25_6	諸苾芻！	010	諸 苾 芻  
ZH_T03_0191_010:0962a25_17	貪火既爾，嗔、癡亦然；	010	貪 火 既 爾  嗔  癡 亦 然  
ZH_T03_0191_010:0962a26_11	由是輪迴生、老、病、死憂悲苦惱。	010	由 是 輪 迴 生  老  病  死 憂 悲 苦 惱  
ZH_T03_0191_010:0962a26_15	諸苾芻！	010	諸 苾 芻  
ZH_T03_0191_010:0962a28_16	三火熾盛由我為本，欲滅三火當斷我本，我本若斷三火自息，於是三界輪迴一切諸苦自然斷絕。	010	三 火 熾 盛 由 我 為 本  欲 滅 三 火 當 斷 我 本  我 本 若 斷 三 火 自 息  於 是 三 界 輪 迴 一 切 諸 苦 自 然 斷 絕  
ZH_T03_0191_010:0962b02_17	」時三迦葉及千苾芻，又蒙世尊現神變相及說正法，得諸漏盡得心解脫，所作已辦捨諸重擔，正得己利永斷輪迴，悉皆證得阿羅漢道。	010	 時 三 迦 葉 及 千 苾 芻  又 蒙 世 尊 現 神 變 相 及 說 正 法  得 諸 漏 盡 得 心 解 脫  所 作 已 辦 捨 諸 重 擔  正 得 己 利 永 斷 輪 迴  悉 皆 證 得阿羅漢 道  
ZH_T03_0191_010:0962b04_9	爾時世尊於誐耶山頂，度三迦葉及弟子千人，皆證阿羅漢道已。	010	爾 時 世 尊 於 誐 耶 山 頂  度 三 迦 葉 及 弟 子 千 人  皆 證 阿羅漢道 已  
ZH_T03_0191_010:0962b06_7	時民彌娑囉王及輔相大臣乃至士庶，悉知世尊在誐耶山頂，有弟子眾數滿千人。	010	時 民 彌 娑 囉 王 及 輔 相 大 臣 乃 至 士 庶  悉 知 世 尊 在 誐 耶 山 頂  有 弟 子 眾 數 滿 千 人  
ZH_T03_0191_010:0962b06_16	有一大臣告於王曰：	010	有 一 大 臣 告 於 王 曰  
ZH_T03_0191_010:0962b09_13	「我聞國人近有言論，彼釋族中生一童子，初生之時，有雪山邊娑儗囉體河岸，往昔迦毘羅仙住處，有一善相婆羅門相而言曰：	010	 我 聞 國 人 近 有 言 論  彼 釋 族 中 生 一 童 子  初 生 之 時  有 雪 山 邊 娑 儗 囉 體 河 岸  往 昔 迦 毘 羅 仙 住 處  有 一 善 相 婆 羅 門 相 而 言 曰  
ZH_T03_0191_010:0962b11_17	『今此童子，相好具足福慧圓滿，必為金輪聖王，王四天下，盡大海際悉在統御，正法理世民行十善；	010	 今 此 童 子  相好具足 福 慧 圓 滿  必 為 金 輪 聖 王  王 四 天 下  盡 大 海 際 悉 在 統 御  正 法 理 世 民 行 十 善  
ZH_T03_0191_010:0962b13_14	復有輪寶、摩尼寶、女寶、主兵寶、主藏寶、象寶、馬寶，如是諸寶自然出現恒常隨逐；	010	復 有 輪 寶  摩 尼 寶  女 寶  主 兵 寶  主 藏 寶  象 寶  馬 寶  如 是 諸 寶 自 然 出 現 恒 常 隨 逐  
ZH_T03_0191_010:0962b15_4	又有千子色相第一，具大勇猛能破冤敵，四洲畏威悉皆降伏。	010	又 有 千 子 色 相 第 一  具 大 勇 猛 能 破 冤 敵  四 洲 畏 威 悉 皆 降 伏  
ZH_T03_0191_010:0962b16_12	然或出家，剃除鬚髮著袈裟衣，正心修行，必成無上正等正覺。	010	然 或 出 家  剃除鬚髮 著 袈 裟 衣  正 心 修 行  必 成 無 上 正 等 正 覺  
ZH_T03_0191_010:0962b18_1	』具以上事悉白於王，請早圖謀勿令後悔，如能殺者保國終吉。	010	 具 以 上 事 悉 白 於 王  請 早 圖 謀 勿 令 後 悔  如 能 殺 者 保 國 終 吉  
ZH_T03_0191_010:0962b19_4	」時民彌娑囉王在正殿上獨坐思惟，常念五種之事：	010	 時 民 彌 娑 囉 王 在 正 殿 上 獨 坐 思 惟  常 念 五 種 之 事  
ZH_T03_0191_010:0962b21_6	一者常願如來、應供、正遍知、明行足、善逝、世間解、無上士、調御丈夫、天人師、佛、世尊，出於世間；	010	一 者 常 願 如 來  應 供  正 遍 知  明 行 足  善 逝  世 間 解  無 上 士  調御丈夫  天 人 師  佛  世 尊  出 於 世 間  
ZH_T03_0191_010:0962b21_17	二者早得往彼瞻禮隨喜；	010	二 者 早 得 往 彼 瞻 禮 隨 喜  
ZH_T03_0191_010:0962b22_6	三者到已便得聞法；	010	三 者 到 已 便 得 聞 法  
ZH_T03_0191_010:0962b22_17	四者如所說法悉能了知；	010	四 者 如 所 說 法 悉 能 了 知  
ZH_T03_0191_010:0962b23_10	五者為我受戒，受已稟持。	010	五 者 為 我 受 戒  受 已 稟 持  
ZH_T03_0191_010:0962b24_13	方念斯事，忽聞大臣計議之言，傷嘆良久報而言曰：	010	方 念 斯 事  忽 聞 大 臣 計 議 之 言  傷 嘆 良 久 報 而 言 曰  
ZH_T03_0191_010:0962b25_12	「汝實愚人，欲於如來起極惡心，是大愚癡。	010	 汝 實 愚 人  欲 於 如 來 起 極 惡 心  是 大 愚 癡  
ZH_T03_0191_010:0962b26_2	汝可速去，勿更發言。	010	汝 可 速 去  勿 更 發 言  
ZH_T03_0191_010:0962b27_1	」時彼大臣聞是語已，知不聽從慚懼而退。	010	 時 彼 大 臣 聞 是 語 已  知 不 聽 從 慚 懼 而 退  
ZH_T03_0191_010:0962b29_10	爾時民彌娑囉王即顧左右親位大臣，福相圓滿有智慧者，而告之曰：	010	爾 時 民 彌 娑 囉 王 即 顧 左 右 親 位 大 臣  福 相 圓 滿 有 智 慧 者  而 告 之 曰  
ZH_T03_0191_010:0962c01_13	「汝去往彼誐耶山頂世尊之所，代我恭敬而請世尊。	010	 汝 去 往 彼 誐 耶 山 頂 世 尊 之 所  代 我 恭 敬 而 請 世 尊  
ZH_T03_0191_010:0962c01_18	如我辭曰：	010	如 我 辭 曰  
ZH_T03_0191_010:0962c03_13	『民彌娑囉王稽首雙足恭肅無量，問訊世尊，少病少惱，起居輕利，安樂行否？	010	 民 彌 娑 囉 王 稽 首 雙 足 恭 肅 無 量  問 訊 世 尊  少 病 少 惱  起 居 輕 利  安 樂 行 否  
ZH_T03_0191_010:0962c05_1	今請世尊降臨宮城微受供養，當使於我及彼人民獲大利樂。	010	今 請 世 尊 降 臨 宮 城 微 受 供 養  當 使 於 我 及 彼 人 民 獲 大 利 樂  
ZH_T03_0191_010:0962c08_1	唯願世尊及與聖眾耆舊大德皆悉降臨，當盡此生奉以飲食、湯藥、乃至臥具及僧伽梨等，一切供給不使乏少，願大慈悲無辭勞屈。	010	唯 願 世 尊 及 與 聖 眾 耆 舊 大 德 皆 悉 降 臨  當 盡 此 生 奉 以 飲 食  湯 藥  乃 至 臥 具 及 僧 伽 梨 等  一 切 供 給 不 使 乏 少  願 大 慈 悲 無 辭 勞 屈  
ZH_T03_0191_010:0962c08_17	』」如是說已，頂禮佛足顒聽聖旨。	010	  如 是 說 已  頂禮佛足 顒 聽 聖 旨  
ZH_T03_0191_010:0962c08_22	佛即默然。	010	佛 即 默 然  
ZH_T03_0191_010:0962c09_17	時彼使人知佛受請，作禮旋繞辭已而還。	010	時 彼 使 人 知 佛 受 請  作 禮 旋 繞 辭 已 而 還  
ZH_T03_0191_010:0962c11_2	爾時民彌娑囉王聞使迴旋，速御前殿受使朝拜。	010	爾 時 民 彌 娑 囉 王 聞 使 迴 旋  速 御 前 殿 受 使 朝 拜  
ZH_T03_0191_010:0962c11_11	君臣禮畢遽發問言：	010	君 臣 禮 畢 遽 發 問 言  
ZH_T03_0191_010:0962c11_17	「世尊來耶？	010	 世 尊 來 耶  
ZH_T03_0191_010:0962c12_5	」使人近前而奏王曰：	010	 使 人 近 前 而 奏 王 曰  
ZH_T03_0191_010:0962c13_8	「臣奉王旨詣誐耶山，請佛及眾，具以王旨白於世尊。	010	 臣 奉 王 旨 詣 誐 耶 山  請 佛 及 眾  具 以 王 旨 白 於 世 尊  
ZH_T03_0191_010:0962c13_18	佛已默然，必來降赴。	010	佛 已 默 然  必 來 降 赴  
ZH_T03_0191_010:0962c16_2	」時王降勅左右大臣，便可嚴潔宮殿及與城隍，乃至四衢悉令清淨，復設種種名香妙花以備迎接。	010	 時 王 降 勅 左 右 大 臣  便 可 嚴 潔 宮 殿 及 與 城 隍  乃 至 四 衢 悉 令 清 淨  復 設 種 種 名 香 妙 花 以 備 迎 接  
ZH_T03_0191_010:0962c18_6	爾時世尊與耆舊迦葉及千阿羅漢，離誐耶山詣於王城，去城不遠有杖林塔，佛與大眾至塔而住。	010	爾 時 世 尊 與 耆 舊 迦 葉 及 千 阿 羅 漢  離 誐 耶 山 詣 於 王 城  去 城 不 遠 有 杖 林 塔  佛 與 大 眾 至 塔 而 住  
ZH_T03_0191_010:0962c21_6	時民彌娑囉王得聞世尊與諸聖眾至杖林塔安住已定，即令所司，嚴整車駕前後導從，與自眷屬及諸群臣，欲出於城詣杖林塔所。	010	時 民 彌 娑 囉 王 得 聞 世 尊 與 諸 聖 眾 至 杖 林 塔 安 住 已 定  即 令 所 司  嚴 整 車 駕 前 後 導 從  與 自 眷 屬 及 諸 群 臣  欲 出 於 城 詣 杖 林 塔 所  
ZH_T03_0191_010:0962c22_10	出宮未遠，王所乘車地忽有坑輪陷不進，王自思念：	010	出 宮 未 遠  王 所 乘 車 地 忽 有 坑 輪 陷 不 進  王 自 思 念  
ZH_T03_0191_010:0962c23_8	「我必往昔曾造不善，致於今日有斯事也。	010	 我 必 往 昔 曾 造 不 善  致 於 今 日 有 斯 事 也  
ZH_T03_0191_010:0962c24_3	」纔起是念，即聞空中有聲告曰：	010	 纔 起 是 念  即 聞 空 中 有 聲 告 曰  
ZH_T03_0191_010:0962c25_16	「汝於往昔無不善業，但為見在諸牢獄中多有禁繫，車輪之陷正為此也。	010	 汝 於 往 昔 無 不 善 業  但 為 見 在 諸 牢 獄 中 多 有 禁 繫  車 輪 之 陷 正 為 此 也  
ZH_T03_0191_010:0962c27_14	」王聞空言，定知賢聖，既蒙指諭心極感重，即遣使人散詣諸獄，以罪輕重等第赦之。	010	 王 聞 空 言  定 知 賢 聖  既 蒙 指 諭 心 極 感 重  即 遣 使 人 散 詣 諸 獄  以 罪 輕 重 等 第 赦 之  
ZH_T03_0191_010:0962c28_18	車駕前進至於城門，王之寶冠又忽破壞，復思念言：	010	車 駕 前 進 至 於 城 門  王 之 寶 冠 又 忽 破 壞  復 思 念 言  
ZH_T03_0191_010:0962c29_16	「我定往昔曾作不善，乃於今日疊有不祥。	010	 我 定 往 昔 曾 作 不 善  乃 於 今 日 疊 有 不 祥  
ZH_T03_0191_010:0963a01_11	」王發是意，空中賢聖又復告言：	010	 王 發 是 意  空 中 賢 聖 又 復 告 言  
ZH_T03_0191_010:0963a01_15	「天子！	010	 天 子  
ZH_T03_0191_010:0963a03_13	汝於往昔無不善業，但緣前來所放禁繫之人，輕者已放，重者雖活由繫別處，冠破之祥乃為此也。	010	汝 於 往 昔 無 不 善 業  但 緣 前 來 所 放 禁 繫 之 人  輕 者 已 放  重 者 雖 活 由 繫 別 處  冠 破 之 祥 乃 為 此 也  
ZH_T03_0191_010:0963a05_2	」王聞賢聖空中語已，便令使人諸處詔喚，咸到車前悉赦宥之。	010	 王 聞 賢 聖 空 中 語 已  便 令 使 人 諸 處 詔 喚  咸 到 車 前 悉 赦 宥 之  
ZH_T03_0191_010:0963a05_16	罪人獲免，歡喜踊躍稱王之德。	010	罪 人 獲 免  歡喜踊躍 稱 王 之 德  
ZH_T03_0191_010:0963a08_6	時王部從及諸眷屬，所乘之車有一萬二千，復有國中婆羅門長者及諸人民，亦有百千車，同出城門詣世尊所。	010	時 王 部 從 及 諸 眷 屬  所 乘 之 車 有 一 萬 二 千  復 有 國 中 婆 羅 門 長 者 及 諸 人 民  亦 有 百 千 車  同 出 城 門 詣 世 尊 所  
ZH_T03_0191_010:0963a10_19	時王至杖林塔，於近苑內取迦俱那花五朵，自手執持詣於佛所，去佛不遠下車徒步，免去傘蓋劍仗之類，使令相隨。	010	時 王 至 杖 林 塔  於 近 苑 內 取 迦 俱 那 花 五 朵  自 手 執 持 詣 於 佛 所  去 佛 不 遠 下 車 徒 步  免 去 傘 蓋 劍 仗 之 類  使 令 相 隨  
ZH_T03_0191_010:0963a11_18	既至佛所，偏袒右肩合掌向佛，三自稱言：	010	既 至 佛 所  偏袒右肩 合 掌 向 佛  三 自 稱 言  
ZH_T03_0191_010:0963a12_6	「我是民彌娑囉王。	010	 我 是 民 彌 娑 囉 王  
ZH_T03_0191_010:0963a12_12	」佛亦三印：	010	 佛 亦 三 印  
ZH_T03_0191_010:0963a12_16	「如是！	010	 如 是  
ZH_T03_0191_010:0963a12_19	如是！	010	如 是  
ZH_T03_0191_010:0963a14_10	」王即以五朵花奉上於佛，然後頭面著地禮其雙足，又以種種言辭而伸讚歎。	010	 王 即 以 五 朵 花 奉 上 於 佛  然 後 頭 面 著 地 禮 其 雙 足  又 以 種 種 言 辭 而 伸 讚 歎  
ZH_T03_0191_010:0963a14_15	佛即報言：	010	佛 即 報 言  
ZH_T03_0191_010:0963a15_1	「請王就坐。	010	 請 王 就 坐  
ZH_T03_0191_010:0963a17_8	」王昇座已，其王眷屬及婆羅門長者士庶等，次第禮佛歡喜踊躍，各各以偈讚於世尊，讚詠畢已却住一面。	010	 王 昇 座 已  其 王 眷 屬 及 婆 羅 門 長 者 士 庶 等  次 第 禮 佛 歡喜踊躍  各 各 以 偈 讚 於 世 尊  讚 詠 畢 已 却 住 一 面  
ZH_T03_0191_010:0963a19_17	時烏嚕尾螺迦葉，先是王及大臣一國士庶所尊重者，今為沙門侍立佛側，王及人民莫不疑怪，咸起念曰：	010	時 烏 嚕 尾 螺 迦 葉  先 是 王 及 大 臣 一 國 士 庶 所 尊 重 者  今 為 沙 門 侍 立 佛 側  王 及 人 民 莫 不 疑 怪  咸 起 念 曰  
ZH_T03_0191_010:0963a21_10	「耆年迦葉，事火修行勤苦彌久，智慧道德皆出人右，今在眾會生我等疑。	010	 耆 年 迦 葉  事 火 修 行 勤 苦 彌 久  智 慧 道 德 皆 出 人 右  今 在 眾 會 生 我 等 疑  
ZH_T03_0191_010:0963a22_1	為是如來奉迦葉教耶？	010	為 是 如 來 奉 迦 葉 教 耶  
ZH_T03_0191_010:0963a22_11	為是迦葉奉如來教耶？	010	為 是 迦 葉 奉 如 來 教 耶  
ZH_T03_0191_010:0963a23_7	」作此念時佛即玄鑒，乃謂迦葉曰：	010	 作 此 念 時 佛 即 玄 鑒  乃 謂 迦 葉 曰  
ZH_T03_0191_010:0963a23_13	「汝自知時。	010	 汝 自 知 時  
ZH_T03_0191_010:0963a26_2	」迦葉承佛聖旨，不起於座入三摩地，於本座沒現於東方，作行、住、坐、臥四威儀相，又復身放光明而有五色，所謂：	010	 迦 葉 承 佛 聖 旨  不 起 於 座 入 三 摩 地  於 本 座 沒 現 於 東 方  作 行  住  坐  臥 四 威 儀 相  又 復 身 放 光 明 而 有 五 色  所 謂  
ZH_T03_0191_010:0963a26_21	青、黃、赤、白、紅，其色間雜由如玻𭹳；	010	青  黃  赤  白  紅  其 色 間 雜 由 如 玻 𭹳  
ZH_T03_0191_010:0963a28_12	又復身上出水、身下出火，身上出火、身下出水，南方西方乃至北方皆亦如是。	010	又 復 身 上 出 水  身 下 出 火  身 上 出 火  身 下 出 水  南 方 西 方 乃 至 北 方 皆 亦 如 是  
ZH_T03_0191_010:0963a29_17	現神變已，忽然之間還來眾會，合掌向佛，說伽陀曰：	010	現 神 變 已  忽 然 之 間 還 來 眾 會  合 掌 向 佛  說 伽 陀 曰  
ZH_T03_0191_010:0963b01_0	「我本修行，　　奉事於火，	010	 我 本 修 行    奉 事 於 火  
ZH_T03_0191_010:0963b02_11	彌歷年歲，　　疑設勤勞。	010	彌 歷 年 歲    疑 設 勤 勞  
ZH_T03_0191_010:0963b03_0	心常自謂，　　已證羅漢，	010	心 常 自 謂    已 證 羅 漢  
ZH_T03_0191_010:0963b04_11	執著我相，　　不能解脫。	010	執 著 我 相    不能解脫  
ZH_T03_0191_010:0963b05_0	佛大慈悲，　　而來濟度，	010	佛 大 慈 悲    而 來 濟 度  
ZH_T03_0191_010:0963b06_11	制火不然，　　又令不滅。	010	制 火 不 然    又 令 不 滅  
ZH_T03_0191_010:0963b07_0	初謂同我，　　亦事於火，	010	初 謂 同 我    亦 事 於 火  
ZH_T03_0191_010:0963b08_11	言無所求，　　事火何用。	010	言 無 所 求    事 火 何 用  
ZH_T03_0191_010:0963b09_0	天上人間，　　無所愛戀，	010	天 上 人 間    無 所 愛 戀  
ZH_T03_0191_010:0963b10_0	我設法會，　　為求利養，	010	我 設 法 會    為 求 利 養  
ZH_T03_0191_010:0963b11_11	欲來不來，　　皆知我意。	010	欲 來 不 來    皆 知 我 意  
ZH_T03_0191_010:0963b12_0	又於四洲，　　及彼天界，	010	又 於 四 洲    及 彼 天 界  
ZH_T03_0191_010:0963b13_11	取果及飯，　　悉與我食。	010	取 果 及 飯    悉 與 我 食  
ZH_T03_0191_010:0963b14_0	我執事火，　　迷於正行，	010	我 執 事 火    迷 於 正 行  
ZH_T03_0191_010:0963b15_0	猶若盲者，　　復如死人，	010	猶 若 盲 者    復 如 死 人  
ZH_T03_0191_010:0963b16_11	無有見知，　　定趣墜墮。	010	無 有 見 知    定 趣 墜 墮  
ZH_T03_0191_010:0963b17_0	摩訶牟尼，　　猶如大龍，	010	摩 訶 牟 尼    猶 如 大 龍  
ZH_T03_0191_010:0963b18_0	布精進雲，　　灑甘露雨，	010	布 精 進 雲    灑 甘 露 雨  
ZH_T03_0191_010:0963b19_11	利益一切，　　有情無情。	010	利 益 一 切    有 情 無 情  
ZH_T03_0191_010:0963b20_0	我欲出離，　　求作沙門，	010	我 欲 出 離    求 作 沙 門  
ZH_T03_0191_010:0963b21_0	蒙佛大悲，　　說清淨法，	010	蒙 佛 大 悲    說 清 淨 法  
ZH_T03_0191_010:0963b22_11	於最上句，　　使令知覺。	010	於 最 上 句    使 令 知 覺  
ZH_T03_0191_010:0963b23_0	我今實證，　　阿羅漢果，	010	我 今 實 證    阿羅漢果  
ZH_T03_0191_010:0963b24_0	佛為我師，　　我是弟子，	010	佛 為 我 師    我 是 弟 子  
ZH_T03_0191_010:0963b25_0	諸人當知，　　勿生疑念，	010	諸 人 當 知    勿 生 疑 念  
ZH_T03_0191_010:0963b26_11	此誠實言，　　宜應諦信。	010	此 誠 實 言    宜 應 諦 信  
ZH_T03_0191_010:0963b27_17	」爾時迦葉說伽陀已，頂禮佛足還復本座。	010	 爾 時 迦 葉 說 伽 陀 已  頂禮佛足 還 復 本 座  
ZH_T03_0191_010:0963b28_16	時會大眾王及人民，實知迦葉是佛弟子。	010	時 會 大 眾 王 及 人 民  實 知 迦 葉 是 佛 弟 子  
ZH_T03_0191_010:0963b29_11	佛知眾會疑心已息，乃謂王曰：	010	佛 知 眾 會 疑 心 已 息  乃 謂 王 曰  
ZH_T03_0191_010:0963c01_11	「我今為汝演說法要，汝當諦聽，善思念之。	010	 我 今 為 汝 演 說 法 要  汝 當 諦 聽  善思念之  
ZH_T03_0191_010:0963c01_21	」王及眾會受教而聽。	010	 王 及 眾 會 受 教 而 聽  
ZH_T03_0191_010:0963c02_2	佛言：	010	佛 言  
ZH_T03_0191_010:0963c02_6	「大王！	010	 大 王  
ZH_T03_0191_010:0963c03_11	汝今當知，如王身色有生有滅，當審觀察生滅二相令實了知；	010	汝 今 當 知  如 王 身 色 有 生 有 滅  當 審 觀 察 生 滅 二 相 令 實 了 知  
ZH_T03_0191_010:0963c04_3	復觀受、想、行、識亦同於色。	010	復 觀 受  想  行  識 亦 同 於 色  
ZH_T03_0191_010:0963c04_7	善男子！	010	善 男 子  
ZH_T03_0191_010:0963c05_10	若能於此如實了知是生滅已，當復觀察是非生滅；	010	若 能 於 此 如實了知 是 生 滅 已  當 復 觀 察 是 非 生 滅  
ZH_T03_0191_010:0963c06_13	若能了知色非生滅，即知受、想、行、識亦非生滅。	010	若 能 了 知 色 非 生 滅  即 知 受  想  行  識 亦 非 生 滅  
ZH_T03_0191_010:0963c06_17	善男子！	010	善 男 子  
ZH_T03_0191_010:0963c09_1	色、受、想、行、識本非生滅，無去無來，若能如實了知本非生滅，無去無來，亦復不住非生非滅，無去無來。	010	色  受  想  行  識 本 非 生 滅  無 去 無 來  若 能 如實了知 本 非 生 滅  無 去 無 來  亦 復 不 住 非 生 非 滅  無 去 無 來  
ZH_T03_0191_010:0963c09_4	大王！	010	大 王  
ZH_T03_0191_010:0963c10_5	若於此法如實知已，即得無數阿僧祇寂滅之法。	010	若 於 此 法 如 實 知 已  即 得 無 數 阿 僧 祇 寂 滅 之 法  
ZH_T03_0191_010:0963c11_7	」時彼會眾一切婆羅門、長者、士庶中，有生疑念者：	010	 時 彼 會 眾 一 切 婆 羅 門  長 者  士 庶 中  有 生 疑 念 者  
ZH_T03_0191_010:0963c13_15	「世尊今說色、受、想、行、識本無者，云何有我相、人相、眾生相、壽者相，布捺誐羅相、摩拏嚩迦相、主宰承事等相？	010	 世 尊 今 說 色  受  想  行  識 本 無 者  云 何 有 我 相  人 相  眾 生 相  壽 者 相  布 捺 誐 羅 相  摩 拏 嚩 迦 相  主 宰 承 事 等 相  
ZH_T03_0191_010:0963c15_18	若此我、人、眾生、壽者等相亦實無者，云何知彼眾生所作善不善業二種因果，捨此蘊已復趣他蘊？	010	若 此 我  人  眾 生  壽 者 等 相 亦 實 無 者  云 何 知 彼 眾 生 所 作 善不善業 二 種 因 果  捨 此 蘊 已 復 趣 他 蘊  
ZH_T03_0191_010:0963c17_1	」爾時世尊知彼眾中起心念已，即謂迦葉等曰：	010	 爾 時 世 尊 知 彼 眾 中 起 心 念 已  即 謂 迦 葉 等 曰  
ZH_T03_0191_010:0963c17_6	「諸苾芻！	010	 諸 苾 芻  
ZH_T03_0191_010:0963c19_3	所有我、人、眾生、壽者等見，乃是凡夫愚人，若有是見當感其苦，若知苦生當求苦滅。	010	所 有 我  人  眾 生  壽 者 等 見  乃 是 凡 夫 愚 人  若 有 是 見 當 感 其 苦  若 知 苦 生 當 求 苦 滅  
ZH_T03_0191_010:0963c19_7	諸苾芻！	010	諸 苾 芻  
ZH_T03_0191_010:0963c21_5	種種有為因果之法，乃從種寂而轉生故，我自知已，欲令眾生於生滅法亦同我知。	010	種 種 有 為 因 果 之 法  乃 從 種 寂 而 轉 生 故  我 自 知 已  欲 令 眾 生 於 生 滅 法 亦 同 我 知  
ZH_T03_0191_010:0963c21_9	諸苾芻！	010	諸 苾 芻  
ZH_T03_0191_010:0963c24_15	佛眼清淨過於天等，所有眾生好相、惡相，及生貴、賤、善願、惡願，隨眾生業我今一一如實了知，眾生身業具如是事，口業具如是事，意業具如是事。	010	佛 眼 清 淨 過 於 天 等  所 有 眾 生 好 相  惡 相  及 生 貴  賤  善 願  惡 願  隨 眾 生 業 我 今 一 一 如實了知  眾 生 身 業 具 如 是 事  口 業 具 如 是 事  意 業 具 如 是 事  
ZH_T03_0191_010:0963c26_14	畧說眾生邪見起於邪業，或於佛法而生毀謗，由斯業故命終之後，墮於惡趣備受眾苦。	010	畧 說 眾 生 邪 見 起 於 邪 業  或 於 佛 法 而 生 毀 謗  由 斯 業 故 命終之後  墮於惡趣 備 受 眾 苦  
ZH_T03_0191_010:0963c26_18	諸苾芻！	010	諸 苾 芻  
ZH_T03_0191_010:0963c29_4	若有眾生於其身口作諸善業，具正見、正行、正業，而於佛法常欣讚譽，由斯善故命終之後生善逝天。	010	若 有 眾 生 於 其 身 口 作 諸 善 業  具 正 見  正 行  正 業  而 於 佛 法 常 欣 讚 譽  由 斯 善 故 命終之後 生 善 逝 天  
ZH_T03_0191_010:0963c29_8	諸苾芻！	010	諸 苾 芻  
ZH_T03_0191_010:0964a03_19	我有如是知見，非不能知我相、人相、眾生相、壽者相、布捺誐羅相、摩拏嚩迦相乃至主宰承事等相，或諸所作善惡因果，捨此蘊已復趣他蘊，如是等事亦無所有。	010	我 有 如 是 知 見  非 不 能 知 我 相  人 相  眾 生 相  壽 者 相  布 捺 誐 羅 相  摩 拏 嚩 迦 相 乃 至 主 宰 承 事 等 相  或 諸 所 作 善 惡 因 果  捨 此 蘊 已 復 趣 他 蘊  如 是 等 事 亦 無 所 有  
ZH_T03_0191_010:0964a05_6	我先已說，種種有為因果之法，從因發生從因得滅，所謂：	010	我 先 已 說  種 種 有 為 因 果 之 法  從 因 發 生 從 因 得 滅  所 謂  
ZH_T03_0191_010:0964a09_6	因於無明，緣生於行，行緣生識，識緣生名色，名色緣生六入，六入緣生觸，觸緣生受，受緣生愛，愛緣生取，取緣生有，有緣生生，生緣生老死憂悲苦惱，以是因緣得一大苦蘊生。	010	因 於 無 明  緣 生 於 行  行 緣 生 識  識 緣 生 名 色  名 色 緣 生 六 入  六 入 緣 生 觸  觸 緣 生 受  受 緣 生 愛  愛 緣 生 取  取 緣 生 有  有 緣 生 生  生 緣 生 老 死 憂 悲 苦 惱  以是因緣 得 一 大 苦 蘊 生  
ZH_T03_0191_010:0964a09_10	諸苾芻！	010	諸 苾 芻  
ZH_T03_0191_010:0964a10_2	若滅其因一切皆滅，所謂：	010	若 滅 其 因 一 切 皆 滅  所 謂  
ZH_T03_0191_010:0964a14_7	無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死憂悲苦惱滅，如是則一大苦蘊滅。	010	無 明 滅 則 行 滅  行 滅 則 識 滅  識 滅 則 名 色 滅  名 色 滅 則 六 入 滅  六 入 滅 則 觸 滅  觸 滅 則 受 滅  受 滅 則 愛 滅  愛 滅 則 取 滅  取 滅 則 有 滅  有 滅 則 生 滅  生 滅 則 老 死 憂 悲 苦 惱 滅  如 是 則 一 大 苦 蘊 滅  
ZH_T03_0191_010:0964a14_11	諸苾芻！	010	諸 苾 芻  
ZH_T03_0191_010:0964a15_10	集因滅故苦自然滅，若苦止息得涅盤樂；	010	集 因 滅 故 苦 自 然 滅  若 苦 止 息 得 涅 盤 樂  
ZH_T03_0191_010:0964a17_10	又復我相永斷正滅非轉，了苦非有滅云何滅，是得止息是得清涼，離一切句是則涅盤。	010	又 復 我 相 永 斷 正 滅 非 轉  了 苦 非 有 滅 云 何 滅  是 得 止 息 是 得 清 涼  離 一 切 句 是 則 涅 盤  
ZH_T03_0191_010:0964a18_100	」佛說眾許摩訶帝經卷第十	010	 佛 說 眾 許 摩 訶 帝 經 卷 第 十 
