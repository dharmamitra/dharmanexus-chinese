[
  {
    "segmentnr":"ZH_T18_0888_001:0536c18_0",
    "original":"一切祕密最上名義大教王儀軌",
    "folio":1,
    "stemmed":"一 切 祕 密 最 上 名 義 大 教 王 儀 軌 "
  },
  {
    "segmentnr":"ZH_T18_0888_001:0536c19_0",
    "original":"卷上",
    "folio":1,
    "stemmed":"卷 上 "
  },
  {
    "segmentnr":"ZH_T18_0888_001:0536c20_0",
    "original":"此於瑜伽大部中略出。",
    "folio":1,
    "stemmed":"此 於 瑜 伽 大 部 中 略 出  "
  },
  {
    "segmentnr":"ZH_T18_0888_001:0536c24_5",
    "original":"西天譯經三藏傳法大師賜紫沙門臣施護奉　詔譯歸命一切佛。",
    "folio":1,
    "stemmed":"西 天 譯 經 三 藏 傳 法 大 師 賜 紫 沙 門 臣 施 護 奉  詔 譯 歸 命 一 切 佛  "
  },
  {
    "segmentnr":"ZH_T18_0888_001:0536c25_17",
    "original":"五身作者如是生，　　不見眾生決定身；",
    "folio":1,
    "stemmed":"五 身 作 者 如 是 生    不 見 眾 生 決 定 身  "
  },
  {
    "segmentnr":"ZH_T18_0888_001:0536c26_17",
    "original":"亦復不見決定心，　　觀想諸佛亦如是！",
    "folio":1,
    "stemmed":"亦 復 不 見 決 定 心    觀 想 諸 佛 亦 如 是  "
  },
  {
    "segmentnr":"ZH_T18_0888_001:0536c27_7",
    "original":"若欲頂禮佛大士！",
    "folio":1,
    "stemmed":"若 欲 頂 禮 佛 大 士  "
  },
  {
    "segmentnr":"ZH_T18_0888_001:0536c28_17",
    "original":"　　應當頂禮自實智，佛智自智本同源，　　祕密性中無二相。",
    "folio":1,
    "stemmed":"  應 當 頂 禮 自 實 智  佛 智 自 智 本 同 源    祕 密 性 中 無 二 相  "
  },
  {
    "segmentnr":"ZH_T18_0888_001:0536c29_17",
    "original":"若了一切無我生，　　所生即是無二智；",
    "folio":1,
    "stemmed":"若 了 一 切 無 我 生    所 生 即 是 無 二 智  "
  },
  {
    "segmentnr":"ZH_T18_0888_001:0537a01_17",
    "original":"愛非愛中得解脫，　　彼頂禮相無所有。",
    "folio":1,
    "stemmed":"愛 非 愛 中 得 解 脫    彼 頂 禮 相 無 所 有  "
  },
  {
    "segmentnr":"ZH_T18_0888_001:0537a02_17",
    "original":"法非已生非現生，　　已生已謝現無住；",
    "folio":1,
    "stemmed":"法 非 已 生 非 現 生    已 生 已 謝 現 無 住  "
  },
  {
    "segmentnr":"ZH_T18_0888_001:0537a03_17",
    "original":"觀想諸佛相亦然，　　應當頂禮自實智。",
    "folio":1,
    "stemmed":"觀 想 諸 佛 相 亦 然    應 當 頂 禮 自 實 智  "
  },
  {
    "segmentnr":"ZH_T18_0888_001:0537a04_17",
    "original":"愛非愛本無分位，　　隨眾生心而動亂；",
    "folio":1,
    "stemmed":"愛 非 愛 本 無 分 位    隨 眾 生 心 而 動 亂  "
  },
  {
    "segmentnr":"ZH_T18_0888_001:0537a05_17",
    "original":"染種煩惱過失中，　　悉成一切相應事。",
    "folio":1,
    "stemmed":"染 種 煩 惱 過 失 中    悉 成 一 切 相 應 事  "
  },
  {
    "segmentnr":"ZH_T18_0888_001:0537a06_17",
    "original":"眾生有身故有苦，　　此苦所因心所生；",
    "folio":1,
    "stemmed":"眾 生 有 身 故 有 苦    此 苦 所 因 心 所 生  "
  },
  {
    "segmentnr":"ZH_T18_0888_001:0537a07_17",
    "original":"若有於心善覺了，　　即能出離一切苦。",
    "folio":1,
    "stemmed":"若 有 於 心 善 覺 了    即 能 出 離 一 切 苦  "
  },
  {
    "segmentnr":"ZH_T18_0888_001:0537a08_17",
    "original":"十方三世一切佛，　　毘盧遮那一佛攝；",
    "folio":1,
    "stemmed":"十 方 三 世 一 切 佛    毘 盧 遮 那 一 佛 攝  "
  },
  {
    "segmentnr":"ZH_T18_0888_001:0537a09_17",
    "original":"彼一切佛證覺圓，　　故現佛身救生死。",
    "folio":1,
    "stemmed":"彼 一 切 佛 證 覺 圓    故 現 佛 身 救 生 死  "
  },
  {
    "segmentnr":"ZH_T18_0888_001:0537a10_17",
    "original":"為利一切眾生故，　　悲心起作方便事；",
    "folio":1,
    "stemmed":"為 利 一 切 眾 生 故    悲 心 起 作 方 便 事  "
  },
  {
    "segmentnr":"ZH_T18_0888_001:0537a11_17",
    "original":"因性平等既相應，　　果性由斯而出現。",
    "folio":1,
    "stemmed":"因 性 平 等 既 相 應    果 性 由 斯 而 出 現  "
  },
  {
    "segmentnr":"ZH_T18_0888_001:0537a12_17",
    "original":"果真實故平等住，　　彼因真實示求相；",
    "folio":1,
    "stemmed":"果 真 實 故 平 等 住    彼 因 真 實 示 求 相  "
  },
  {
    "segmentnr":"ZH_T18_0888_001:0537a13_17",
    "original":"於中若有實求心，　　即長輪迴諸種子。",
    "folio":1,
    "stemmed":"於 中 若 有 實 求 心    即 長 輪 迴 諸 種 子  "
  },
  {
    "segmentnr":"ZH_T18_0888_001:0537a14_17",
    "original":"相應法從相應生，　　隨所愛法不可得；",
    "folio":1,
    "stemmed":"相 應 法 從 相 應 生    隨 所 愛 法 不 可 得  "
  },
  {
    "segmentnr":"ZH_T18_0888_001:0537a15_17",
    "original":"有得乃是一法存，　　彼即不離分別相。",
    "folio":1,
    "stemmed":"有 得 乃 是 一 法 存    彼 即 不 離 分 別 相  "
  },
  {
    "segmentnr":"ZH_T18_0888_001:0537a16_17",
    "original":"正念觀佛無所緣，　　正念觀法法相應；",
    "folio":1,
    "stemmed":"正 念 觀 佛 無 所 緣    正 念 觀 法 法 相 應  "
  },
  {
    "segmentnr":"ZH_T18_0888_001:0537a17_7",
    "original":"自他二行亦復然！",
    "folio":1,
    "stemmed":"自 他 二 行 亦 復 然  "
  },
  {
    "segmentnr":"ZH_T18_0888_001:0537a17_17",
    "original":"　　佛二足尊常所說。",
    "folio":1,
    "stemmed":"  佛 二 足 尊 常 所 說  "
  },
  {
    "segmentnr":"ZH_T18_0888_001:0537a18_17",
    "original":"自相如實安住已，　　想入諸佛影像中；",
    "folio":1,
    "stemmed":"自 相 如 實 安 住 已    想 入 諸 佛 影 像 中  "
  },
  {
    "segmentnr":"ZH_T18_0888_001:0537a19_17",
    "original":"正念觀佛得相應，　　故諸佛雲從此現。",
    "folio":1,
    "stemmed":"正 念 觀 佛 得 相 應    故 諸 佛 雲 從 此 現  "
  },
  {
    "segmentnr":"ZH_T18_0888_001:0537a20_17",
    "original":"自相如實安住已，　　想入金剛法性中；",
    "folio":1,
    "stemmed":"自 相 如 實 安 住 已    想 入 金 剛 法 性 中  "
  },
  {
    "segmentnr":"ZH_T18_0888_001:0537a21_17",
    "original":"正念觀法得相應，　　起大法雲而普遍。",
    "folio":1,
    "stemmed":"正 念 觀 法 得 相 應    起 大 法 雲 而 普 遍  "
  },
  {
    "segmentnr":"ZH_T18_0888_001:0537a22_17",
    "original":"相者所謂幖幟義，　　破者即是破相心；",
    "folio":1,
    "stemmed":"相 者 所 謂 幖 幟 義    破 者 即 是 破 相 心  "
  },
  {
    "segmentnr":"ZH_T18_0888_001:0537a23_17",
    "original":"四種即相幖幟門，　　能破煩惱為最上。",
    "folio":1,
    "stemmed":"四 種 即 相 幖 幟 門    能 破 煩 惱 為 最 上  "
  },
  {
    "segmentnr":"ZH_T18_0888_001:0537a24_17",
    "original":"自身即是諸眾生，　　自心即攝一切法；",
    "folio":1,
    "stemmed":"自 身 即 是 諸 眾 生    自 心 即 攝 一 切 法  "
  },
  {
    "segmentnr":"ZH_T18_0888_001:0537a25_17",
    "original":"法無我中得相應，　　諸魔由斯而自滅。",
    "folio":1,
    "stemmed":"法 無 我 中 得 相 應    諸 魔 由 斯 而 自 滅  "
  },
  {
    "segmentnr":"ZH_T18_0888_001:0537a26_17",
    "original":"自心如實證覺已，　　彼所覺心不可得；",
    "folio":1,
    "stemmed":"自 心 如 實 證 覺 已    彼 所 覺 心 不 可 得  "
  },
  {
    "segmentnr":"ZH_T18_0888_001:0537a27_17",
    "original":"自心如實正了知，　　而諸魔心亦如是。",
    "folio":1,
    "stemmed":"自 心 如 實 正 了 知    而 諸 魔 心 亦 如 是  "
  },
  {
    "segmentnr":"ZH_T18_0888_001:0537a28_17",
    "original":"相應相應性和合，　　是性求生不可得；",
    "folio":1,
    "stemmed":"相 應 相 應 性 和 合    是 性 求 生 不 可 得  "
  },
  {
    "segmentnr":"ZH_T18_0888_001:0537a29_17",
    "original":"觀想諸佛若相應，　　是故我即同諸佛。",
    "folio":1,
    "stemmed":"觀 想 諸 佛 若 相 應    是 故 我 即 同 諸 佛  "
  },
  {
    "segmentnr":"ZH_T18_0888_001:0537b01_17",
    "original":"三摩地智所出生，　　平等一切佛自性；",
    "folio":1,
    "stemmed":"三 摩 地 智 所 出 生    平 等 一 切 佛 自 性  "
  },
  {
    "segmentnr":"ZH_T18_0888_001:0537b02_17",
    "original":"佛相應行既非無，　　從相應心得佛性。",
    "folio":1,
    "stemmed":"佛 相 應 行 既 非 無    從 相 應 心 得 佛 性  "
  },
  {
    "segmentnr":"ZH_T18_0888_001:0537b03_17",
    "original":"若於妙性有所見，　　彼麁染性不能除；",
    "folio":1,
    "stemmed":"若 於 妙 性 有 所 見    彼 麁 染 性 不 能 除  "
  },
  {
    "segmentnr":"ZH_T18_0888_001:0537b04_17",
    "original":"於性無性若差殊，　　而觀想心即分別。",
    "folio":1,
    "stemmed":"於 性 無 性 若 差 殊    而 觀 想 心 即 分 別  "
  },
  {
    "segmentnr":"ZH_T18_0888_001:0537b05_17",
    "original":"不可以性觀於性，　　是中觀亦無所觀；",
    "folio":1,
    "stemmed":"不 可 以 性 觀 於 性    是 中 觀 亦 無 所 觀  "
  },
  {
    "segmentnr":"ZH_T18_0888_001:0537b06_17",
    "original":"觀想及性二俱無，　　由心動轉故差別。",
    "folio":1,
    "stemmed":"觀 想 及 性 二 俱 無    由 心 動 轉 故 差 別  "
  },
  {
    "segmentnr":"ZH_T18_0888_001:0537b07_17",
    "original":"非眾生境非佛境，　　是中非佛非眾生；",
    "folio":1,
    "stemmed":"非 眾 生 境 非 佛 境    是 中 非 佛 非 眾 生  "
  },
  {
    "segmentnr":"ZH_T18_0888_001:0537b08_17",
    "original":"眾生自心即佛心，　　覺了無佛無佛智。",
    "folio":1,
    "stemmed":"眾 生 自 心 即 佛 心    覺 了 無 佛 無 佛 智  "
  },
  {
    "segmentnr":"ZH_T18_0888_001:0537b09_17",
    "original":"若於因性如實見，　　果性如實亦復然；",
    "folio":1,
    "stemmed":"若 於 因 性 如 實 見    果 性 如 實 亦 復 然  "
  },
  {
    "segmentnr":"ZH_T18_0888_001:0537b10_17",
    "original":"此即三摩地智門，　　無二相應平等行。",
    "folio":1,
    "stemmed":"此 即 三 摩 地 智 門    無 二 相 應 平 等 行  "
  },
  {
    "segmentnr":"ZH_T18_0888_001:0537b11_17",
    "original":"諸法因性不可得，　　諸法果性亦復然；",
    "folio":1,
    "stemmed":"諸 法 因 性 不 可 得    諸 法 果 性 亦 復 然  "
  },
  {
    "segmentnr":"ZH_T18_0888_001:0537b12_17",
    "original":"實智觀故性本真，　　此即相應平等行。",
    "folio":1,
    "stemmed":"實 智 觀 故 性 本 真    此 即 相 應 平 等 行  "
  },
  {
    "segmentnr":"ZH_T18_0888_001:0537b13_17",
    "original":"法本無因而觀因，　　法本無果而觀果；",
    "folio":1,
    "stemmed":"法 本 無 因 而 觀 因    法 本 無 果 而 觀 果  "
  },
  {
    "segmentnr":"ZH_T18_0888_001:0537b14_17",
    "original":"若於因果有所觀，　　是即自心而起著。",
    "folio":1,
    "stemmed":"若 於 因 果 有 所 觀    是 即 自 心 而 起 著  "
  },
  {
    "segmentnr":"ZH_T18_0888_001:0537b15_17",
    "original":"觀因當觀實智因，　　觀果當觀祕密果；",
    "folio":1,
    "stemmed":"觀 因 當 觀 實 智 因    觀 果 當 觀 祕 密 果  "
  },
  {
    "segmentnr":"ZH_T18_0888_001:0537b16_17",
    "original":"祕密無二相應中，　　應當如是自觀察。",
    "folio":1,
    "stemmed":"祕 密 無 二 相 應 中    應 當 如 是 自 觀 察  "
  },
  {
    "segmentnr":"ZH_T18_0888_001:0537b17_17",
    "original":"若能了知真實性，　　即知祕密中祕密；",
    "folio":1,
    "stemmed":"若 能 了 知 真 實 性    即 知 祕 密 中 祕 密  "
  },
  {
    "segmentnr":"ZH_T18_0888_001:0537b18_17",
    "original":"甚深祕密既了知，　　乃成最上相應行。",
    "folio":1,
    "stemmed":"甚深祕密 既 了 知    乃 成 最 上 相 應 行  "
  },
  {
    "segmentnr":"ZH_T18_0888_001:0537b19_17",
    "original":"若於愛境中平等，　　即是非愛境自性；",
    "folio":1,
    "stemmed":"若 於 愛 境 中 平 等    即 是 非 愛 境 自 性  "
  },
  {
    "segmentnr":"ZH_T18_0888_001:0537b20_17",
    "original":"愛非愛境諸相中，　　如來雖觀而無見。",
    "folio":1,
    "stemmed":"愛 非 愛 境 諸 相 中    如 來 雖 觀 而 無 見  "
  },
  {
    "segmentnr":"ZH_T18_0888_001:0537b21_17",
    "original":"相應行者相應生，　　非無表了無分量；",
    "folio":1,
    "stemmed":"相 應 行 者 相 應 生    非 無 表 了 無 分 量  "
  },
  {
    "segmentnr":"ZH_T18_0888_001:0537b22_17",
    "original":"自智若入清淨門，　　諸佛如來即清淨。",
    "folio":1,
    "stemmed":"自 智 若 入 清 淨 門    諸佛如來 即 清 淨  "
  },
  {
    "segmentnr":"ZH_T18_0888_001:0537b23_17",
    "original":"由是身語心出生，　　祕密無二相應行；",
    "folio":1,
    "stemmed":"由 是 身 語 心 出 生    祕 密 無 二 相 應 行  "
  },
  {
    "segmentnr":"ZH_T18_0888_001:0537b24_17",
    "original":"量初四種表了門，　　謂即相應四印法。",
    "folio":1,
    "stemmed":"量 初 四 種 表 了 門    謂 即 相 應 四 印 法  "
  },
  {
    "segmentnr":"ZH_T18_0888_001:0537b25_7",
    "original":"羯摩印為身密印；",
    "folio":1,
    "stemmed":"羯 摩 印 為 身 密 印  "
  },
  {
    "segmentnr":"ZH_T18_0888_001:0537b25_17",
    "original":"　　法印名為語密印；",
    "folio":1,
    "stemmed":"  法 印 名 為 語 密 印  "
  },
  {
    "segmentnr":"ZH_T18_0888_001:0537b26_17",
    "original":"大印即是心印門，　　三昧耶印印一切。",
    "folio":1,
    "stemmed":"大 印 即 是 心 印 門    三 昧 耶 印 印 一 切  "
  },
  {
    "segmentnr":"ZH_T18_0888_001:0537b27_17",
    "original":"觀想諸印印諸法，　　即祕密主三相應；",
    "folio":1,
    "stemmed":"觀 想 諸 印 印 諸 法    即 祕 密 主 三 相 應  "
  },
  {
    "segmentnr":"ZH_T18_0888_001:0537b28_17",
    "original":"自性如實得正知，　　三摩地智善施作。",
    "folio":1,
    "stemmed":"自 性 如 實 得 正 知    三 摩 地 智 善 施 作  "
  },
  {
    "segmentnr":"ZH_T18_0888_001:0537b29_17",
    "original":"由身語心善表了，　　起諸教相種種事；",
    "folio":1,
    "stemmed":"由 身 語 心 善 表 了    起 諸 教 相 種 種 事  "
  },
  {
    "segmentnr":"ZH_T18_0888_001:0537c01_17",
    "original":"然其不離三密門，　　巧業金剛故安立。",
    "folio":1,
    "stemmed":"然 其 不 離 三 密 門    巧 業 金 剛 故 安 立  "
  },
  {
    "segmentnr":"ZH_T18_0888_001:0537c02_17",
    "original":"五部如來真實智，　　即是祕密無上智；",
    "folio":1,
    "stemmed":"五 部 如 來 真 實 智    即 是 祕 密 無 上 智  "
  },
  {
    "segmentnr":"ZH_T18_0888_001:0537c03_17",
    "original":"祕密四印若相應，　　能作相應語悉地。",
    "folio":1,
    "stemmed":"祕 密 四 印 若 相 應    能 作 相 應 語 悉 地  "
  },
  {
    "segmentnr":"ZH_T18_0888_001:0537c04_17",
    "original":"地水火風四大種，　　即是所說四密印；",
    "folio":1,
    "stemmed":"地水火風 四 大 種    即 是 所 說 四 密 印  "
  },
  {
    "segmentnr":"ZH_T18_0888_001:0537c05_17",
    "original":"四印平等若相應，　　四種明妃皆合集。",
    "folio":1,
    "stemmed":"四 印 平 等 若 相 應    四 種 明 妃 皆 合 集  "
  },
  {
    "segmentnr":"ZH_T18_0888_001:0537c06_7",
    "original":"佛眼菩薩為地大；",
    "folio":1,
    "stemmed":"佛 眼 菩 薩 為 地 大  "
  },
  {
    "segmentnr":"ZH_T18_0888_001:0537c06_17",
    "original":"　　摩摩枳尊為水大；",
    "folio":1,
    "stemmed":"  摩 摩 枳 尊 為 水 大  "
  },
  {
    "segmentnr":"ZH_T18_0888_001:0537c07_7",
    "original":"白衣菩薩為火大；",
    "folio":1,
    "stemmed":"白 衣 菩 薩 為 火 大  "
  },
  {
    "segmentnr":"ZH_T18_0888_001:0537c07_17",
    "original":"　　多羅菩薩為風大。",
    "folio":1,
    "stemmed":"  多 羅 菩 薩 為 風 大  "
  },
  {
    "segmentnr":"ZH_T18_0888_001:0537c08_7",
    "original":"東方帝釋天地大；",
    "folio":1,
    "stemmed":"東 方 帝 釋 天 地 大  "
  },
  {
    "segmentnr":"ZH_T18_0888_001:0537c08_17",
    "original":"　　西方水天為水大；",
    "folio":1,
    "stemmed":"  西 方 水 天 為 水 大  "
  },
  {
    "segmentnr":"ZH_T18_0888_001:0537c09_7",
    "original":"南方火天為火大；",
    "folio":1,
    "stemmed":"南 方 火 天 為 火 大  "
  },
  {
    "segmentnr":"ZH_T18_0888_001:0537c09_17",
    "original":"　　北方風天為風大。",
    "folio":1,
    "stemmed":"  北 方 風 天 為 風 大  "
  },
  {
    "segmentnr":"ZH_T18_0888_001:0537c10_17",
    "original":"當知帝釋天黃色，　　壇相四方作增益；",
    "folio":1,
    "stemmed":"當 知 帝 釋 天 黃 色    壇 相 四 方 作 增 益  "
  },
  {
    "segmentnr":"ZH_T18_0888_001:0537c11_17",
    "original":"水天白色壇相圓，　　作息災法應如教；",
    "folio":1,
    "stemmed":"水 天 白 色 壇 相 圓    作 息 災 法 應 如 教  "
  },
  {
    "segmentnr":"ZH_T18_0888_001:0537c12_17",
    "original":"火天赤色壇三角，　　作敬愛事如本儀；",
    "folio":1,
    "stemmed":"火 天 赤 色 壇 三 角    作 敬 愛 事 如 本 儀  "
  },
  {
    "segmentnr":"ZH_T18_0888_001:0537c13_17",
    "original":"風天黑色壇弓形，　　忿怒心作降伏事。",
    "folio":1,
    "stemmed":"風 天 黑 色 壇 弓 形    忿 怒 心 作 降 伏 事  "
  },
  {
    "segmentnr":"ZH_T18_0888_001:0537c14_17",
    "original":"從四大種所出生，　　四種事業如其次；",
    "folio":1,
    "stemmed":"從 四 大 種 所 出 生    四 種 事 業 如 其 次  "
  },
  {
    "segmentnr":"ZH_T18_0888_001:0537c15_17",
    "original":"轉此四種事業輪，　　最上悉地皆圓滿。",
    "folio":1,
    "stemmed":"轉 此 四 種 事 業 輪    最 上 悉 地 皆 圓 滿  "
  },
  {
    "segmentnr":"ZH_T18_0888_001:0537c16_7",
    "original":"息災當依佛眼法；",
    "folio":1,
    "stemmed":"息 災 當 依 佛 眼 法  "
  },
  {
    "segmentnr":"ZH_T18_0888_001:0537c16_17",
    "original":"　　增益蓮華金剛法；",
    "folio":1,
    "stemmed":"  增 益 蓮 華 金 剛 法  "
  },
  {
    "segmentnr":"ZH_T18_0888_001:0537c17_7",
    "original":"敬愛毘盧遮那法；",
    "folio":1,
    "stemmed":"敬 愛 毘 盧 遮 那 法  "
  },
  {
    "segmentnr":"ZH_T18_0888_001:0537c17_17",
    "original":"　　降伏金剛忿怒法。",
    "folio":1,
    "stemmed":"  降 伏 金 剛 忿 怒 法  "
  },
  {
    "segmentnr":"ZH_T18_0888_001:0537c18_7",
    "original":"初夜當作息災法；",
    "folio":1,
    "stemmed":"初 夜 當 作 息 災 法  "
  },
  {
    "segmentnr":"ZH_T18_0888_001:0537c18_17",
    "original":"　　平旦作彼增益法；",
    "folio":1,
    "stemmed":"  平 旦 作 彼 增 益 法  "
  },
  {
    "segmentnr":"ZH_T18_0888_001:0537c19_7",
    "original":"日中應作降伏法；",
    "folio":1,
    "stemmed":"日 中 應 作 降 伏 法  "
  },
  {
    "segmentnr":"ZH_T18_0888_001:0537c19_17",
    "original":"　　中夜作於敬愛法。",
    "folio":1,
    "stemmed":"  中 夜 作 於 敬 愛 法  "
  },
  {
    "segmentnr":"ZH_T18_0888_001:0537c20_7",
    "original":"息災賢聖像白色；",
    "folio":1,
    "stemmed":"息 災 賢 聖 像 白 色  "
  },
  {
    "segmentnr":"ZH_T18_0888_001:0537c20_17",
    "original":"　　增益賢聖像黃色；",
    "folio":1,
    "stemmed":"  增 益 賢 聖 像 黃 色  "
  },
  {
    "segmentnr":"ZH_T18_0888_001:0537c21_7",
    "original":"敬愛賢聖像赤色；",
    "folio":1,
    "stemmed":"敬 愛 賢 聖 像 赤 色  "
  },
  {
    "segmentnr":"ZH_T18_0888_001:0537c21_17",
    "original":"　　降伏賢聖像黑色。",
    "folio":1,
    "stemmed":"  降 伏 賢 聖 像 黑 色  "
  },
  {
    "segmentnr":"ZH_T18_0888_001:0537c22_17",
    "original":"當知三摩地智生，　　最上悉地諸事業；",
    "folio":1,
    "stemmed":"當 知 三 摩 地 智 生    最 上 悉 地 諸 事 業  "
  },
  {
    "segmentnr":"ZH_T18_0888_001:0537c23_17",
    "original":"觀想諸佛本清淨，　　一切佛事皆成就。",
    "folio":1,
    "stemmed":"觀 想 諸 佛 本 清 淨    一 切 佛 事 皆 成 就  "
  },
  {
    "segmentnr":"ZH_T18_0888_001:0537c24_7",
    "original":"中方毘盧遮那佛！",
    "folio":1,
    "stemmed":"中 方 毘 盧 遮 那 佛  "
  },
  {
    "segmentnr":"ZH_T18_0888_001:0537c24_17",
    "original":"　　四方金剛界如來！",
    "folio":1,
    "stemmed":"  四 方 金 剛 界 如 來  "
  },
  {
    "segmentnr":"ZH_T18_0888_001:0537c25_17",
    "original":"想五部主真實身，　　一切所作皆成就。",
    "folio":1,
    "stemmed":"想 五 部 主 真 實 身    一 切 所 作 皆 成 就  "
  },
  {
    "segmentnr":"ZH_T18_0888_001:0537c26_7",
    "original":"於心復想大明妃！",
    "folio":1,
    "stemmed":"於 心 復 想 大 明 妃  "
  },
  {
    "segmentnr":"ZH_T18_0888_001:0537c26_17",
    "original":"　　相應者持相應法；",
    "folio":1,
    "stemmed":"  相 應 者 持 相 應 法  "
  },
  {
    "segmentnr":"ZH_T18_0888_001:0537c27_17",
    "original":"能生一切諸佛身，　　此是金剛界佛母！",
    "folio":1,
    "stemmed":"能 生 一切諸佛 身    此 是 金 剛 界 佛 母  "
  },
  {
    "segmentnr":"ZH_T18_0888_001:0537c28_17",
    "original":"世間貪瞋癡三毒，　　即是金剛界如來！",
    "folio":1,
    "stemmed":"世 間 貪 瞋 癡 三 毒    即 是 金 剛 界 如 來  "
  },
  {
    "segmentnr":"ZH_T18_0888_001:0537c29_0",
    "original":"由佛祕密清淨門，　　了彼三毒成無毒，",
    "folio":1,
    "stemmed":"由 佛 祕 密 清 淨 門    了 彼 三 毒 成 無 毒  "
  },
  {
    "segmentnr":"ZH_T18_0888_001:0538a01_17",
    "original":"即於貪瞋癡三毒，　　獲得三界中自在；",
    "folio":1,
    "stemmed":"即 於 貪 瞋 癡 三 毒    獲 得 三 界 中 自 在  "
  },
  {
    "segmentnr":"ZH_T18_0888_001:0538a02_17",
    "original":"諸佛大士破毒心，　　觀想即是諸佛智。",
    "folio":1,
    "stemmed":"諸 佛 大 士 破 毒 心    觀 想 即 是 諸 佛 智  "
  },
  {
    "segmentnr":"ZH_T18_0888_001:0538a03_17",
    "original":"若了諸佛離貪心，　　菩提心從貪性出；",
    "folio":1,
    "stemmed":"若 了 諸 佛 離 貪 心    菩 提 心 從 貪 性 出  "
  },
  {
    "segmentnr":"ZH_T18_0888_001:0538a04_17",
    "original":"復能出生普賢行，　　貪心即是佛如來！",
    "folio":1,
    "stemmed":"復 能 出 生 普 賢 行    貪 心 即 是 佛 如 來  "
  },
  {
    "segmentnr":"ZH_T18_0888_001:0538a05_17",
    "original":"若了諸佛調伏心，　　微妙智從瞋性出；",
    "folio":1,
    "stemmed":"若 了 諸 佛 調 伏 心    微 妙 智 從 瞋 性 出  "
  },
  {
    "segmentnr":"ZH_T18_0888_001:0538a06_17",
    "original":"復能出生一切智，　　瞋心即是佛如來！",
    "folio":1,
    "stemmed":"復 能 出 生 一 切 智    瞋 心 即 是 佛 如 來  "
  },
  {
    "segmentnr":"ZH_T18_0888_001:0538a07_17",
    "original":"若於自心能覺了，　　光明從彼癡性出；",
    "folio":1,
    "stemmed":"若 於 自 心 能 覺 了    光 明 從 彼 癡 性 出  "
  },
  {
    "segmentnr":"ZH_T18_0888_001:0538a08_17",
    "original":"復能出生一切佛，　　癡心即是佛如來！",
    "folio":1,
    "stemmed":"復 能 出 生 一 切 佛    癡 心 即 是 佛 如 來  "
  },
  {
    "segmentnr":"ZH_T18_0888_001:0538a09_17",
    "original":"若了諸佛無我心，　　諸親友從我見出；",
    "folio":1,
    "stemmed":"若 了 諸 佛 無 我 心    諸 親 友 從 我 見 出  "
  },
  {
    "segmentnr":"ZH_T18_0888_001:0538a10_17",
    "original":"復能出生一切佛，　　慈心即是佛如來！",
    "folio":1,
    "stemmed":"復 能 出 生 一 切 佛    慈 心 即 是 佛 如 來  "
  },
  {
    "segmentnr":"ZH_T18_0888_001:0538a11_17",
    "original":"諸佛愛為普觀照，　　諸佛慈悲為法語；",
    "folio":1,
    "stemmed":"諸 佛 愛 為 普 觀 照    諸 佛 慈 悲 為 法 語  "
  },
  {
    "segmentnr":"ZH_T18_0888_001:0538a12_17",
    "original":"一切無畏即大施，　　此名諸佛敬愛法。",
    "folio":1,
    "stemmed":"一 切 無 畏 即 大 施    此 名 諸 佛 敬 愛 法  "
  },
  {
    "segmentnr":"ZH_T18_0888_001:0538a13_7",
    "original":"布施相應歡喜地；",
    "folio":1,
    "stemmed":"布 施 相 應 歡 喜 地  "
  },
  {
    "segmentnr":"ZH_T18_0888_001:0538a13_17",
    "original":"　　持戒具足離垢地；",
    "folio":1,
    "stemmed":"  持 戒 具 足 離 垢 地  "
  },
  {
    "segmentnr":"ZH_T18_0888_001:0538a14_7",
    "original":"忍辱堅固發光地；",
    "folio":1,
    "stemmed":"忍 辱 堅 固 發 光 地  "
  },
  {
    "segmentnr":"ZH_T18_0888_001:0538a14_17",
    "original":"　　精進勤策焰慧地；",
    "folio":1,
    "stemmed":"  精 進 勤 策 焰 慧 地  "
  },
  {
    "segmentnr":"ZH_T18_0888_001:0538a15_7",
    "original":"禪定無見現前地；",
    "folio":1,
    "stemmed":"禪 定 無 見 現 前 地  "
  },
  {
    "segmentnr":"ZH_T18_0888_001:0538a15_17",
    "original":"　　妙慧了知難勝地；",
    "folio":1,
    "stemmed":"  妙 慧 了 知 難 勝 地  "
  },
  {
    "segmentnr":"ZH_T18_0888_001:0538a16_7",
    "original":"具大方便遠行地；",
    "folio":1,
    "stemmed":"具 大 方 便 遠 行 地  "
  },
  {
    "segmentnr":"ZH_T18_0888_001:0538a16_17",
    "original":"　　勝力圓成不動地；",
    "folio":1,
    "stemmed":"  勝 力 圓 成 不 動 地  "
  },
  {
    "segmentnr":"ZH_T18_0888_001:0538a17_7",
    "original":"誓願增廣善慧地；",
    "folio":1,
    "stemmed":"誓 願 增 廣 善 慧 地  "
  },
  {
    "segmentnr":"ZH_T18_0888_001:0538a17_17",
    "original":"　　智修成就法雲地；",
    "folio":1,
    "stemmed":"  智 修 成 就 法 雲 地  "
  },
  {
    "segmentnr":"ZH_T18_0888_001:0538a18_17",
    "original":"唯佛如來妙智身，　　是名十一地圓滿。",
    "folio":1,
    "stemmed":"唯 佛 如來妙智 身    是 名 十 一 地 圓 滿  "
  },
  {
    "segmentnr":"ZH_T18_0888_001:0538a19_17",
    "original":"十聖修十波羅密，　　十力自在諸行圓；",
    "folio":1,
    "stemmed":"十 聖 修 十 波 羅 密    十 力 自 在 諸 行 圓  "
  },
  {
    "segmentnr":"ZH_T18_0888_001:0538a20_17",
    "original":"如是超過十地已，　　佛相應法然後得。",
    "folio":1,
    "stemmed":"如 是 超 過 十 地 已    佛 相 應 法 然 後 得  "
  },
  {
    "segmentnr":"ZH_T18_0888_001:0538a21_17",
    "original":"飲金剛水成正覺，　　法甘露味即相應；",
    "folio":1,
    "stemmed":"飲 金 剛 水 成 正 覺    法 甘 露 味 即 相 應  "
  },
  {
    "segmentnr":"ZH_T18_0888_001:0538a22_17",
    "original":"等同無邊一切佛，　　一切取捨皆遠離。",
    "folio":1,
    "stemmed":"等 同 無 邊 一 切 佛    一 切 取 捨 皆 遠 離  "
  },
  {
    "segmentnr":"ZH_T18_0888_001:0538a23_17",
    "original":"本來清淨相應法，　　飲金剛水淨亦然；",
    "folio":1,
    "stemmed":"本 來 清 淨 相 應 法    飲 金 剛 水 淨 亦 然  "
  },
  {
    "segmentnr":"ZH_T18_0888_001:0538a24_17",
    "original":"法甘露味適其心，　　金剛弟子亦如是。",
    "folio":1,
    "stemmed":"法 甘 露 味 適 其 心    金 剛 弟 子 亦 如 是  "
  },
  {
    "segmentnr":"ZH_T18_0888_001:0538a25_17",
    "original":"本來清淨即菩提，　　而菩提心然後得；",
    "folio":1,
    "stemmed":"本 來 清 淨 即 菩 提    而 菩 提 心 然 後 得  "
  },
  {
    "segmentnr":"ZH_T18_0888_001:0538a26_17",
    "original":"菩提心主若安住，　　應知菩薩即如來！",
    "folio":1,
    "stemmed":"菩 提 心 主 若 安 住    應 知 菩 薩 即 如 來  "
  },
  {
    "segmentnr":"ZH_T18_0888_001:0538a27_17",
    "original":"如理獲得解脫句，　　而菩提心無有上；",
    "folio":1,
    "stemmed":"如 理 獲 得 解 脫 句    而 菩 提 心 無 有 上  "
  },
  {
    "segmentnr":"ZH_T18_0888_001:0538a28_17",
    "original":"若住金剛薩埵心，　　現生成就相應法。",
    "folio":1,
    "stemmed":"若 住 金 剛 薩 埵 心    現 生 成 就 相 應 法  "
  },
  {
    "segmentnr":"ZH_T18_0888_001:0538a29_17",
    "original":"羯摩三密三昧門，　　得三昧眼常觀照；",
    "folio":1,
    "stemmed":"羯 摩 三 密 三 昧 門    得 三 昧 眼 常 觀 照  "
  },
  {
    "segmentnr":"ZH_T18_0888_001:0538b01_17",
    "original":"眾生界趣廣無邊，　　彼三昧母持無盡。",
    "folio":1,
    "stemmed":"眾 生 界 趣 廣 無 邊    彼 三 昧 母 持 無 盡  "
  },
  {
    "segmentnr":"ZH_T18_0888_001:0538b02_17",
    "original":"三金剛體善安住，　　三昧耶印印一切；",
    "folio":1,
    "stemmed":"三 金 剛 體 善 安 住    三 昧 耶 印 印 一 切  "
  },
  {
    "segmentnr":"ZH_T18_0888_001:0538b03_17",
    "original":"三密三昧法印門，　　而語金剛不厭離。",
    "folio":1,
    "stemmed":"三 密 三 昧 法 印 門    而 語 金 剛 不 厭 離  "
  },
  {
    "segmentnr":"ZH_T18_0888_001:0538b04_17",
    "original":"於彼一切世界中，　　廣說乃至踰始多；",
    "folio":1,
    "stemmed":"於 彼 一切世界 中    廣說乃至 踰 始 多  "
  },
  {
    "segmentnr":"ZH_T18_0888_001:0538b05_17",
    "original":"大印心密若相應，　　而心金剛不厭離。",
    "folio":1,
    "stemmed":"大 印 心 密 若 相 應    而 心 金 剛 不 厭 離  "
  },
  {
    "segmentnr":"ZH_T18_0888_001:0538b06_17",
    "original":"三界一切所愛道，　　廣說乃至踰始多；",
    "folio":1,
    "stemmed":"三 界 一 切 所 愛 道    廣說乃至 踰 始 多  "
  },
  {
    "segmentnr":"ZH_T18_0888_001:0538b07_17",
    "original":"遍知一切所愛門，　　一切隨應受無著。",
    "folio":1,
    "stemmed":"遍 知 一 切 所 愛 門    一 切 隨 應 受 無 著  "
  },
  {
    "segmentnr":"ZH_T18_0888_001:0538b08_17",
    "original":"金剛薩埵所出生，　　妙踰始多一切印；",
    "folio":1,
    "stemmed":"金 剛 薩 埵 所 出 生    妙 踰 始 多 一 切 印  "
  },
  {
    "segmentnr":"ZH_T18_0888_001:0538b09_17",
    "original":"於彼所行若相應，　　一切印中自在用。",
    "folio":1,
    "stemmed":"於 彼 所 行 若 相 應    一 切 印 中 自 在 用  "
  },
  {
    "segmentnr":"ZH_T18_0888_001:0538b10_17",
    "original":"最上祕密相應行，　　出生三摩地智門；",
    "folio":1,
    "stemmed":"最 上 祕 密 相 應 行    出 生 三 摩 地 智 門  "
  },
  {
    "segmentnr":"ZH_T18_0888_001:0538b11_17",
    "original":"是中我見若不生，　　不稱吽字為警覺。",
    "folio":1,
    "stemmed":"是 中 我 見 若 不 生    不 稱 吽 字 為 警 覺  "
  },
  {
    "segmentnr":"ZH_T18_0888_001:0538b12_17",
    "original":"不假身業有所作，　　布壇結印造塔像；",
    "folio":1,
    "stemmed":"不 假 身 業 有 所 作    布 壇 結 印 造 塔 像  "
  },
  {
    "segmentnr":"ZH_T18_0888_001:0538b13_17",
    "original":"不假語業持呪明，　　及讀誦法亦應捨；",
    "folio":1,
    "stemmed":"不 假 語 業 持 呪 明    及 讀 誦 法 亦 應 捨  "
  },
  {
    "segmentnr":"ZH_T18_0888_001:0538b14_17",
    "original":"不於心業有動想，　　輕易尊重等無差；",
    "folio":1,
    "stemmed":"不 於 心 業 有 動 想    輕 易 尊 重 等 無 差  "
  },
  {
    "segmentnr":"ZH_T18_0888_001:0538b15_17",
    "original":"如是三業得相應，　　求佛菩提此為要。",
    "folio":1,
    "stemmed":"如 是 三 業 得 相 應    求 佛 菩 提 此 為 要  "
  },
  {
    "segmentnr":"ZH_T18_0888_001:0538b16_0",
    "original":"殺盜染妄四種法，　　於中勿起防護心，",
    "folio":1,
    "stemmed":"殺 盜 染 妄 四 種 法    於 中 勿 起 防 護 心  "
  },
  {
    "segmentnr":"ZH_T18_0888_001:0538b17_17",
    "original":"若起遮防分別生，　　應知即染常清淨。",
    "folio":1,
    "stemmed":"若 起 遮 防 分 別 生    應 知 即 染 常 清 淨  "
  },
  {
    "segmentnr":"ZH_T18_0888_001:0538b18_17",
    "original":"禪定中作護摩事，　　及諸所作無異想；",
    "folio":1,
    "stemmed":"禪 定 中 作 護 摩 事    及 諸 所 作 無 異 想  "
  },
  {
    "segmentnr":"ZH_T18_0888_001:0538b19_17",
    "original":"身語心密本相應，　　此即最上廣大行。",
    "folio":1,
    "stemmed":"身 語 心 密 本 相 應    此 即 最 上 廣 大 行  "
  },
  {
    "segmentnr":"ZH_T18_0888_001:0538b20_17",
    "original":"若欲成就諸明句，　　及一切處欲相應；",
    "folio":1,
    "stemmed":"若 欲 成 就 諸 明 句    及 一 切 處 欲 相 應  "
  },
  {
    "segmentnr":"ZH_T18_0888_001:0538b21_17",
    "original":"應當專注起一心，　　觀想一切佛法性。",
    "folio":1,
    "stemmed":"應 當 專 注 起 一 心    觀 想 一切佛法 性  "
  },
  {
    "segmentnr":"ZH_T18_0888_001:0538b22_17",
    "original":"所有十八不共法，　　此即名為諸佛法；",
    "folio":1,
    "stemmed":"所 有 十八不共法    此 即 名 為 諸 佛 法  "
  },
  {
    "segmentnr":"ZH_T18_0888_001:0538b23_17",
    "original":"於中常起觀想心，　　諸佛菩提得成就。",
    "folio":1,
    "stemmed":"於 中 常 起 觀 想 心    諸 佛 菩 提 得 成 就  "
  },
  {
    "segmentnr":"ZH_T18_0888_001:0538b24_17",
    "original":"四禪四定滅盡定，　　如是諸定皆獲得；",
    "folio":1,
    "stemmed":"四 禪 四 定 滅 盡 定    如 是 諸 定 皆 獲 得  "
  },
  {
    "segmentnr":"ZH_T18_0888_001:0538b25_17",
    "original":"是中常離有得心，　　而佛菩提方成就。",
    "folio":1,
    "stemmed":"是 中 常 離 有 得 心    而 佛 菩 提 方 成 就  "
  },
  {
    "segmentnr":"ZH_T18_0888_001:0538b26_0",
    "original":"所有菩薩法門中，　　彼三十七菩提分，",
    "folio":1,
    "stemmed":"所 有 菩 薩 法 門 中    彼 三 十 七菩提分  "
  },
  {
    "segmentnr":"ZH_T18_0888_001:0538b27_17",
    "original":"是中觀想若清淨，　　能為世間作利益。",
    "folio":1,
    "stemmed":"是 中 觀 想 若 清 淨    能 為 世 間 作 利 益  "
  },
  {
    "segmentnr":"ZH_T18_0888_001:0538b28_17",
    "original":"世間所有變化心，　　觀想真實而不動；",
    "folio":1,
    "stemmed":"世 間 所 有 變 化 心    觀 想 真 實 而 不 動  "
  },
  {
    "segmentnr":"ZH_T18_0888_001:0538b29_17",
    "original":"彼從空性所出生，　　此即名為金剛智。",
    "folio":1,
    "stemmed":"彼 從 空 性 所 出 生    此 即 名 為 金 剛 智  "
  },
  {
    "segmentnr":"ZH_T18_0888_001:0538c01_17",
    "original":"復從法無我出生，　　無二真實最上智；",
    "folio":1,
    "stemmed":"復 從 法 無 我 出 生    無 二 真 實 最 上 智  "
  },
  {
    "segmentnr":"ZH_T18_0888_001:0538c02_17",
    "original":"而最上智即法性，　　此即名為大法界。",
    "folio":1,
    "stemmed":"而 最 上 智 即 法 性    此 即 名 為 大 法 界  "
  },
  {
    "segmentnr":"ZH_T18_0888_001:0538c03_17",
    "original":"當知法界自性者，　　即金剛智所成心；",
    "folio":1,
    "stemmed":"當 知 法 界 自 性 者    即 金 剛 智 所 成 心  "
  },
  {
    "segmentnr":"ZH_T18_0888_001:0538c04_17",
    "original":"金剛喻定所出生，　　此即名為金剛界。",
    "folio":1,
    "stemmed":"金 剛 喻 定 所 出 生    此 即 名 為 金 剛 界  "
  },
  {
    "segmentnr":"ZH_T18_0888_001:0538c05_17",
    "original":"最初微妙智相應，　　此相應心極廣大；",
    "folio":1,
    "stemmed":"最 初 微 妙 智 相 應    此 相 應 心 極 廣 大  "
  },
  {
    "segmentnr":"ZH_T18_0888_001:0538c06_17",
    "original":"一切如來種智生，　　此即毘盧遮那佛！",
    "folio":1,
    "stemmed":"一 切 如 來 種 智 生    此 即 毘 盧 遮 那 佛  "
  },
  {
    "segmentnr":"ZH_T18_0888_001:0538c07_17",
    "original":"修行行者最上門，　　慈相應行極廣大；",
    "folio":1,
    "stemmed":"修 行 行 者 最 上 門    慈 相 應 行 極 廣 大  "
  },
  {
    "segmentnr":"ZH_T18_0888_001:0538c08_17",
    "original":"無漏真實不動心，　　此即名為阿閦佛！",
    "folio":1,
    "stemmed":"無 漏 真 實 不 動 心    此 即 名 為 阿 閦 佛  "
  },
  {
    "segmentnr":"ZH_T18_0888_001:0538c09_17",
    "original":"隨攝眾生善施作，　　悲相應行極廣大；",
    "folio":1,
    "stemmed":"隨 攝 眾 生 善 施 作    悲 相 應 行 極 廣 大  "
  },
  {
    "segmentnr":"ZH_T18_0888_001:0538c10_17",
    "original":"利益眾生和合心，　　此即名為寶生佛！",
    "folio":1,
    "stemmed":"利 益 眾 生 和 合 心    此 即 名 為 寶 生 佛  "
  },
  {
    "segmentnr":"ZH_T18_0888_001:0538c11_17",
    "original":"最上大乘離垢染，　　喜相應行極廣大；",
    "folio":1,
    "stemmed":"最 上 大 乘 離 垢 染    喜 相 應 行 極 廣 大  "
  },
  {
    "segmentnr":"ZH_T18_0888_001:0538c12_17",
    "original":"清淨光明瑩徹心，　　此即名為無量壽！",
    "folio":1,
    "stemmed":"清 淨 光 明 瑩 徹 心    此 即 名 為 無 量 壽  "
  },
  {
    "segmentnr":"ZH_T18_0888_001:0538c13_17",
    "original":"覺了一切眾生類，　　善捨心中極廣大；",
    "folio":1,
    "stemmed":"覺 了 一 切 眾 生 類    善 捨 心 中 極 廣 大  "
  },
  {
    "segmentnr":"ZH_T18_0888_001:0538c14_17",
    "original":"不空無上妙用心，　　此即不空成就佛！",
    "folio":1,
    "stemmed":"不 空 無 上 妙 用 心    此 即 不 空 成 就 佛  "
  },
  {
    "segmentnr":"ZH_T18_0888_001:0538c15_17",
    "original":"無上菩提三昧法，　　是法名為金剛智；",
    "folio":1,
    "stemmed":"無上菩提 三 昧 法    是 法 名 為 金 剛 智  "
  },
  {
    "segmentnr":"ZH_T18_0888_001:0538c16_17",
    "original":"從金剛智所出生，　　此即金剛勇菩薩！",
    "folio":1,
    "stemmed":"從 金 剛 智 所 出 生    此 即 金 剛 勇 菩 薩  "
  },
  {
    "segmentnr":"ZH_T18_0888_001:0538c17_17",
    "original":"善以最上金剛鉤，　　普能鉤召一切佛；",
    "folio":1,
    "stemmed":"善 以 最 上 金 剛 鉤    普 能 鉤 召 一 切 佛  "
  },
  {
    "segmentnr":"ZH_T18_0888_001:0538c18_17",
    "original":"一切金剛部中王，　　此即金剛王菩薩！",
    "folio":1,
    "stemmed":"一 切 金 剛 部 中 王    此 即 金 剛 王 菩 薩  "
  },
  {
    "segmentnr":"ZH_T18_0888_001:0538c19_17",
    "original":"善以最上敬愛法，　　普能敬愛一切佛；",
    "folio":1,
    "stemmed":"善 以 最 上 敬 愛 法    普 能 敬 愛 一 切 佛  "
  },
  {
    "segmentnr":"ZH_T18_0888_001:0538c20_17",
    "original":"大愛心亦不捨魔，　　此即金剛愛菩薩！",
    "folio":1,
    "stemmed":"大 愛 心 亦 不 捨 魔    此 即 金 剛 愛 菩 薩  "
  },
  {
    "segmentnr":"ZH_T18_0888_001:0538c21_17",
    "original":"一切諸佛悉歡喜，　　稱讚善哉善所作；",
    "folio":1,
    "stemmed":"一切諸佛 悉 歡 喜    稱 讚 善 哉 善 所 作  "
  },
  {
    "segmentnr":"ZH_T18_0888_001:0538c22_17",
    "original":"得彼諸佛歡喜已，　　此即金剛善菩薩！",
    "folio":1,
    "stemmed":"得 彼 諸 佛 歡 喜 已    此 即 金 剛 善 菩 薩  "
  },
  {
    "segmentnr":"ZH_T18_0888_001:0538c23_17",
    "original":"不空無礙大珍寶，　　出生是寶等虛空；",
    "folio":1,
    "stemmed":"不 空 無 礙 大 珍 寶    出 生 是 寶 等 虛 空  "
  },
  {
    "segmentnr":"ZH_T18_0888_001:0538c24_17",
    "original":"普施諸佛及眾聖，　　此即金剛寶菩薩！",
    "folio":1,
    "stemmed":"普 施 諸 佛 及 眾 聖    此 即 金 剛 寶 菩 薩  "
  },
  {
    "segmentnr":"ZH_T18_0888_001:0538c25_17",
    "original":"智離無明故清淨，　　諸行無著亦復然；",
    "folio":1,
    "stemmed":"智 離 無 明 故 清 淨    諸 行 無 著 亦 復 然  "
  },
  {
    "segmentnr":"ZH_T18_0888_001:0538c26_17",
    "original":"解脫光明大光照，　　此即金剛光菩薩！",
    "folio":1,
    "stemmed":"解 脫 光 明 大 光 照    此 即 金 剛 光 菩 薩  "
  },
  {
    "segmentnr":"ZH_T18_0888_001:0538c27_17",
    "original":"於解脫道如實證，　　得一切相所成智；",
    "folio":1,
    "stemmed":"於 解 脫 道 如 實 證    得 一 切 相 所 成 智  "
  },
  {
    "segmentnr":"ZH_T18_0888_001:0538c28_17",
    "original":"以正法幢為大幢，　　此即金剛幢菩薩！",
    "folio":1,
    "stemmed":"以 正 法 幢 為 大 幢    此 即 金 剛 幢 菩 薩  "
  },
  {
    "segmentnr":"ZH_T18_0888_001:0538c29_17",
    "original":"菩薩心悅出大息，　　即大相應金剛笑；",
    "folio":1,
    "stemmed":"菩 薩 心 悅 出 大 息    即 大 相 應 金 剛 笑  "
  },
  {
    "segmentnr":"ZH_T18_0888_001:0539a01_17",
    "original":"普令一切佛歡喜，　　此即金剛笑菩薩！",
    "folio":1,
    "stemmed":"普 令 一 切 佛 歡 喜    此 即 金 剛 笑 菩 薩  "
  },
  {
    "segmentnr":"ZH_T18_0888_001:0539a02_17",
    "original":"諸法清淨如來性，　　悉能證悟諸佛法；",
    "folio":1,
    "stemmed":"諸 法 清 淨 如 來 性    悉 能 證 悟 諸 佛 法  "
  },
  {
    "segmentnr":"ZH_T18_0888_001:0539a03_17",
    "original":"能與諸佛大相應，　　此即金剛法菩薩！",
    "folio":1,
    "stemmed":"能 與 諸 佛 大 相 應    此 即 金 剛 法 菩 薩  "
  },
  {
    "segmentnr":"ZH_T18_0888_001:0539a04_17",
    "original":"大乘妙慧極鋒利，　　能斷一切煩惱種；",
    "folio":1,
    "stemmed":"大 乘 妙 慧 極 鋒 利    能 斷 一切煩惱 種  "
  },
  {
    "segmentnr":"ZH_T18_0888_001:0539a05_17",
    "original":"能破智障亦復然，　　此即金剛利菩薩！",
    "folio":1,
    "stemmed":"能 破 智 障 亦 復 然    此 即 金 剛 利 菩 薩  "
  },
  {
    "segmentnr":"ZH_T18_0888_001:0539a06_17",
    "original":"大士大乘微妙因，　　隨順如來語輪轉；",
    "folio":1,
    "stemmed":"大 士 大 乘 微 妙 因    隨 順 如 來 語 輪 轉  "
  },
  {
    "segmentnr":"ZH_T18_0888_001:0539a07_17",
    "original":"由佛語故轉法輪，　　此即金剛因菩薩！",
    "folio":1,
    "stemmed":"由 佛 語 故 轉 法 輪    此 即 金 剛 因 菩 薩  "
  },
  {
    "segmentnr":"ZH_T18_0888_001:0539a08_17",
    "original":"智慧莊嚴清淨語，　　遠離一切分別聲；",
    "folio":1,
    "stemmed":"智慧莊嚴 清 淨 語    遠 離一切分別 聲  "
  },
  {
    "segmentnr":"ZH_T18_0888_001:0539a09_17",
    "original":"妙音振響法相應，　　此即金剛語菩薩！",
    "folio":1,
    "stemmed":"妙 音 振 響 法 相 應    此 即 金 剛 語 菩 薩  "
  },
  {
    "segmentnr":"ZH_T18_0888_001:0539a10_17",
    "original":"智慧莊嚴清淨業，　　隨起一切化相門；",
    "folio":1,
    "stemmed":"智慧莊嚴 清 淨 業    隨 起 一 切 化 相 門  "
  },
  {
    "segmentnr":"ZH_T18_0888_001:0539a11_17",
    "original":"諸勝事業悉能成，　　此即金剛業菩薩！",
    "folio":1,
    "stemmed":"諸 勝 事 業 悉 能 成    此 即 金 剛 業 菩 薩  "
  },
  {
    "segmentnr":"ZH_T18_0888_001:0539a12_17",
    "original":"正念觀佛相應法，　　隨順菩提心所行；",
    "folio":1,
    "stemmed":"正 念 觀 佛 相 應 法    隨 順 菩 提 心 所 行  "
  },
  {
    "segmentnr":"ZH_T18_0888_001:0539a13_17",
    "original":"正心遠離於餘乘，　　此即金剛護菩薩！",
    "folio":1,
    "stemmed":"正 心 遠 離 於 餘 乘    此 即 金 剛 護 菩 薩  "
  },
  {
    "segmentnr":"ZH_T18_0888_001:0539a14_17",
    "original":"利牙食噉罪業者，　　滅諸煩惱義亦然；",
    "folio":1,
    "stemmed":"利 牙 食 噉 罪 業 者    滅 諸 煩 惱 義 亦 然  "
  },
  {
    "segmentnr":"ZH_T18_0888_001:0539a15_17",
    "original":"煩惱盡故妙用成，　　此即金剛牙菩薩！",
    "folio":1,
    "stemmed":"煩 惱 盡 故 妙 用 成    此 即 金 剛 牙 菩 薩  "
  },
  {
    "segmentnr":"ZH_T18_0888_001:0539a16_17",
    "original":"金剛身語心三密，　　能盡纏縛諸邊際；",
    "folio":1,
    "stemmed":"金 剛 身 語 心 三 密    能 盡 纏 縛 諸 邊 際  "
  },
  {
    "segmentnr":"ZH_T18_0888_001:0539a17_17",
    "original":"智住真如實性中，　　此即金剛拳菩薩！",
    "folio":1,
    "stemmed":"智 住 真 如 實 性 中    此 即 金 剛 拳 菩 薩  "
  },
  {
    "segmentnr":"ZH_T18_0888_001:0539a18_100",
    "original":"一切祕密最上名義大教王儀軌卷上",
    "folio":1,
    "stemmed":"一 切 祕 密 最 上 名 義 大 教 王 儀 軌 卷 上 "
  }
]