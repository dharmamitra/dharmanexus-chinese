[
  {
    "segmentnr":"ZH_T31_1624_001:0888b03_0",
    "original":"觀所緣緣論",
    "folio":1,
    "analyzed":"觀 所 緣 緣 論 "
  },
  {
    "segmentnr":"ZH_T31_1624_001:0888b05_0",
    "original":"陳那菩薩造",
    "folio":1,
    "analyzed":"陳 那 菩 薩 造 "
  },
  {
    "segmentnr":"ZH_T31_1624_001:0888b06_0",
    "original":"三藏法師玄奘奉　詔譯",
    "folio":1,
    "analyzed":"三藏法師 玄 奘 奉  詔 譯 "
  },
  {
    "segmentnr":"ZH_T31_1624_001:0888b08_12",
    "original":"諸有欲令眼等五識以外色作所緣緣者，或執極微許有實體，能生識故；",
    "folio":1,
    "analyzed":"諸 有 欲 令 眼等五識 以 外 色 作 所 緣 緣 者  或 執 極 微 許 有 實 體  能 生 識 故  "
  },
  {
    "segmentnr":"ZH_T31_1624_001:0888b09_6",
    "original":"或執和合，以識生時帶彼相故。",
    "folio":1,
    "analyzed":"或 執 和 合  以 識 生 時 帶 彼 相 故  "
  },
  {
    "segmentnr":"ZH_T31_1624_001:0888b09_11",
    "original":"二俱非理。",
    "folio":1,
    "analyzed":"二 俱 非 理  "
  },
  {
    "segmentnr":"ZH_T31_1624_001:0888b09_16",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T31_1624_001:0888b10_0",
    "original":"極微於五識，　　設緣非所緣，",
    "folio":1,
    "analyzed":"極 微 於 五 識    設 緣 非 所 緣  "
  },
  {
    "segmentnr":"ZH_T31_1624_001:0888b11_13",
    "original":"彼相識無故，　　猶如眼根等。",
    "folio":1,
    "analyzed":"彼 相 識 無 故    猶 如 眼 根 等  "
  },
  {
    "segmentnr":"ZH_T31_1624_001:0888b13_7",
    "original":"所緣緣者，謂能緣識帶彼相起，及有實體令能緣識託彼而生。",
    "folio":1,
    "analyzed":"所 緣 緣 者  謂 能 緣 識 帶 彼 相 起  及 有 實 體 令 能 緣 識 託 彼 而 生  "
  },
  {
    "segmentnr":"ZH_T31_1624_001:0888b15_5",
    "original":"色等極微，設有實體能生五識，容有緣義，然非所緣，如眼根等於眼等識無彼相故。",
    "folio":1,
    "analyzed":"色 等 極 微  設 有 實 體 能 生 五 識  容 有 緣 義  然 非 所 緣  如 眼 根 等 於 眼 等 識 無 彼 相 故  "
  },
  {
    "segmentnr":"ZH_T31_1624_001:0888b15_18",
    "original":"如是極微於眼等識無所緣義。",
    "folio":1,
    "analyzed":"如 是 極 微 於 眼 等 識 無 所 緣 義  "
  },
  {
    "segmentnr":"ZH_T31_1624_001:0888b16_0",
    "original":"和合於五識，　　設所緣非緣，",
    "folio":1,
    "analyzed":"和 合 於 五 識    設 所 緣 非 緣  "
  },
  {
    "segmentnr":"ZH_T31_1624_001:0888b17_13",
    "original":"彼體實無故，　　猶如第二月。",
    "folio":1,
    "analyzed":"彼 體 實 無 故    猶 如 第 二 月  "
  },
  {
    "segmentnr":"ZH_T31_1624_001:0888b19_2",
    "original":"色等和合於眼識等有彼相故，設作所緣，然無緣義。",
    "folio":1,
    "analyzed":"色 等 和 合 於 眼 識 等 有 彼 相 故  設 作 所 緣  然 無 緣 義  "
  },
  {
    "segmentnr":"ZH_T31_1624_001:0888b20_14",
    "original":"如眼錯亂見第二月，彼無實體不能生故，如是和合於眼等識無有緣義。",
    "folio":1,
    "analyzed":"如 眼 錯 亂 見 第 二 月  彼 無 實 體 不 能 生 故  如 是 和 合 於 眼 等 識 無 有 緣 義  "
  },
  {
    "segmentnr":"ZH_T31_1624_001:0888b21_13",
    "original":"故外二事於所緣緣互闕一支，俱不應理。",
    "folio":1,
    "analyzed":"故 外 二 事 於 所 緣 緣 互 闕 一 支  俱 不 應 理  "
  },
  {
    "segmentnr":"ZH_T31_1624_001:0888b23_6",
    "original":"有執色等各有多相，於中一分是現量境，故諸極微相資各有一和集相。",
    "folio":1,
    "analyzed":"有 執 色 等 各 有 多 相  於 中 一 分 是 現 量 境  故 諸 極 微 相 資 各 有 一 和 集 相  "
  },
  {
    "segmentnr":"ZH_T31_1624_001:0888b24_10",
    "original":"此相實有，各能發生似己相識，故與五識作所緣緣。",
    "folio":1,
    "analyzed":"此 相 實 有  各 能 發 生 似 己 相 識  故 與 五 識 作 所 緣 緣  "
  },
  {
    "segmentnr":"ZH_T31_1624_001:0888b24_15",
    "original":"此亦非理。",
    "folio":1,
    "analyzed":"此 亦 非 理  "
  },
  {
    "segmentnr":"ZH_T31_1624_001:0888b24_20",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T31_1624_001:0888b25_0",
    "original":"和集如堅等，　　設於眼等識，",
    "folio":1,
    "analyzed":"和 集 如 堅 等    設 於 眼 等 識  "
  },
  {
    "segmentnr":"ZH_T31_1624_001:0888b26_13",
    "original":"是緣非所緣，　　許極微相故。",
    "folio":1,
    "analyzed":"是 緣 非 所 緣    許 極 微 相 故  "
  },
  {
    "segmentnr":"ZH_T31_1624_001:0888b28_12",
    "original":"如堅等相雖是實有，於眼等識容有緣義，而非所緣，眼等識上無彼相故。",
    "folio":1,
    "analyzed":"如 堅 等 相 雖 是 實 有  於 眼 等 識 容 有 緣 義  而 非 所 緣  眼 等 識 上 無 彼 相 故  "
  },
  {
    "segmentnr":"ZH_T31_1624_001:0888b29_15",
    "original":"色等極微諸和集相理亦應爾，彼俱執為極微相故。",
    "folio":1,
    "analyzed":"色 等 極 微 諸 和 集 相 理 亦 應 爾  彼 俱 執 為 極 微 相 故  "
  },
  {
    "segmentnr":"ZH_T31_1624_001:0888c01_14",
    "original":"執眼等識能緣極微諸和集相，復有別失。",
    "folio":1,
    "analyzed":"執 眼 等 識 能 緣 極 微 諸 和 集 相  復 有 別 失  "
  },
  {
    "segmentnr":"ZH_T31_1624_001:0888c02_0",
    "original":"瓶甌等覺相，　　彼執應無別，",
    "folio":1,
    "analyzed":"瓶 甌 等 覺 相    彼 執 應 無 別  "
  },
  {
    "segmentnr":"ZH_T31_1624_001:0888c03_13",
    "original":"非形別故別，　　形別非實故。",
    "folio":1,
    "analyzed":"非 形 別 故 別    形 別 非 實 故  "
  },
  {
    "segmentnr":"ZH_T31_1624_001:0888c05_7",
    "original":"瓶甌等物大小等者，能成極微多少同故，緣彼覺相應無差別。",
    "folio":1,
    "analyzed":"瓶 甌 等 物 大 小 等 者  能 成 極 微 多 少 同 故  緣 彼 覺 相 應 無 差 別  "
  },
  {
    "segmentnr":"ZH_T31_1624_001:0888c06_7",
    "original":"若謂彼物形相別故覺相別者，理亦不然。",
    "folio":1,
    "analyzed":"若 謂 彼 物 形 相 別 故 覺 相 別 者  理 亦 不 然  "
  },
  {
    "segmentnr":"ZH_T31_1624_001:0888c07_7",
    "original":"頂等別形唯在瓶等假法上有，非極微故。",
    "folio":1,
    "analyzed":"頂 等 別 形 唯 在 瓶 等 假 法 上 有  非 極 微 故  "
  },
  {
    "segmentnr":"ZH_T31_1624_001:0888c08_1",
    "original":"彼不應執極微亦有差別形相。",
    "folio":1,
    "analyzed":"彼 不 應 執 極 微 亦 有 差 別 形 相  "
  },
  {
    "segmentnr":"ZH_T31_1624_001:0888c08_6",
    "original":"所以者何？",
    "folio":1,
    "analyzed":"所以者何  "
  },
  {
    "segmentnr":"ZH_T31_1624_001:0888c09_0",
    "original":"極微量等故，　　形別惟在假，",
    "folio":1,
    "analyzed":"極 微 量 等 故    形 別 惟 在 假  "
  },
  {
    "segmentnr":"ZH_T31_1624_001:0888c10_13",
    "original":"析彼至極微，　　彼覺定捨故。",
    "folio":1,
    "analyzed":"析 彼 至 極 微    彼 覺 定 捨 故  "
  },
  {
    "segmentnr":"ZH_T31_1624_001:0888c12_7",
    "original":"非瓶甌等能成極微有形量別捨微圓相，故知別形在假非實。",
    "folio":1,
    "analyzed":"非 瓶 甌 等 能 成 極 微 有 形 量 別 捨 微 圓 相  故 知 別 形 在 假 非 實  "
  },
  {
    "segmentnr":"ZH_T31_1624_001:0888c13_2",
    "original":"又形別物析至極微，彼覺定捨。",
    "folio":1,
    "analyzed":"又 形 別 物 析 至 極 微  彼 覺 定 捨  "
  },
  {
    "segmentnr":"ZH_T31_1624_001:0888c13_16",
    "original":"非青等物析至極微，彼覺可捨。",
    "folio":1,
    "analyzed":"非 青 等 物 析 至 極 微  彼 覺 可 捨  "
  },
  {
    "segmentnr":"ZH_T31_1624_001:0888c15_13",
    "original":"由此形別唯世俗有，非如青等亦在實物，是故五識所緣緣體非外色等，其理極成。",
    "folio":1,
    "analyzed":"由 此 形 別 唯 世 俗 有  非 如 青 等 亦 在 實 物  是 故 五 識 所 緣 緣 體 非 外 色 等  其 理 極 成  "
  },
  {
    "segmentnr":"ZH_T31_1624_001:0888c16_3",
    "original":"彼所緣緣豈全不有？",
    "folio":1,
    "analyzed":"彼 所 緣 緣 豈 全 不 有  "
  },
  {
    "segmentnr":"ZH_T31_1624_001:0888c16_8",
    "original":"非全不有。",
    "folio":1,
    "analyzed":"非 全 不 有  "
  },
  {
    "segmentnr":"ZH_T31_1624_001:0888c16_14",
    "original":"若爾，云何？",
    "folio":1,
    "analyzed":"若 爾  云 何  "
  },
  {
    "segmentnr":"ZH_T31_1624_001:0888c17_0",
    "original":"內色如外現，　　為識所緣緣，",
    "folio":1,
    "analyzed":"內 色 如 外 現    為 識 所 緣 緣  "
  },
  {
    "segmentnr":"ZH_T31_1624_001:0888c18_13",
    "original":"許彼相在識，　　及能生識故。",
    "folio":1,
    "analyzed":"許 彼 相 在 識    及 能 生 識 故  "
  },
  {
    "segmentnr":"ZH_T31_1624_001:0888c19_17",
    "original":"外境雖無，而有內色似外境現為所緣緣。",
    "folio":1,
    "analyzed":"外 境 雖 無  而 有 內 色 似 外 境 現 為 所 緣 緣  "
  },
  {
    "segmentnr":"ZH_T31_1624_001:0888c20_16",
    "original":"許眼等識帶彼相起及從彼生，具二義故。",
    "folio":1,
    "analyzed":"許 眼 等 識 帶 彼 相 起 及 從 彼 生  具 二 義 故  "
  },
  {
    "segmentnr":"ZH_T31_1624_001:0888c21_15",
    "original":"此內境相既不離識，如何俱起能作識緣？",
    "folio":1,
    "analyzed":"此 內 境 相 既 不 離 識  如 何 俱 起 能 作 識 緣  "
  },
  {
    "segmentnr":"ZH_T31_1624_001:0888c22_13",
    "original":"決定相隨故，　　俱時亦作緣；",
    "folio":1,
    "analyzed":"決 定 相 隨 故    俱 時 亦 作 緣  "
  },
  {
    "segmentnr":"ZH_T31_1624_001:0888c23_13",
    "original":"或前為後緣，　　引彼功能故。",
    "folio":1,
    "analyzed":"或 前 為 後 緣    引 彼 功 能 故  "
  },
  {
    "segmentnr":"ZH_T31_1624_001:0888c24_17",
    "original":"境相與識定相隨故，雖俱時起亦作識緣。",
    "folio":1,
    "analyzed":"境 相 與 識 定 相 隨 故  雖 俱 時 起 亦 作 識 緣  "
  },
  {
    "segmentnr":"ZH_T31_1624_001:0888c25_3",
    "original":"因明者說：",
    "folio":1,
    "analyzed":"因 明 者 說  "
  },
  {
    "segmentnr":"ZH_T31_1624_001:0888c26_6",
    "original":"若此與彼有無相隨，雖俱時生，而亦得有因果相故。",
    "folio":1,
    "analyzed":"若 此 與 彼 有 無 相 隨  雖 俱 時 生  而 亦 得 有 因 果 相 故  "
  },
  {
    "segmentnr":"ZH_T31_1624_001:0888c27_14",
    "original":"或前識相為後識緣，引本識中生似自果功能令起，不違理故。",
    "folio":1,
    "analyzed":"或 前 識 相 為 後 識 緣  引 本 識 中 生 似 自 果 功 能 令 起  不 違 理 故  "
  },
  {
    "segmentnr":"ZH_T31_1624_001:0888c28_13",
    "original":"若五識生唯緣內色，如何亦說眼等為緣？",
    "folio":1,
    "analyzed":"若 五 識 生 唯 緣 內 色  如 何 亦 說 眼 等 為 緣  "
  },
  {
    "segmentnr":"ZH_T31_1624_001:0888c29_0",
    "original":"識上色功能，　　名五根應理，",
    "folio":1,
    "analyzed":"識 上 色 功 能    名 五 根 應 理  "
  },
  {
    "segmentnr":"ZH_T31_1624_001:0889a01_13",
    "original":"功能與境色，　　無始互為因。",
    "folio":1,
    "analyzed":"功 能 與 境 色    無 始 互 為 因  "
  },
  {
    "segmentnr":"ZH_T31_1624_001:0889a04_6",
    "original":"以能發識比知有根，此但功能，非外所造，故本識上五色功能名眼等根亦不違理，功能發識理無別故。",
    "folio":1,
    "analyzed":"以 能 發 識 比 知 有 根  此 但 功 能  非 外 所 造  故 本 識 上 五 色 功 能 名 眼 等 根 亦 不 違 理  功 能 發 識 理 無 別 故  "
  },
  {
    "segmentnr":"ZH_T31_1624_001:0889a05_14",
    "original":"在識在餘雖不可說，而外諸法理非有故，定應許此在識非餘。",
    "folio":1,
    "analyzed":"在 識 在 餘 雖 不 可 說  而 外 諸 法 理 非 有 故  定 應 許 此 在 識 非 餘  "
  },
  {
    "segmentnr":"ZH_T31_1624_001:0889a06_13",
    "original":"此根功能與前境色，從無始際展轉為因。",
    "folio":1,
    "analyzed":"此 根 功 能 與 前 境 色  從 無 始 際 展 轉 為 因  "
  },
  {
    "segmentnr":"ZH_T31_1624_001:0889a08_10",
    "original":"謂此功能至成熟位，生現識上五內境色，此內境色復能引起異熟識上五根功能。",
    "folio":1,
    "analyzed":"謂 此 功 能 至 成 熟 位  生 現 識 上 五 內 境 色  此 內 境 色 復 能 引 起 異 熟 識 上 五 根 功 能  "
  },
  {
    "segmentnr":"ZH_T31_1624_001:0889a09_6",
    "original":"根境二色與識一異、或非一異？",
    "folio":1,
    "analyzed":"根 境 二 色 與 識 一 異  或 非 一 異  "
  },
  {
    "segmentnr":"ZH_T31_1624_001:0889a10_10",
    "original":"隨樂應說如是諸識惟內境相為所緣緣，理善成立。",
    "folio":1,
    "analyzed":"隨 樂 應 說 如 是 諸 識 惟 內 境 相 為 所 緣 緣  理 善 成 立  "
  },
  {
    "segmentnr":"ZH_T31_1624_001:0889a11_100",
    "original":"觀所緣緣論",
    "folio":1,
    "analyzed":"觀 所 緣 緣 論 "
  }
]