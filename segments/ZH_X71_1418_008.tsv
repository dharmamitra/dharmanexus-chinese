segmentnr	original	folio	analyzed
ZH_X71_1418_008:0509b03	呆庵莊禪師語錄卷之八	008	呆 庵 莊 禪 師 語 錄 卷 之 八 
ZH_X71_1418_008:0509b05	門人　道哲等　編	008	門 人  道 哲 等  編 
ZH_X71_1418_008:0509b06	詩(五言八句)	008	詩  五 言 八 句  
ZH_X71_1418_008:0509b07	追和歸源老祖山謳四首	008	追 和 歸 源 老 祖 山 謳 四 首 
ZH_X71_1418_008:0509b08	卜居傍深雲。心心自知足。蘿牕白晝長。閑把禪經讀。	008	卜 居 傍 深 雲  心 心 自 知 足  蘿 牕 白 晝 長  閑 把 禪 經 讀  
ZH_X71_1418_008:0509b09	荒徑無人踪。充飢多野蔌。門外春草青。忘機有麋鹿。	008	荒 徑 無 人 踪  充 飢 多 野 蔌  門 外 春 草 青  忘 機 有 麋 鹿  
ZH_X71_1418_008:0509b10	庭樹有佳色。珍禽多好音。渾然一片境。了無差別心。	008	庭 樹 有 佳 色  珍 禽 多 好 音  渾 然 一 片 境  了 無 差 別 心  
ZH_X71_1418_008:0509b11	閑來常獨坐。詩成還自吟。窅窅松門路。迢迢白雲深。	008	閑 來 常 獨 坐  詩 成 還 自 吟  窅 窅 松 門 路  迢 迢 白 雲 深  
ZH_X71_1418_008:0509b12	山中住庵人。本是方外客。秋風一旦高。草衣寒索索。	008	山 中 住 庵 人  本 是 方 外 客  秋 風 一 旦 高  草 衣 寒 索 索  
ZH_X71_1418_008:0509b13	靜聽流泉聲。坐看松子落。何來牧牛童。袒膊露雙脚。	008	靜 聽 流 泉 聲  坐 看 松 子 落  何 來 牧 牛 童  袒 膊 露 雙 脚  
ZH_X71_1418_008:0509b14	長林悉凋落。刮地霜風吹。道人不出山。終年無所知。	008	長 林 悉 凋 落  刮 地 霜 風 吹  道 人 不 出 山  終 年 無 所 知  
ZH_X71_1418_008:0509b15	一心既空寂。萬法將焉依。海門明月上。冷照枯松枝。	008	一 心 既 空 寂  萬 法 將 焉 依  海 門 明 月 上  冷 照 枯 松 枝  
ZH_X71_1418_008:0509b16	贈珉藏主	008	贈 珉 藏 主 
ZH_X71_1418_008:0509b17	見道能修道。知恩合報恩。大功原不宰。妙斵了無痕。	008	見 道 能 修 道  知 恩 合 報 恩  大 功 原 不 宰  妙 斵 了 無 痕  
ZH_X71_1418_008:0509b18	剎剎神通藏。塵塵智照門。機先開活眼。一句定乾坤。	008	剎 剎 神 通 藏  塵 塵 智 照 門  機 先 開 活 眼  一 句 定 乾 坤  
ZH_X71_1418_008:0509b19	贈李古銘居士	008	贈 李 古 銘 居 士 
ZH_X71_1418_008:0509b20	在家能學佛。齋戒誓終身。欲證無為果。須除有漏因。	008	在 家 能 學 佛  齋 戒 誓 終 身  欲 證 無 為 果  須 除 有 漏 因  
ZH_X71_1418_008:0509b21	頭頭全妙用。一一契天真。雖處塵勞界。堪稱解脫人。	008	頭 頭 全 妙 用  一 一 契 天 真  雖 處 塵 勞 界  堪 稱 解 脫 人  
ZH_X71_1418_008:0509b22	示顧妙心道人	008	示 顧 妙 心 道 人 
ZH_X71_1418_008:0509b23	大道無方所。頭頭總現成。妄情纔頓息。覺性自圓明。	008	大 道 無 方 所  頭 頭 總 現 成  妄 情 纔 頓 息  覺 性 自 圓 明  
ZH_X71_1418_008:0509b24	古鏡重磨瑩。真金百煉精。請看靈照女。千載振嘉聲。	008	古 鏡 重 磨 瑩  真 金 百 煉 精  請 看 靈 照 女  千 載 振 嘉 聲  
ZH_X71_1418_008:0509c01	送密禪人	008	送 密 禪 人 
ZH_X71_1418_008:0509c02	潛行并密用。要與古人同。理寂事俱寂。心空法亦空。	008	潛 行 并 密 用  要 與 古 人 同  理 寂 事 俱 寂  心 空 法 亦 空  
ZH_X71_1418_008:0509c03	探玄須具眼。覓佛謾施功。的的吾宗旨。堂堂日用中。	008	探 玄 須 具 眼  覓 佛 謾 施 功  的 的 吾 宗 旨  堂 堂 日 用 中  
ZH_X71_1418_008:0509c04	送天禧黁知客	008	送 天 禧 黁 知 客 
ZH_X71_1418_008:0509c05	教觀與禪宗。繇來絕異同。心心無取捨。法法自融通。	008	教 觀 與 禪 宗  繇 來 絕 異 同  心 心 無 取 捨  法 法 自 融 通  
ZH_X71_1418_008:0509c06	實相原非相。真空亦不空。玻瓈輕托出。特地顯家風。	008	實 相 原 非 相  真 空 亦 不 空  玻 瓈 輕 托 出  特 地 顯 家 風  
ZH_X71_1418_008:0509c07	示葉居士	008	示 葉 居 士 
ZH_X71_1418_008:0509c08	在家學佛人。古今知幾幾。悟得本來心。何須棄妻子。	008	在 家 學 佛 人  古 今 知 幾 幾  悟 得 本 來 心  何 須 棄 妻 子  
ZH_X71_1418_008:0509c09	湘西龐道原。河東裴公美。機語播禪林。芳名載僧史。	008	湘 西 龐 道 原  河 東 裴 公 美  機 語 播 禪 林  芳 名 載 僧 史  
ZH_X71_1418_008:0509c10	示翁居士	008	示 翁 居 士 
ZH_X71_1418_008:0509c11	本性天真佛。堂堂日用中。已勤修道志。當進坐禪功。	008	本 性 天 真 佛  堂 堂 日 用 中  已 勤 修 道 志  當 進 坐 禪 功  
ZH_X71_1418_008:0509c12	觸處無妨礙。臨機有變通。心空能及第。應與老龐同。	008	觸 處 無 妨 礙  臨 機 有 變 通  心 空 能 及 第  應 與 老 龐 同  
ZH_X71_1418_008:0509c13	雲居十首	008	雲 居 十 首 
ZH_X71_1418_008:0509c14	雲居絕頂。久矣荒蕪。余領住持。志圖興復。於是。躬	008	雲 居 絕 頂  久 矣 荒 蕪  余 領 住 持  志 圖 興 復  於 是  躬 
ZH_X71_1418_008:0509c15	操畚插。首剏室廬以居焉。然時事艱難。立功未就。	008	操 畚 插  首 剏 室 廬 以 居 焉  然 時 事 艱 難  立 功 未 就  
ZH_X71_1418_008:0509c16	林泉勝絕。藏拙是宜。觸目寓懷。遂成十偈。示左右	008	林 泉 勝 絕  藏 拙 是 宜  觸 目 寓 懷  遂 成 十 偈  示 左 右 
ZH_X71_1418_008:0509c17	云。	008	云  
ZH_X71_1418_008:0509c18	絕頂雲深處。膺公舊隱基。自從經劫燒。便覺值時危。	008	絕 頂 雲 深 處  膺 公 舊 隱 基  自 從 經 劫 燒  便 覺 值 時 危  
ZH_X71_1418_008:0509c19	草沒隈岩塔。藤纏臥路碑。開荒當　聖代。禪誦樂無	008	草 沒 隈 岩 塔  藤 纏 臥 路 碑  開 荒 當  聖 代  禪 誦 樂 無 
ZH_X71_1418_008:0509c20	為。	008	為  
ZH_X71_1418_008:0509c21	絕頂雲深處。生涯孰與論。牽蘿難補屋。夾樹易成門。	008	絕 頂 雲 深 處  生 涯 孰 與 論  牽 蘿 難 補 屋  夾 樹 易 成 門  
ZH_X71_1418_008:0509c22	案潤塵偏積。爐寒火尚存。一聲山鸐唳。不覺又黃昏。	008	案 潤 塵 偏 積  爐 寒 火 尚 存  一 聲 山 鸐 唳  不 覺 又 黃 昏  
ZH_X71_1418_008:0509c23	絕頂雲深處。吾今誓卜居。草萊鋤不盡。薇蕨食無餘。	008	絕 頂 雲 深 處  吾 今 誓 卜 居  草 萊 鋤 不 盡  薇 蕨 食 無 餘  
ZH_X71_1418_008:0509c24	古砌崩頹久。虗堂結構初。廢興應有數。天意竟何如。	008	古 砌 崩 頹 久  虗 堂 結 構 初  廢 興 應 有 數  天 意 竟 何 如  
ZH_X71_1418_008:0510a01	絕頂雲深處。諸峰列作屏。風林春淅淅。煙樹曉冥冥。	008	絕 頂 雲 深 處  諸 峰 列 作 屏  風 林 春 淅 淅  煙 樹 曉 冥 冥  
ZH_X71_1418_008:0510a02	鈍钁重安柄。長鎌始發硎。已成歸隱計。築圃傍柴扃。	008	鈍 钁 重 安 柄  長 鎌 始 發 硎  已 成 歸 隱 計  築 圃 傍 柴 扃  
ZH_X71_1418_008:0510a03	絕頂雲深處。何人伴寂寥。青山如可厭。白日也難消。	008	絕 頂 雲 深 處  何 人 伴 寂 寥  青 山 如 可 厭  白 日 也 難 消  
ZH_X71_1418_008:0510a04	採藥登岩洞。看松倚石橋。自慚樗散質。無補　聖明	008	採 藥 登 岩 洞  看 松 倚 石 橋  自 慚 樗 散 質  無 補  聖 明 
ZH_X71_1418_008:0510a05	朝。	008	朝  
ZH_X71_1418_008:0510a06	絕頂雲深處。安居愜素心。紅塵飛不到。綠樹自成陰。	008	絕 頂 雲 深 處  安 居 愜 素 心  紅 塵 飛 不 到  綠 樹 自 成 陰  
ZH_X71_1418_008:0510a07	好鳥鳴當戶。異花開滿林。客從方外至。曳杖碧溪潯。	008	好 鳥 鳴 當 戶  異 花 開 滿 林  客 從 方 外 至  曳 杖 碧 溪 潯  
ZH_X71_1418_008:0510a08	絕頂雲深處。憑誰話此宗。獨芟堦下草。閒撫石邊松。	008	絕 頂 雲 深 處  憑 誰 話 此 宗  獨 芟 堦 下 草  閒 撫 石 邊 松  
ZH_X71_1418_008:0510a09	寒暑三條衲。乾坤七尺笻。上堂藜糝熟。童子恰鳴鐘。	008	寒 暑 三 條 衲  乾 坤 七 尺 笻  上 堂 藜 糝 熟  童 子 恰 鳴 鐘  
ZH_X71_1418_008:0510a10	絕頂雲深處。禪房靜更幽。猿啼清夜月。鴈過碧天秋。	008	絕 頂 雲 深 處  禪 房 靜 更 幽  猿 啼 清 夜 月  鴈 過 碧 天 秋  
ZH_X71_1418_008:0510a11	霜果香堪摘。寒杉翠欲流。從來人跡少。何用息交游。	008	霜 果 香 堪 摘  寒 杉 翠 欲 流  從 來 人 跡 少  何 用 息 交 游  
ZH_X71_1418_008:0510a12	絕頂雲深處。長年事若何。一心無住著。萬念盡消磨。	008	絕 頂 雲 深 處  長 年 事 若 何  一 心 無 住 著  萬 念 盡 消 磨  
ZH_X71_1418_008:0510a13	自喜逢迎少。誰言寂寞多。充飢有黃獨。那復下煙蘿。	008	自 喜 逢 迎 少  誰 言 寂 寞 多  充 飢 有 黃 獨  那 復 下 煙 蘿  
ZH_X71_1418_008:0510a14	絕頂雲深處。丹青寫不成。溪光晴轉好。泉溜夜偏清。	008	絕 頂 雲 深 處  丹 青 寫 不 成  溪 光 晴 轉 好  泉 溜 夜 偏 清  
ZH_X71_1418_008:0510a15	但得山中趣。寧圖世上名。小牕寒月白。梅影一枝橫。	008	但 得 山 中 趣  寧 圖 世 上 名  小 牕 寒 月 白  梅 影 一 枝 橫  
ZH_X71_1418_008:0510a16	讚	008	讚 
ZH_X71_1418_008:0510a17	觀音	008	觀 音 
ZH_X71_1418_008:0510a18	啟圓通門。現比丘相。妙應無方。真慈無量。全身墮在	008	啟 圓 通 門  現 比 丘 相  妙 應 無 方  真 慈 無 量  全 身 墮 在 
ZH_X71_1418_008:0510a19	草窠中。獨有善財能近傍。	008	草 窠 中  獨 有 善 財 能 近 傍  
ZH_X71_1418_008:0510a20	手持如意輪。仰觀天上月。圓通門大開。三世一切說。	008	手 持 如 意 輪  仰 觀 天 上 月  圓 通 門 大 開  三 世 一 切 說  
ZH_X71_1418_008:0510a21	魚籃觀音	008	魚 籃 觀 音 
ZH_X71_1418_008:0510a22	錦鱗鮮活出潮新。赤手提來走市塵。貴賤隨時無定	008	錦 鱗 鮮 活 出 潮 新  赤 手 提 來 走 市 塵  貴 賤 隨 時 無 定 
ZH_X71_1418_008:0510a23	價。相逢不是當行人。	008	價  相 逢 不 是 當 行 人  
ZH_X71_1418_008:0510a24	布袋和尚	008	布 袋 和 尚 
ZH_X71_1418_008:0510b01	布袋橫拖走市廛。逢人要覓一文錢。只知追逐小兒	008	布 袋 橫 拖 走 市 廛  逢 人 要 覓 一 文 錢  只 知 追 逐 小 兒 
ZH_X71_1418_008:0510b02	戲。忘却上方兜率天。	008	戲  忘 却 上 方 兜 率 天  
ZH_X71_1418_008:0510b03	朝陽補破衲	008	朝 陽 補 破 衲 
ZH_X71_1418_008:0510b04	切切用針錐。工夫要綿密。這回補不完。孤負天邊日。	008	切 切 用 針 錐  工 夫 要 綿 密  這 回 補 不 完  孤 負 天 邊 日  
ZH_X71_1418_008:0510b05	對月了殘經	008	對 月 了 殘 經 
ZH_X71_1418_008:0510b06	手中一卷經。天上一輪月。了了在目前。明明向誰說。	008	手 中 一 卷 經  天 上 一 輪 月  了 了 在 目 前  明 明 向 誰 說  
ZH_X71_1418_008:0510b07	應供羅漢	008	應 供 羅 漢 
ZH_X71_1418_008:0510b08	一隊垛根漢。長年何所為。神通雖變現。佛法欠傳持。	008	一 隊 垛 根 漢  長 年 何 所 為  神 通 雖 變 現  佛 法 欠 傳 持  
ZH_X71_1418_008:0510b09	我欲生按過。未免費鍼錐。捏怪有時盡。誰能說得伊。	008	我 欲 生 按 過  未 免 費 鍼 錐  捏 怪 有 時 盡  誰 能 說 得 伊  
ZH_X71_1418_008:0510b10	久向天台靜打隈。有何忙事出山來。只知度海邏齋	008	久 向 天 台 靜 打 隈  有 何 忙 事 出 山 來  只 知 度 海 邏 齋 
ZH_X71_1418_008:0510b11	去。不覺從前滿面埃。	008	去  不 覺 從 前 滿 面 埃  
ZH_X71_1418_008:0510b12	跨牛羅漢	008	跨 牛 羅 漢 
ZH_X71_1418_008:0510b13	手持經卷跨犀牛。知是何來老比丘。便恁麼隨芳草	008	手 持 經 卷 跨 犀 牛  知 是 何 來 老 比 丘  便 恁 麼 隨 芳 草 
ZH_X71_1418_008:0510b14	去。還家只合早回頭。	008	去  還 家 只 合 早 回 頭  
ZH_X71_1418_008:0510b15	達磨祖師	008	達 磨 祖 師 
ZH_X71_1418_008:0510b16	當門齒缺兩眉麤。個是單傳碧眼胡。出語不教天子	008	當 門 齒 缺 兩 眉 麤  個 是 單 傳 碧 眼 胡  出 語 不 教 天 子 
ZH_X71_1418_008:0510b17	契。渡江空費一莖蘆。	008	契  渡 江 空 費 一 莖 蘆  
ZH_X71_1418_008:0510b18	六代祖師	008	六 代 祖 師 
ZH_X71_1418_008:0510b19	遠來東土為初祖。教外何曾有別傳。冷坐九年無折	008	遠 來 東 土 為 初 祖  教 外 何 曾 有 別 傳  冷 坐 九 年 無 折 
ZH_X71_1418_008:0510b20	合。獨携隻履返西天。	008	合  獨 携 隻 履 返 西 天  
ZH_X71_1418_008:0510b21	覔心不得安心竟。鼻孔無端失半邊。三拜起來依位	008	覔 心 不 得 安 心 竟  鼻 孔 無 端 失 半 邊  三 拜 起 來 依 位 
ZH_X71_1418_008:0510b22	立。少林衣鉢是渠傳。	008	立  少 林 衣 鉢 是 渠 傳  
ZH_X71_1418_008:0510b23	皖公山裏獨潛光。聲跡都盧與世忘。勾引沙彌來問	008	皖 公 山 裏 獨 潛 光  聲 跡 都 盧 與 世 忘  勾 引 沙 彌 來 問 
ZH_X71_1418_008:0510b24	法。始終猶是不相當。	008	法  始 終 猶 是 不 相 當  
ZH_X71_1418_008:0510c01	三度固辭天子詔。一生只合住山中。如何却有閑情	008	三 度 固 辭 天 子 詔  一 生 只 合 住 山 中  如 何 却 有 閑 情 
ZH_X71_1418_008:0510c02	緒。直上牛頭接懶融。	008	緒  直 上 牛 頭 接 懶 融  
ZH_X71_1418_008:0510c03	只個周家七歲兒。從前揑怪更誰知。解言有姓非常	008	只 個 周 家 七 歲 兒  從 前 揑 怪 更 誰 知  解 言 有 姓 非 常 
ZH_X71_1418_008:0510c04	姓。腦後分明欠一錐。	008	姓  腦 後 分 明 欠 一 錐  
ZH_X71_1418_008:0510c05	菩提非樹鏡非臺。開口那知是禍胎。傳得衣盂將底	008	菩 提 非 樹 鏡 非 臺  開 口 那 知 是 禍 胎  傳 得 衣 盂 將 底 
ZH_X71_1418_008:0510c06	用。三更月下離黃梅。	008	用  三 更 月 下 離 黃 梅  
ZH_X71_1418_008:0510c07	懶瓚禪師	008	懶 瓚 禪 師 
ZH_X71_1418_008:0510c08	布衣穿結鬢毛斑。天子呼他不下山。惹得虗名垂後	008	布 衣 穿 結 鬢 毛 斑  天 子 呼 他 不 下 山  惹 得 虗 名 垂 後 
ZH_X71_1418_008:0510c09	世。只因分芋俗人飡。	008	世  只 因 分 芋 俗 人 飡  
ZH_X71_1418_008:0510c10	虎丘老祖	008	虎 丘 老 祖 
ZH_X71_1418_008:0510c11	睡虎耽耽世所誇。堆雲觸著是冤家。祇應肉醉空山	008	睡 虎 耽 耽 世 所 誇  堆 雲 觸 著 是 冤 家  祇 應 肉 醉 空 山 
ZH_X71_1418_008:0510c12	裏。更不人前露爪牙。	008	裏  更 不 人 前 露 爪 牙  
ZH_X71_1418_008:0510c13	三笑圖	008	三 笑 圖 
ZH_X71_1418_008:0510c14	天子呼他不出山。送人却過虎溪灣。信知陶陸非常	008	天 子 呼 他 不 出 山  送 人 却 過 虎 溪 灣  信 知 陶 陸 非 常 
ZH_X71_1418_008:0510c15	士。千載風流一笑間。	008	士  千 載 風 流 一 笑 間  
ZH_X71_1418_008:0510c16	高峯和尚	008	高 峯 和 尚 
ZH_X71_1418_008:0510c17	天目山中立死關。話頭從此落人間。青松樹下磐陀	008	天 目 山 中 立 死 關  話 頭 從 此 落 人 間  青 松 樹 下 磐 陀 
ZH_X71_1418_008:0510c18	石。凜凜高風孰可攀。	008	石  凜 凜 高 風 孰 可 攀  
ZH_X71_1418_008:0510c19	中峰和尚	008	中 峰 和 尚 
ZH_X71_1418_008:0510c20	幻住菴居老作家。頂門眼正辨龍蛇。看他開口為人	008	幻 住 菴 居 老 作 家  頂 門 眼 正 辨 龍 蛇  看 他 開 口 為 人 
ZH_X71_1418_008:0510c21	處。嚼碎虗空不吐柦。	008	處  嚼 碎 虗 空 不 吐 柦  
ZH_X71_1418_008:0510c22	千岩和尚	008	千 岩 和 尚 
ZH_X71_1418_008:0510c23	伏龍山上無明叟。曾向獅岩落賺來。死欵活供猶傑	008	伏 龍 山 上 無 明 叟  曾 向 獅 岩 落 賺 來  死 欵 活 供 猶 傑 
ZH_X71_1418_008:0510c24	斗。至今平地起風雷。	008	斗  至 今 平 地 起 風 雷  
ZH_X71_1418_008:0511a01	太宗和尚(普慶振長老請)	008	太 宗 和 尚  普 慶 振 長 老 請  
ZH_X71_1418_008:0511a02	早歷諸方門。曾不循途轍。豎起硬脊梁。一條生鐵橛。	008	早 歷 諸 方 門  曾 不 循 途 轍  豎 起 硬 脊 梁  一 條 生 鐵 橛  
ZH_X71_1418_008:0511a03	洎到紫籜峰。平地遭一攧。打失雙眼睛。冤屈憑誰雪。	008	洎 到 紫 籜 峰  平 地 遭 一 攧  打 失 雙 眼 睛  冤 屈 憑 誰 雪  
ZH_X71_1418_008:0511a04	鴈宕掃寒雲。龍囦弄明月。兩處立牢關。機用與人別。	008	鴈 宕 掃 寒 雲  龍 囦 弄 明 月  兩 處 立 牢 關  機 用 與 人 別  
ZH_X71_1418_008:0511a05	威風凜凜振叢林。師子教兒迷子訣。	008	威 風 凜 凜 振 叢 林  師 子 教 兒 迷 子 訣  
ZH_X71_1418_008:0511a06	古鼎和尚(太平慧長老請)	008	古 鼎 和 尚  太 平 慧 長 老 請  
ZH_X71_1418_008:0511a07	披忍辱鎧。豎精進幢。三關不立。群魔自降。德尊位重。	008	披 忍 辱 鎧  豎 精 進 幢  三 關 不 立  群 魔 自 降  德 尊 位 重  
ZH_X71_1418_008:0511a08	理勝言龐。晚居徑塢。名聞異邦。揭示妙明心地印。倒	008	理 勝 言 龐  晚 居 徑 塢  名 聞 異 邦  揭 示 妙 明 心 地 印  倒 
ZH_X71_1418_008:0511a09	流東海入西江。	008	流 東 海 入 西 江  
ZH_X71_1418_008:0511a10	止菴和尚半身	008	止 菴 和 尚 半 身 
ZH_X71_1418_008:0511a11	一提鈯斧。六坐覺場。道傳正續。名動諸方。駕慈航暫	008	一 提 鈯 斧  六 坐 覺 場  道 傳 正 續  名 動 諸 方  駕 慈 航 暫 
ZH_X71_1418_008:0511a12	遊笠澤。懸慧日久駐錢塘。龍淵之龍奮迅。鳳臺之鳳	008	遊 笠 澤  懸 慧 日 久 駐 錢 塘  龍 淵 之 龍 奮 迅  鳳 臺 之 鳳 
ZH_X71_1418_008:0511a13	翱翔。既攄誠而闡大教。益垂手以整頹綱。全身雖不	008	翱 翔  既 攄 誠 而 闡 大 教  益 垂 手 以 整 頹 綱  全 身 雖 不 
ZH_X71_1418_008:0511a14	露。遍界莫能藏。百千三昧毫端現。四海藂林話轉長。	008	露  遍 界 莫 能 藏  百 千 三 昧 毫 端 現  四 海 藂 林 話 轉 長  
ZH_X71_1418_008:0511a15	松隱和尚(即唯菴也)	008	松 隱 和 尚  即 唯 菴 也  
ZH_X71_1418_008:0511a16	松筠標格。玉雪精神。德尊緇衲。名重縉紳。大用全彰	008	松 筠 標 格  玉 雪 精 神  德 尊 緇 衲  名 重 縉 紳  大 用 全 彰 
ZH_X71_1418_008:0511a17	也澄潭印月。真機普應也枯木回春。等慈及物。隨處	008	也 澄 潭 印 月  真 機 普 應 也 枯 木 回 春  等 慈 及 物  隨 處 
ZH_X71_1418_008:0511a18	接人。獅子岩前拋鐵網。華亭江上捉麒麟。	008	接 人  獅 子 岩 前 拋 鐵 網  華 亭 江 上 捉 麒 麟  
ZH_X71_1418_008:0511a19	覺源和尚	008	覺 源 和 尚 
ZH_X71_1418_008:0511a20	神機落落。慧辯滔滔。氣吞佛祖。目視雲霄。振化風於	008	神 機 落 落  慧 辯 滔 滔  氣 吞 佛 祖  目 視 雲 霄  振 化 風 於 
ZH_X71_1418_008:0511a21	千里。馳聲譽於兩朝。傳持不謬。舉措堪褒。使王福中	008	千 里  馳 聲 譽 於 兩 朝  傳 持 不 謬  舉 措 堪 褒  使 王 福 中 
ZH_X71_1418_008:0511a22	頂禮而心服。亦猶馬師之於龐老。藥山之於李翱。嗚	008	頂 禮 而 心 服  亦 猶 馬 師 之 於 龐 老  藥 山 之 於 李 翱  嗚 
ZH_X71_1418_008:0511a23	呼芥室之門。賴有此老。則西丘法道。未甚寂寥也。	008	呼 芥 室 之 門  賴 有 此 老  則 西 丘 法 道  未 甚 寂 寥 也  
ZH_X71_1418_008:0511a24	自讚	008	自 讚 
ZH_X71_1418_008:0511b01	面冷於鐵。心死若灰。無禪可說。有口慵開。　奉天殿	008	面 冷 於 鐵  心 死 若 灰  無 禪 可 說  有 口 慵 開   奉 天 殿 
ZH_X71_1418_008:0511b02	前應　召曾坐。凌霄峰頂承　旨即來。跛跛挈挈。癡	008	前 應  召 曾 坐  凌 霄 峰 頂 承  旨 即 來  跛 跛 挈 挈  癡 
ZH_X71_1418_008:0511b03	癡呆呆。殃害叢林個瞎禿。老拳要築禪人腮。	008	癡 呆 呆  殃 害 叢 林 個 瞎 禿  老 拳 要 築 禪 人 腮  
ZH_X71_1418_008:0511b04	龍潭住長老請	008	龍 潭 住 長 老 請 
ZH_X71_1418_008:0511b05	本是淛東僧。來作江西客。開口要罵人。到處難著脚。	008	本 是 淛 東 僧  來 作 江 西 客  開 口 要 罵 人  到 處 難 著 脚  
ZH_X71_1418_008:0511b06	破沙盆不解提持。鐵酸饀徒勞咬嚼。獨坐歐峯巔。門	008	破 沙 盆 不 解 提 持  鐵 酸 饀 徒 勞 咬 嚼  獨 坐 歐 峯 巔  門 
ZH_X71_1418_008:0511b07	庭何冷落。龜毛網布百千重。擬打天邊金鸑鷟。	008	庭 何 冷 落  龜 毛 網 布 百 千 重  擬 打 天 邊 金 鸑 鷟  
ZH_X71_1418_008:0511b08	同安粲長老請	008	同 安 粲 長 老 請 
ZH_X71_1418_008:0511b09	頭如木杓。眼似銅鈴。少得人愛。多得人憎。禪不參剛	008	頭 如 木 杓  眼 似 銅 鈴  少 得 人 愛  多 得 人 憎  禪 不 參 剛 
ZH_X71_1418_008:0511b10	要舉話。字不識也解看經。截斷松源之正續。撲滅芥	008	要 舉 話  字 不 識 也 解 看 經  截 斷 松 源 之 正 續  撲 滅 芥 
ZH_X71_1418_008:0511b11	室之真燈。為人無準的。住院沒規繩。千峰頂上恣騰	008	室 之 真 燈  為 人 無 準 的  住 院 沒 規 繩  千 峰 頂 上 恣 騰 
ZH_X71_1418_008:0511b12	騰。萬里乾坤一衲僧。	008	騰  萬 里 乾 坤 一 衲 僧  
ZH_X71_1418_008:0511b13	童嶺德長老請	008	童 嶺 德 長 老 請 
ZH_X71_1418_008:0511b14	德無可稱。才不足取。大坐猊床。橫揮麈尾。形模似箇	008	德 無 可 稱  才 不 足 取  大 坐 猊 床  橫 揮 麈 尾  形 模 似 箇 
ZH_X71_1418_008:0511b15	師僧。說話沒些義理。掣風掣顛。瞥嗔瞥喜。拈生苕菷。	008	師 僧  說 話 沒 些 義 理  掣 風 掣 顛  瞥 嗔 瞥 喜  拈 生 苕 菷  
ZH_X71_1418_008:0511b16	掃開歐阜之雲。提破沙盆。舀盡龍淵之水。知之者謂	008	掃 開 歐 阜 之 雲  提 破 沙 盆  舀 盡 龍 淵 之 水  知 之 者 謂 
ZH_X71_1418_008:0511b17	其本分有餘。不知者謂其脫空無比。或西或東。乍被	008	其 本 分 有 餘  不 知 者 謂 其 脫 空 無 比  或 西 或 東  乍 被 
ZH_X71_1418_008:0511b18	乍此。脚踏金船海月高。鄱陽湖上清風起。	008	乍 此  脚 踏 金 船 海 月 高  鄱 陽 湖 上 清 風 起  
ZH_X71_1418_008:0511b19	天龍善長老請	008	天 龍 善 長 老 請 
ZH_X71_1418_008:0511b20	平生要說拍盲禪。掘地如何覓得天。三處住山貧徹	008	平 生 要 說 拍 盲 禪  掘 地 如 何 覓 得 天  三 處 住 山 貧 徹 
ZH_X71_1418_008:0511b21	骨。了無衣鉢與人傳。	008	骨  了 無 衣 鉢 與 人 傳  
ZH_X71_1418_008:0511b22	乘藏主請	008	乘 藏 主 請 
ZH_X71_1418_008:0511b23	承　恩金闕奉　天威。五髻峯頭唱祖機。老去貧無	008	承  恩 金 闕 奉  天 威  五 髻 峯 頭 唱 祖 機  老 去 貧 無 
ZH_X71_1418_008:0511b24	錐可卓。摩挲兩眼看雲飛。	008	錐 可 卓  摩 挲 兩 眼 看 雲 飛  
ZH_X71_1418_008:0511c01	跋	008	跋 
ZH_X71_1418_008:0511c02	跋無準和尚詩	008	跋 無 準 和 尚 詩 
ZH_X71_1418_008:0511c03	正續老人。傳宗說法之暇。以詩辭翰墨。為游戲三昧。	008	正 續 老 人  傳 宗 說 法 之 暇  以 詩 辭 翰 墨  為 游 戲 三 昧  
ZH_X71_1418_008:0511c04	故其片言隻字。流落人間。得之者。不啻隋珠卞璧。今	008	故 其 片 言 隻 字  流 落 人 間  得 之 者  不 啻 隋 珠 卞 璧  今 
ZH_X71_1418_008:0511c05	善世摭侍者。寶此真蹟。出以示余。請著語于後。因謂	008	善 世 摭 侍 者  寶 此 真 蹟  出 以 示 余  請 著 語 于 後  因 謂 
ZH_X71_1418_008:0511c06	之曰。話到夜闌山月吐。又騎白鹿入深雲。切忌便作	008	之 曰  話 到 夜 闌 山 月 吐  又 騎 白 鹿 入 深 雲  切 忌 便 作 
ZH_X71_1418_008:0511c07	詩會。汝為直下子孫。要見此老用處。更須高著眼始	008	詩 會  汝 為 直 下 子 孫  要 見 此 老 用 處  更 須 高 著 眼 始 
ZH_X71_1418_008:0511c08	得。	008	得  
ZH_X71_1418_008:0511c09	跋中峰和尚墨蹟	008	跋 中 峰 和 尚 墨 蹟 
ZH_X71_1418_008:0511c10	幻住老人。法性寬波瀾闊。肆口而說。信筆而書。莫非	008	幻 住 老 人  法 性 寬 波 瀾 闊  肆 口 而 說  信 筆 而 書  莫 非 
ZH_X71_1418_008:0511c11	揭示生佛已前一段奇特大事。今觀所與阿塔輪夫	008	揭 示 生 佛 已 前 一 段 奇 特 大 事  今 觀 所 與 阿 塔 輪 夫 
ZH_X71_1418_008:0511c12	人法語。以無礙辯才。發明法華奧旨。可謂穿過釋迦	008	人 法 語  以 無 礙 辯 才  發 明 法 華 奧 旨  可 謂 穿 過 釋 迦 
ZH_X71_1418_008:0511c13	老子鼻孔。雖然。若約衲僧門下。猶欠勦絕在。悟藏主。	008	老 子 鼻 孔  雖 然  若 約 衲 僧 門 下  猶 欠 勦 絕 在  悟 藏 主  
ZH_X71_1418_008:0511c14	寶此遺墨。且道予作是說。畢竟意在於何。	008	寶 此 遺 墨  且 道 予 作 是 說  畢 竟 意 在 於 何  
ZH_X71_1418_008:0511c15	吳門兜率園比丘明聞閱。呆菴莊禪師語錄(終)	008	吳 門 兜 率 園 比 丘 明 聞 閱  呆 菴 莊 禪 師 語 錄  終  
ZH_X71_1418_008:0511c19	塔銘(有序)	008	塔 銘  有 序  
ZH_X71_1418_008:0511c20	皇明紀元永樂之元年十月廿有三日癸酉。我徑山	008	皇 明 紀 元 永 樂 之 元 年 十 月 廿 有 三 日 癸 酉  我 徑 山 
ZH_X71_1418_008:0511c21	第六十代住持。呆菴莊禪師。示疾。卒于不動軒之	008	第 六 十 代 住 持  呆 菴 莊 禪 師  示 疾  卒 于 不 動 軒 之 
ZH_X71_1418_008:0511c22	正寢。世壽五十八。僧臘四十五。其徒曇頓等。能遵	008	正 寢  世 壽 五 十 八  僧 臘 四 十 五  其 徒 曇 頓 等  能 遵 
ZH_X71_1418_008:0511c23	治命。自殮殯。以至於茶毗窀穸中禮無違。越明年。	008	治 命  自 殮 殯  以 至 於 茶 毗 窀 穸 中 禮 無 違  越 明 年  
ZH_X71_1418_008:0511c24	予繼領寺事。視篆之初。觀其遺規井井。寺眾雍雍。	008	予 繼 領 寺 事  視 篆 之 初  觀 其 遺 規 井 井  寺 眾 雍 雍  
ZH_X71_1418_008:0512a01	凡所作為。皆有條而不紊。東西列序。各職其職。顧	008	凡 所 作 為  皆 有 條 而 不 紊  東 西 列 序  各 職 其 職  顧 
ZH_X71_1418_008:0512a02	予衰耄。承乏居位。率由舊章。蕭規曹隨克守唯謹。	008	予 衰 耄  承 乏 居 位  率 由 舊 章  蕭 規 曹 隨 克 守 唯 謹  
ZH_X71_1418_008:0512a03	既而頓以師塔未銘。狀其行實。請予銘之。予義不	008	既 而 頓 以 師 塔 未 銘  狀 其 行 實  請 予 銘 之  予 義 不 
ZH_X71_1418_008:0512a04	可辭。乃按狀掇其大槩。而直書之。禪師諱普莊。字	008	可 辭  乃 按 狀 掇 其 大 槩  而 直 書 之  禪 師 諱 普 莊  字 
ZH_X71_1418_008:0512a05	敬中。呆菴則其別號也。族系台仙居之袁氏。世襲	008	敬 中  呆 菴 則 其 別 號 也  族 系 台 仙 居 之 袁 氏  世 襲 
ZH_X71_1418_008:0512a06	儒業。母王氏。誕師之夕。夢梵僧入室。以元至正七	008	儒 業  母 王 氏  誕 師 之 夕  夢 梵 僧 入 室  以 元 至 正 七 
ZH_X71_1418_008:0512a07	年丙戌八月十二日生。晬歲岐嶷頴異。不類常兒。	008	年 丙 戌 八 月 十 二 日 生  晬 歲 岐 嶷 頴 異  不 類 常 兒  
ZH_X71_1418_008:0512a08	善本夙習。厭絕葷茹。甫八歲。負笈入鄉校。授以詩	008	善 本 夙 習  厭 絕 葷 茹  甫 八 歲  負 笈 入 鄉 校  授 以 詩 
ZH_X71_1418_008:0512a09	書。經耳成誦。恒愛靜獨。兀若有思。如寱自訟曰。讀	008	書  經 耳 成 誦  恒 愛 靜 獨  兀 若 有 思  如 寱 自 訟 曰  讀 
ZH_X71_1418_008:0512a10	書明理。處世法也。學出世法。固所願焉。年十二。白	008	書 明 理  處 世 法 也  學 出 世 法  固 所 願 焉  年 十 二  白 
ZH_X71_1418_008:0512a11	父母求出家。父母雖珍愛之。終莫能奪其志。會族	008	父 母 求 出 家  父 母 雖 珍 愛 之  終 莫 能 奪 其 志  會 族 
ZH_X71_1418_008:0512a12	之叔父。有從釋者。來歸。遂携至鄞。左菴良禪師。居	008	之 叔 父  有 從 釋 者  來 歸  遂 携 至 鄞  左 菴 良 禪 師  居 
ZH_X71_1418_008:0512a13	天童。法席甚旺。見而錄之。明年己亥。薙髮受具。服	008	天 童  法 席 甚 旺  見 而 錄 之  明 年 己 亥  薙 髮 受 具  服 
ZH_X71_1418_008:0512a14	勞參侍。久之不契。辭抵郡城之天寧。時了堂一和	008	勞 參 侍  久 之 不 契  辭 抵 郡 城 之 天 寧  時 了 堂 一 和 
ZH_X71_1418_008:0512a15	尚。提破沙盆話。勘辨來機。師徑趨丈室。堂曰。何來。	008	尚  提 破 沙 盆 話  勘 辨 來 機  師 徑 趨 丈 室  堂 曰  何 來  
ZH_X71_1418_008:0512a16	對曰天童。堂曰。冒雨衝寒。著甚死急。對曰。正為生	008	對 曰 天 童  堂 曰  冒 雨 衝 寒  著 甚 死 急  對 曰  正 為 生 
ZH_X71_1418_008:0512a17	死事急。堂曰。如何是生死事。師以坐具作摵勢。堂	008	死 事 急  堂 曰  如 何 是 生 死 事  師 以 坐 具 作 摵 勢  堂 
ZH_X71_1418_008:0512a18	曰。敢這裏捋虎鬚。參堂去。一日。堂室中舉庭前栢	008	曰  敢 這 裏 捋 虎 鬚  參 堂 去  一 日  堂 室 中 舉 庭 前 栢 
ZH_X71_1418_008:0512a19	樹子話。師擬開口。堂劈口掌之。豁然有省。遂容入	008	樹 子 話  師 擬 開 口  堂 劈 口 掌 之  豁 然 有 省  遂 容 入 
ZH_X71_1418_008:0512a20	室。朝夕決擇。爰臻閫奧。未幾。歸候左菴。菴察其機	008	室  朝 夕 決 擇  爰 臻 閫 奧  未 幾  歸 候 左 菴  菴 察 其 機 
ZH_X71_1418_008:0512a21	警異常。命典藏鑰。無何。而堂移幢天童。師喜形聲	008	警 異 常  命 典 藏 鑰  無 何  而 堂 移 幢 天 童  師 喜 形 聲 
ZH_X71_1418_008:0512a22	色。執勤愈謹。洪武丁巳。有	008	色  執 勤 愈 謹  洪 武 丁 巳  有 
ZH_X71_1418_008:0512a23	旨。命天下僧徒。講習心經楞伽金剛三經。性原禪師	008	旨  命 天 下 僧 徒  講 習 心 經 楞 伽 金 剛 三 經  性 原 禪 師 
ZH_X71_1418_008:0512a24	明公。住持鎮江金山。延師講授。啟發學徒。剖釋經	008	明 公  住 持 鎮 江 金 山  延 師 講 授  啟 發 學 徒  剖 釋 經 
ZH_X71_1418_008:0512b01	義。深契機理。聽眾厭服。聲價藉甚。明年戊午。客寓	008	義  深 契 機 理  聽 眾 厭 服  聲 價 藉 甚  明 年 戊 午  客 寓 
ZH_X71_1418_008:0512b02	天界。全室滿菴二大老。位望尊重。師與抗衡。論辯	008	天 界  全 室 滿 菴 二 大 老  位 望 尊 重  師 與 抗 衡  論 辯 
ZH_X71_1418_008:0512b03	機緣。窮徹底蘊。歎賞無已。以為親得暮翁骨髓。臨	008	機 緣  窮 徹 底 蘊  歎 賞 無 已  以 為 親 得 暮 翁 骨 髓  臨 
ZH_X71_1418_008:0512b04	濟正宗。良有託矣。又明年己未。起師出世撫州北	008	濟 正 宗  良 有 託 矣  又 明 年 己 未  起 師 出 世 撫 州 北 
ZH_X71_1418_008:0512b05	禪。開堂之日。酬恩瓣香。爇為了堂。推拂之下。發蔀	008	禪  開 堂 之 日  酬 恩 瓣 香  爇 為 了 堂  推 拂 之 下  發 蔀 
ZH_X71_1418_008:0512b06	振蒙。緇白傾向。嘅惟古寺屋老僧殘。急於事功。興	008	振 蒙  緇 白 傾 向  嘅 惟 古 寺 屋 老 僧 殘  急 於 事 功  興 
ZH_X71_1418_008:0512b07	舉廢墜。殿堂像設。廊廡鐘魚。構治塗飾。百凡維新。	008	舉 廢 墜  殿 堂 像 設  廊 廡 鐘 魚  構 治 塗 飾  百 凡 維 新  
ZH_X71_1418_008:0512b08	遷主雲居。先是。寺廢既久。名存實亡。師領薦之日。	008	遷 主 雲 居  先 是  寺 廢 既 久  名 存 實 亡  師 領 薦 之 日  
ZH_X71_1418_008:0512b09	誓於舊址。縛茅聚眾。興復是圖。全室叟聞而壯之	008	誓 於 舊 址  縛 茅 聚 眾  興 復 是 圖  全 室 叟 聞 而 壯 之 
ZH_X71_1418_008:0512b10	曰。真本色住山人也。居僅五載。募施經營。奔走眾	008	曰  真 本 色 住 山 人 也  居 僅 五 載  募 施 經 營  奔 走 眾 
ZH_X71_1418_008:0512b11	工。寺宇落就。鯨鼉震吼。金碧翬飛。大闡玄機。江右	008	工  寺 宇 落 就  鯨 鼉 震 吼  金 碧 翬 飛  大 闡 玄 機  江 右 
ZH_X71_1418_008:0512b12	獨步。二十六年癸酉之春。	008	獨 步  二 十 六 年 癸 酉 之 春  
ZH_X71_1418_008:0512b13	詔徵天下高行沙門。師與舉首。對揚稱	008	詔 徵 天 下 高 行 沙 門  師 與 舉 首  對 揚 稱 
ZH_X71_1418_008:0512b14	旨。允愜	008	旨  允 愜 
ZH_X71_1418_008:0512b15	皇情。是年秋。函	008	皇 情  是 年 秋  函 
ZH_X71_1418_008:0512b16	命至廬山祭祀立碑。感格聖靈。騰光現瑞。神燈映射。	008	命 至 廬 山 祭 祀 立 碑  感 格 聖 靈  騰 光 現 瑞  神 燈 映 射  
ZH_X71_1418_008:0512b17	祥靄氤氳。碑壇下上。盪眩萬目。陪祀官僚僧道士	008	祥 靄 氤 氳  碑 壇 下 上  盪 眩 萬 目  陪 祀 官 僚 僧 道 士 
ZH_X71_1418_008:0512b18	庶。稽顙歸依。同聲讚歎。禮成復	008	庶  稽 顙 歸 依  同 聲 讚 歎  禮 成 復 
ZH_X71_1418_008:0512b19	命。喜動堯眉。賜衣一襲。褒錫甚隆。是冬。得	008	命  喜 動 堯 眉  賜 衣 一 襲  褒 錫 甚 隆  是 冬  得 
ZH_X71_1418_008:0512b20	旨。升住徑山。寺為海內禪宗首剎。俾師居之。所以致	008	旨  升 住 徑 山  寺 為 海 內 禪 宗 首 剎  俾 師 居 之  所 以 致 
ZH_X71_1418_008:0512b21	崇極於師道也。師既戾止。培植教基。恢弘道本。繼	008	崇 極 於 師 道 也  師 既 戾 止  培 植 教 基  恢 弘 道 本  繼 
ZH_X71_1418_008:0512b22	前烈之光焰。級後進之階梯。殿壁湧海巖之觀音。	008	前 烈 之 光 焰  級 後 進 之 階 梯  殿 壁 湧 海 巖 之 觀 音  
ZH_X71_1418_008:0512b23	樓鐘範鳧氏之鉅器。創菴中峯。見祖燈之有續。散	008	樓 鐘 範 鳧 氏 之 鉅 器  創 菴 中 峯  見 祖 燈 之 有 續  散 
ZH_X71_1418_008:0512b24	田原佃。免官租之徵追。摩衲綵袱之賜。道懷	008	田 原 佃  免 官 租 之 徵 追  摩 衲 綵 袱 之 賜  道 懷 
ZH_X71_1418_008:0512c01	親王。解帶留衣之機。交傾名宦。三宗讓德。四眾宅心。	008	親 王  解 帶 留 衣 之 機  交 傾 名 宦  三 宗 讓 德  四 眾 宅 心  
ZH_X71_1418_008:0512c02	位尊一代。龍□□謂備至耳矣。於戲。教阽叔運。道	008	位 尊 一 代  龍   謂 備 至 耳 矣  於 戲  教 阽 叔 運  道 
ZH_X71_1418_008:0512c03	輟宗工。遺言□□溘爾順寂。七日闍維。煙燄所至。	008	輟 宗 工  遺 言   溘 爾 順 寂  七 日 闍 維  煙 燄 所 至  
ZH_X71_1418_008:0512c04	設利燁煜。□□數珠。出灰燼□□□□壞。遺骨塔	008	設 利 燁 煜    數 珠  出 灰 燼     壞  遺 骨 塔 
ZH_X71_1418_008:0512c05	于寺□□霄之陽。門徒弟子。□□□竣。相向悽楚。	008	于 寺   霄 之 陽  門 徒 弟 子     竣  相 向 悽 楚  
ZH_X71_1418_008:0512c06	有言于眾曰。師入大定。吾徒□□。載瞻載慕。惟此	008	有 言 于 眾 曰  師 入 大 定  吾 徒    載 瞻 載 慕  惟 此 
ZH_X71_1418_008:0512c07	塔婆而已。首度弟子若干人。得法弟子若干人。其	008	塔 婆 而 已  首 度 弟 子 若 干 人  得 法 弟 子 若 干 人  其 
ZH_X71_1418_008:0512c08	說法三會語錄若干卷。並傳焉。然不銘石以表之。	008	說 法 三 會 語 錄 若 干 卷  並 傳 焉  然 不 銘 石 以 表 之  
ZH_X71_1418_008:0512c09	其何以昭示永久。於是請銘。銘曰。	008	其 何 以 昭 示 永 久  於 是 請 銘  銘 曰  
ZH_X71_1418_008:0512c10	　巍乎天台　　上應列宿　　磅礴扶輿　　鍾奇[旒-方+每]秀	008	 巍 乎 天 台   上 應 列 宿   磅 礴 扶 輿   鍾 奇 [旒方每] 秀 
ZH_X71_1418_008:0512c11	　篤生偉人　　禪林領袖　　翊世扶民　　邦家陰佑	008	 篤 生 偉 人   禪 林 領 袖   翊 世 扶 民   邦 家 陰 佑 
ZH_X71_1418_008:0512c12	　了堂恕中　　同出台岫　　難弟難兄　　更唱迭奏	008	 了 堂 恕 中   同 出 台 岫   難 弟 難 兄   更 唱 迭 奏 
ZH_X71_1418_008:0512c13	　元季宗工　　道德實茂　　維呆菴師　　幼而騫鴝	008	 元 季 宗 工   道 德 實 茂   維 呆 菴 師   幼 而 騫 鴝 
ZH_X71_1418_008:0512c14	　師資稔緣　　遇于古鄮　　太白天寧　　心法密授	008	 師 資 稔 緣   遇 于 古 鄮   太 白 天 寧   心 法 密 授 
ZH_X71_1418_008:0512c15	　匡徒西江　　時緣輻凄　　所至成績　　宏規復舊	008	 匡 徒 西 江   時 緣 輻 凄   所 至 成 績   宏 規 復 舊 
ZH_X71_1418_008:0512c16	　律己峭嚴　　訓徒善誘　　聲譽日隆　　海內馳驟	008	 律 己 峭 嚴   訓 徒 善 誘   聲 譽 日 隆   海 內 馳 驟 
ZH_X71_1418_008:0512c17	　詔徵高僧　　褎然舉首　　對揚契機　　寵錫斯厚	008	 詔 徵 高 僧   褎 然 舉 首   對 揚 契 機   寵 錫 斯 厚 
ZH_X71_1418_008:0512c18	　命居徑山　　如登靈鷲　　法雨沛滂　　霑溉羣有	008	 命 居 徑 山   如 登 靈 鷲   法 雨 沛 滂   霑 溉 羣 有 
ZH_X71_1418_008:0512c19	　□□□□　　忽覩白晝　　化權既□　　□□□仆	008	       忽 覩 白 晝   化 權 既       仆 
ZH_X71_1418_008:0512c20	　雙徑□峰　　嘷猿躑狖　　□□□□　　一木詎□	008	 雙 徑  峰   嘷 猿 躑 狖         一 木 詎  
ZH_X71_1418_008:0512c21	　於戲哲人　　□□□□　　銘石堂隅　　□□□□	008	 於 戲 哲 人         銘 石 堂 隅       
