segmentnr	original	folio	analyzed
ZH_X73_1452_022:0333c01	紫栢老人集卷之二十二	022	紫 栢 老 人 集 卷 之 二 十 二 
ZH_X73_1452_022:0333c02	明　憨山德清　閱	022	明  憨 山 德 清  閱 
ZH_X73_1452_022:0333c03	雜記	022	雜 記 
ZH_X73_1452_022:0333c04	一日于比部。言一屠牛者。牛將屠。忽跪而求生。淚墮	022	一 日 于 比 部  言 一 屠 牛 者  牛 將 屠  忽 跪 而 求 生  淚 墮 
ZH_X73_1452_022:0333c05	不止。屠不勝怒。遂刺其兩目。牛死未移時。屠剔牛肯	022	不 止  屠 不 勝 怒  遂 刺 其 兩 目  牛 死 未 移 時  屠 剔 牛 肯 
ZH_X73_1452_022:0333c06	綮。刀忽躍刺其目。斃焉。嗚呼。萬物一物也。萬神一神	022	綮  刀 忽 躍 刺 其 目  斃 焉  嗚 呼  萬 物 一 物 也  萬 神 一 神 
ZH_X73_1452_022:0333c07	也。故以大道觀之。天地我伯仲也。以天地觀之。萬物	022	也  故 以 大 道 觀 之  天 地 我 伯 仲 也  以 天 地 觀 之  萬 物 
ZH_X73_1452_022:0333c08	我伯仲也。我戕伯仲。則伯仲戕我。何尤哉。	022	我 伯 仲 也  我 戕 伯 仲  則 伯 仲 戕 我  何 尤 哉  
ZH_X73_1452_022:0333c09	蘇長公跋張無盡清淨經曰。作止任滅。佛言四病。無	022	蘇 長 公 跋 張 無 盡 清 淨 經 曰  作 止 任 滅  佛 言 四 病  無 
ZH_X73_1452_022:0333c10	盡言。作止任滅。是四法門。長公則曰。無盡若見法門。	022	盡 言  作 止 任 滅  是 四 法 門  長 公 則 曰  無 盡 若 見 法 門  
ZH_X73_1452_022:0333c11	應無是語。紫栢老人試拈問麟郎。麟曰。兩頭不著。老	022	應 無 是 語  紫 栢 老 人 試 拈 問 麟 郎  麟 曰  兩 頭 不 著  老 
ZH_X73_1452_022:0333c12	人曰。尚未信。汝再道看。麟則崖柴笑而已。老人謂麟。	022	人 曰  尚 未 信  汝 再 道 看  麟 則 崖 柴 笑 而 已  老 人 謂 麟  
ZH_X73_1452_022:0333c13	汝見車輪否。能引重致遠。千里往復。輪若掩地。則一	022	汝 見 車 輪 否  能 引 重 致 遠  千 里 往 復  輪 若 掩 地  則 一 
ZH_X73_1452_022:0333c14	轉不能也。汝知此。謂四病四法門。果是兩頭語。然汝	022	轉 不 能 也  汝 知 此  謂 四 病 四 法 門  果 是 兩 頭 語  然 汝 
ZH_X73_1452_022:0333c15	還欠一籌者。殊不知即兩頭耳。	022	還 欠 一 籌 者  殊 不 知 即 兩 頭 耳  
ZH_X73_1452_022:0333c16	夫龍之為物也。隱顯莫測。變化無常。以故世多奇之。	022	夫 龍 之 為 物 也  隱 顯 莫 測  變 化 無 常  以 故 世 多 奇 之  
ZH_X73_1452_022:0333c17	殊不知有豢龍氏者。駕之若牛馬。驅之若犬羊。夫復	022	殊 不 知 有 豢 龍 氏 者  駕 之 若 牛 馬  驅 之 若 犬 羊  夫 復 
ZH_X73_1452_022:0333c18	何奇。豈非有欲則易制。無欲卒難馴耶豎而趍者。靈	022	何 奇  豈 非 有 欲 則 易 制  無 欲 卒 難 馴 耶 豎 而 趍 者  靈 
ZH_X73_1452_022:0333c19	出萬物謂之人。設有欲亦弗靈矣。昔有鸜鵒效僧念	022	出 萬 物 謂 之 人  設 有 欲 亦 弗 靈 矣  昔 有 鸜 鵒 效 僧 念 
ZH_X73_1452_022:0333c20	佛。久之。一旦無疾而化。既檢其餘燼。得舍利若干粒。	022	佛  久 之  一 旦 無 疾 而 化  既 檢 其 餘 燼  得 舍 利 若 干 粒  
ZH_X73_1452_022:0333c21	燦然奪目。聞而未知奇者。將非黑業酒醉。父母撼而	022	燦 然 奪 目  聞 而 未 知 奇 者  將 非 黑 業 酒 醉  父 母 撼 而 
ZH_X73_1452_022:0333c22	未醒乎。當湖有僧誦法華經。有年數矣。一蝦蟇聞經	022	未 醒 乎  當 湖 有 僧 誦 法 華 經  有 年 數 矣  一 蝦 蟇 聞 經 
ZH_X73_1452_022:0333c23	聲。忽作拳跽狀者移時。眾見恠而厭之。少頃。若禪坐。	022	聲  忽 作 拳 跽 狀 者 移 時  眾 見 恠 而 厭 之  少 頃  若 禪 坐  
ZH_X73_1452_022:0333c24	撼之已息斷矣。達觀道人聞而奇之。以為法華會上。	022	撼 之 已 息 斷 矣  達 觀 道 人 聞 而 奇 之  以 為 法 華 會 上  
ZH_X73_1452_022:0334a01	八歲龍女。能。獻珠得佛。獨擅其美。而斯蟲復能數千	022	八 歲 龍 女  能  獻 珠 得 佛  獨 擅 其 美  而 斯 蟲 復 能 數 千 
ZH_X73_1452_022:0334a02	載之下。追其芳躅。是不奇。又孰為奇。夫茫茫宇宙人	022	載 之 下  追 其 芳 躅  是 不 奇  又 孰 為 奇  夫 茫 茫 宇 宙 人 
ZH_X73_1452_022:0334a03	豈少哉。人弗能而蟲能之。則有愧於牛馬多矣。雖然。	022	豈 少 哉  人 弗 能 而 蟲 能 之  則 有 愧 於 牛 馬 多 矣  雖 然  
ZH_X73_1452_022:0334a04	誦經不誠。音難悟物。覩蝦蟇。而後信誦者之誠也。我	022	誦 經 不 誠  音 難 悟 物  覩 蝦 蟇  而 後 信 誦 者 之 誠 也  我 
ZH_X73_1452_022:0334a05	聞唐修雅法師曰。佛之意兮祖之髓。吾之心兮經之	022	聞 唐 修 雅 法 師 曰  佛 之 意 兮 祖 之 髓  吾 之 心 兮 經 之 
ZH_X73_1452_022:0334a06	旨。合目冥心仔細聽。醍醐滴入焦腸裡。若然者。則是	022	旨  合 目 冥 心 仔 細 聽  醍 醐 滴 入 焦 腸 裡  若 然 者  則 是 
ZH_X73_1452_022:0334a07	蟲豈非醉醍醐。而熟睡者耶。	022	蟲 豈 非 醉 醍 醐  而 熟 睡 者 耶  
ZH_X73_1452_022:0334a08	達觀道人。乙酉歲之伏牛山。道出滁陽。遘丁太僕。時	022	達 觀 道 人  乙 酉 歲 之 伏 牛 山  道 出 滁 陽  遘 丁 太 僕  時 
ZH_X73_1452_022:0334a09	方炎暑。與二三法侶。納涼於滁之龍泉寺。一時田侍	022	方 炎 暑  與 二 三 法 侶  納 涼 於 滁 之 龍 泉 寺  一 時 田 侍 
ZH_X73_1452_022:0334a10	御。并鄒鍾二司馬。俱問法於道人。道人應機率性。適	022	御  并 鄒 鍾 二 司 馬  俱 問 法 於 道 人  道 人 應 機 率 性  適 
ZH_X73_1452_022:0334a11	忤鍾司馬。司馬大怒。威作百態。道人未能以慈心三	022	忤 鍾 司 馬  司 馬 大 怒  威 作 百 態  道 人 未 能 以 慈 心 三 
ZH_X73_1452_022:0334a12	昧攝伏之。終有愧焉。使鍾君邂逅於今日。必以道人	022	昧 攝 伏 之  終 有 愧 焉  使 鍾 君 邂 逅 於 今 日  必 以 道 人 
ZH_X73_1452_022:0334a13	為春風主人矣。惜其即世早。無及此緣也。龍泉元封。	022	為 春 風 主 人 矣  惜 其 即 世 早  無 及 此 緣 也  龍 泉 元 封  
ZH_X73_1452_022:0334a14	相去八十餘里。故結夏焉。寺主東州。與杜生善。道人	022	相 去 八 十 餘 里  故 結 夏 焉  寺 主 東 州  與 杜 生 善  道 人 
ZH_X73_1452_022:0334a15	於是始識杜生。將七易寒暑矣。田侍御。兩司馬。較諸	022	於 是 始 識 杜 生  將 七 易 寒 暑 矣  田 侍 御  兩 司 馬  較 諸 
ZH_X73_1452_022:0334a16	二善友。雖顯晦未始同條。然皆識道人於乞食之初。	022	二 善 友  雖 顯 晦 未 始 同 條  然 皆 識 道 人 於 乞 食 之 初  
ZH_X73_1452_022:0334a17	可無念哉。乃今惟杜生不遠千里。謁道人於曲阿于	022	可 無 念 哉  乃 今 惟 杜 生 不 遠 千 里  謁 道 人 於 曲 阿 于 
ZH_X73_1452_022:0334a18	生之別墅余甚感之。乃囑杜生曰。汝識吾面。莫若識	022	生 之 別 墅 余 甚 感 之  乃 囑 杜 生 曰  汝 識 吾 面  莫 若 識 
ZH_X73_1452_022:0334a19	吾心。汝識吾心。莫若識吾無心之心。識吾無心之心。	022	吾 心  汝 識 吾 心  莫 若 識 吾 無 心 之 心  識 吾 無 心 之 心  
ZH_X73_1452_022:0334a20	又莫若識汝之本有心。識得本有心。雖復輿臺走卒。	022	又 莫 若 識 汝 之 本 有 心  識 得 本 有 心  雖 復 輿 臺 走 卒  
ZH_X73_1452_022:0334a21	軒冕莫若也。如未識之。急須識取。	022	軒 冕 莫 若 也  如 未 識 之  急 須 識 取  
ZH_X73_1452_022:0334a22	予登峨嵋。往返幾三年。以貪觀山水。鬚髮不暇剃除。	022	予 登 峨 嵋  往 返 幾 三 年  以 貪 觀 山 水  鬚 髮 不 暇 剃 除  
ZH_X73_1452_022:0334a23	遂成頭陀焉。既至曲阿于觀察北園。時比部為地主。	022	遂 成 頭 陀 焉  既 至 曲 阿 于 觀 察 北 園  時 比 部 為 地 主  
ZH_X73_1452_022:0334a24	常熟繆生。吳江周生並在。予以暑熱。乃剃髮而留鬚。	022	常 熟 繆 生  吳 江 周 生 並 在  予 以 暑 熱  乃 剃 髮 而 留 鬚  
ZH_X73_1452_022:0334b01	髮幾四寸許。以一囊紅花裹而藏之。擕至清涼。授開	022	髮 幾 四 寸 許  以 一 囊 紅 花 裹 而 藏 之  擕 至 清 涼  授 開 
ZH_X73_1452_022:0334b02	侍者。寓清涼半載。除夕鬚亦剃除。亦授開侍者。惟左	022	侍 者  寓 清 涼 半 載  除 夕 鬚 亦 剃 除  亦 授 開 侍 者  惟 左 
ZH_X73_1452_022:0334b03	右鬂。命眾鬮之。時一蘆運禪人得其右。一微淵禪人	022	右 鬂  命 眾 鬮 之  時 一 蘆 運 禪 人 得 其 右  一 微 淵 禪 人 
ZH_X73_1452_022:0334b04	得其左。葉航江禪人鬮畢。特請於余曰。願得分少鬚	022	得 其 左  葉 航 江 禪 人 鬮 畢  特 請 於 余 曰  願 得 分 少 鬚 
ZH_X73_1452_022:0334b05	髮供養。予覩其眉宇。真色藹然。乃分向授開侍者所	022	髮 供 養  予 覩 其 眉 宇  真 色 藹 然  乃 分 向 授 開 侍 者 所 
ZH_X73_1452_022:0334b06	藏髮一束與之。雖然。老漢以十方世界為一縷髮。且	022	藏 髮 一 束 與 之  雖 然  老 漢 以 十方世界 為 一 縷 髮  且 
ZH_X73_1452_022:0334b07	道全身向什麼處安著。以十方世界為全身。且道一	022	道 全 身 向 什 麼 處 安 著  以 十方世界 為 全 身  且 道 一 
ZH_X73_1452_022:0334b08	縷髮向什麼處掛著。道得亦三十棒。道不得亦三十	022	縷 髮 向 什 麼 處 掛 著  道 得 亦 三 十 棒  道 不 得 亦 三 十 
ZH_X73_1452_022:0334b09	棒。如何即得不受棒去。咄。雲山萬疊水潺湲。窣堵稜	022	棒  如 何 即 得 不 受 棒 去  咄  雲 山 萬 疊 水 潺 湲  窣 堵 稜 
ZH_X73_1452_022:0334b10	層頂如削。	022	層 頂 如 削  
ZH_X73_1452_022:0334b11	嘉靖初。蒲之萬固寺。背七里許。峰巒攢秀處。有古剎	022	嘉 靖 初  蒲 之 萬 固 寺  背 七 里 許  峰 巒 攢 秀 處  有 古 剎 
ZH_X73_1452_022:0334b12	曰讚嘆。其中老納義秀者。溫里人。精進敦實。日課阿	022	曰 讚 嘆  其 中 老 納 義 秀 者  溫 里 人  精 進 敦 實  日 課 阿 
ZH_X73_1452_022:0334b13	彌佛十萬餘聲。朝夕無閒。五十餘年矣。至於經行之	022	彌 佛 十 萬 餘 聲  朝 夕 無 閒  五 十 餘 年 矣  至 於 經 行 之 
ZH_X73_1452_022:0334b14	所。磚砌成漕。或穿及底。人試補之。久復成漕。今猶在	022	所  磚 砌 成 漕  或 穿 及 底  人 試 補 之  久 復 成 漕  今 猶 在 
ZH_X73_1452_022:0334b15	也。初有貧寒子。不能自活。來依秀。秀納之。久之見其	022	也  初 有 貧 寒 子  不 能 自 活  來 依 秀  秀 納 之  久 之 見 其 
ZH_X73_1452_022:0334b16	動靜弗佳。因呵曰。汝真賊也。無何果約其黨。乘夜擊	022	動 靜 弗 佳  因 呵 曰  汝 真 賊 也  無 何 果 約 其 黨  乘 夜 擊 
ZH_X73_1452_022:0334b17	秀。初擊秀稱佛聲猶洪。再擊稱佛聲弗斷。然亦微矣。	022	秀  初 擊 秀 稱 佛 聲 猶 洪  再 擊 稱 佛 聲 弗 斷  然 亦 微 矣  
ZH_X73_1452_022:0334b18	因死。亦當垂絕之際。佛聲不斷。至於股折。能跏趺而	022	因 死  亦 當 垂 絕 之 際  佛 聲 不 斷  至 於 股 折  能 跏 趺 而 
ZH_X73_1452_022:0334b19	逝。非五十年志氣堅強勁正。烏能至此。又有白居士	022	逝  非 五 十 年 志 氣 堅 強 勁 正  烏 能 至 此  又 有 白 居 士 
ZH_X73_1452_022:0334b20	者。亦往來蒲城。傭役得值。不擇僧俗。悉施與之。一日	022	者  亦 往 來 蒲 城  傭 役 得 值  不 擇 僧 俗  悉 施 與 之  一 日 
ZH_X73_1452_022:0334b21	灌園汲水。忽遺身心。鼻息乎絕。有老嫗不知其定。多	022	灌 園 汲 水  忽 遺 身 心  鼻 息 乎 絕  有 老 嫗 不 知 其 定  多 
ZH_X73_1452_022:0334b22	方強救之醒。七日。旋定如初。後遊陝。定於盩厔冷廟	022	方 強 救 之 醒  七 日  旋 定 如 初  後 遊 陝  定 於 盩 厔 冷 廟 
ZH_X73_1452_022:0334b23	中。將九十日。村人謂其死也而埋之。嗚呼。秀老精進	022	中  將 九 十 日  村 人 謂 其 死 也 而 埋 之  嗚 呼  秀 老 精 進 
ZH_X73_1452_022:0334b24	而取殺。居士禪定而活埋。皆多生夙殃也。	022	而 取 殺  居 士 禪 定 而 活 埋  皆 多 生 夙 殃 也  
ZH_X73_1452_022:0334c01	五祖演和尚。一日云。我這裡禪似個什麼。如人會作	022	五 祖 演 和 尚  一 日 云  我 這 裡 禪 似 個 什 麼  如 人 會 作 
ZH_X73_1452_022:0334c02	賊。止一子。其子一日忽問云。我爺死後。我却如何養	022	賊  止 一 子  其 子 一 日 忽 問 云  我 爺 死 後  我 却 如 何 養 
ZH_X73_1452_022:0334c03	家。須學個事業始得。其爺一夜引至巨室穿窬。入宅	022	家  須 學 個 事 業 始 得  其 爺 一 夜 引 至 巨 室 穿 窬  入 宅 
ZH_X73_1452_022:0334c04	開櫃。教兒子入其中取衣帛。兒纔入櫃即鎻却。父乃	022	開 櫃  教 兒 子 入 其 中 取 衣 帛  兒 纔 入 櫃 即 鎻 却  父 乃 
ZH_X73_1452_022:0334c05	尋先竇而去。其兒子在櫃中。計無所出。故作鼠嚙聲。	022	尋 先 竇 而 去  其 兒 子 在 櫃 中  計 無 所 出  故 作 鼠 嚙 聲  
ZH_X73_1452_022:0334c06	其家點燈開視。櫃纔開。賊兒聳身跳出。人不及措手。	022	其 家 點 燈 開 視  櫃 纔 開  賊 兒 聳 身 跳 出  人 不 及 措 手  
ZH_X73_1452_022:0334c07	得脫。隨趕至中路。賊兒忽見一井。乃推巨石投井中。	022	得 脫  隨 趕 至 中 路  賊 兒 忽 見 一 井  乃 推 巨 石 投 井 中  
ZH_X73_1452_022:0334c08	追人却於井中覓賊。兒直走歸家問爺。爺云。你且道	022	追 人 却 於 井 中 覓 賊  兒 直 走 歸 家 問 爺  爺 云  你 且 道 
ZH_X73_1452_022:0334c09	怎生得出。兒具說所以。爺云恁麼。却儘做得。萬曆丁	022	怎 生 得 出  兒 具 說 所 以  爺 云 恁 麼  却 儘 做 得  萬 曆 丁 
ZH_X73_1452_022:0334c10	亥冬。余結制蘆芽。禪餘無事。偶與主人妙師。閱及此	022	亥 冬  余 結 制 蘆 芽  禪 餘 無 事  偶 與 主 人 妙 師  閱 及 此 
ZH_X73_1452_022:0334c11	篇。妙師捧腹笑而淚下。余問何故若是。妙師曰。我笑	022	篇  妙 師 捧 腹 笑 而 淚 下  余 問 何 故 若 是  妙 師 曰  我 笑 
ZH_X73_1452_022:0334c12	中有痛。余又問。痛甚事。妙師曰。痛他父子情忘。始做	022	中 有 痛  余 又 問  痛 甚 事  妙 師 曰  痛 他 父 子 情 忘  始 做 
ZH_X73_1452_022:0334c13	得賊。余感妙師知言。故錄之。	022	得 賊  余 感 妙 師 知 言  故 錄 之  
ZH_X73_1452_022:0334c14	迦旃延有慧辯。善說法要。於大眾中。以解行稱第一。	022	迦 旃 延 有 慧 辯  善 說 法 要  於 大 眾 中  以 解 行 稱 第 一  
ZH_X73_1452_022:0334c15	常宴坐樹下。有外道來問曰。以我觀世人。但有此世。	022	常 宴 坐 樹 下  有 外 道 來 問 曰  以 我 觀 世 人  但 有 此 世  
ZH_X73_1452_022:0334c16	更無他世。可得然乎。迦旃延曰。今此日月。為天為人。	022	更 無 他 世  可 得 然 乎  迦 旃 延 曰  今 此 日 月  為 天 為 人  
ZH_X73_1452_022:0334c17	為此世。為他世耶。若無他世。則無日月矣。外道俛首。	022	為 此 世  為 他 世 耶  若 無 他 世  則 無 日 月 矣  外 道 俛 首  
ZH_X73_1452_022:0334c18	如是轉折幾十。而外道情枯智訖。遂歸依之。或者問	022	如 是 轉 折 幾 十  而 外 道 情 枯 智 訖  遂 歸 依 之  或 者 問 
ZH_X73_1452_022:0334c19	佛。迦旃延。富樓那皆有慧辯何故。佛曰。渠二人多生	022	佛  迦 旃 延  富 樓 那 皆 有 慧 辯 何 故  佛 曰  渠 二 人 多 生 
ZH_X73_1452_022:0334c20	修無我觀。故曰。修無我觀。何以得慧辯。佛曰。汝不見	022	修 無 我 觀  故 曰  修 無 我 觀  何 以 得 慧 辯  佛 曰  汝 不 見 
ZH_X73_1452_022:0334c21	鐘皷乎。本無心念。而隨叩隨應。以其內本空故也。問	022	鐘 皷 乎  本 無 心 念  而 隨 叩 隨 應  以 其 內 本 空 故 也  問 
ZH_X73_1452_022:0334c22	者始解。	022	者 始 解  
ZH_X73_1452_022:0334c23	嘉靖閒。夔州萬縣象鼻岩下。有一庵禪師。書華嚴經。	022	嘉 靖 閒  夔 州 萬 縣 象 鼻 岩 下  有 一 庵 禪 師  書 華 嚴 經  
ZH_X73_1452_022:0334c24	一日日暮。殘陽已沒。尚徐徐。書之不已。侍者報曰。日	022	一 日 日 暮  殘 陽 已 沒  尚 徐 徐  書 之 不 已  侍 者 報 曰  日 
ZH_X73_1452_022:0335a01	光久沒。何書經不止。禪師聞。則伸手不見指矣。嗚呼。	022	光 久 沒  何 書 經 不 止  禪 師 聞  則 伸 手 不 見 指 矣  嗚 呼  
ZH_X73_1452_022:0335a02	本有常光。無擇凡聖。瞥爾情生。暗相現前。余追思一	022	本 有 常 光  無 擇 凡 聖  瞥 爾 情 生  暗 相 現 前  余 追 思 一 
ZH_X73_1452_022:0335a03	庵之精誠。於書經之際。此光忽露。因綴之以偈曰。筆	022	庵 之 精 誠  於 書 經 之 際  此 光 忽 露  因 綴 之 以 偈 曰  筆 
ZH_X73_1452_022:0335a04	頭無火夜生光。了了徐書經幾行。幽鳥一聲啼綠樹。	022	頭 無 火 夜 生 光  了 了 徐 書 經 幾 行  幽 鳥 一 聲 啼 綠 樹  
ZH_X73_1452_022:0335a05	東風吹散百花香。此偈余忘之矣。適萬縣福城庵。行	022	東 風 吹 散 百 花 香  此 偈 余 忘 之 矣  適 萬 縣 福 城 庵  行 
ZH_X73_1452_022:0335a06	行上人。詣吳請華嚴經。聞余書法華於金壇。於見素	022	行 上 人  詣 吳 請 華 嚴 經  聞 余 書 法 華 於 金 壇  於 見 素 
ZH_X73_1452_022:0335a07	之墨光亭。特過信宿。燈下偶及此。予憬然。因再綴之	022	之 墨 光 亭  特 過 信 宿  燈 下 偶 及 此  予 憬 然  因 再 綴 之 
ZH_X73_1452_022:0335a08	以偈曰。萬縣吳門共一天。書經誰後復誰先。夜深偶	022	以 偈 曰  萬 縣 吳 門 共 一 天  書 經 誰 後 復 誰 先  夜 深 偶 
ZH_X73_1452_022:0335a09	舉陳公案。這段常光又現前。	022	舉 陳 公 案  這 段 常 光 又 現 前  
ZH_X73_1452_022:0335a10	松陵丁慈音。言及金剛經。應無所住而生其心句。師	022	松 陵 丁 慈 音  言 及 金 剛 經  應 無 所 住 而 生 其 心 句  師 
ZH_X73_1452_022:0335a11	拶之曰。如何是應無所住而生其心。丁生惘然。師曰。	022	拶 之 曰  如 何 是 應 無 所 住 而 生 其 心  丁 生 惘 然  師 曰  
ZH_X73_1452_022:0335a12	汝問我。我為汝說。丁生唯然。師忽擊几一下。問丁生	022	汝 問 我  我 為 汝 說  丁 生 唯 然  師 忽 擊 几 一 下  問 丁 生 
ZH_X73_1452_022:0335a13	聞否。答曰聞。師曰。此非而生其心。又問丁生。汝聞時	022	聞 否  答 曰 聞  師 曰  此 非 而 生 其 心  又 問 丁 生  汝 聞 時 
ZH_X73_1452_022:0335a14	是有心聞。無心聞。答曰。無心聞。師曰。此非應無所住。	022	是 有 心 聞  無 心 聞  答 曰  無 心 聞  師 曰  此 非 應 無 所 住  
ZH_X73_1452_022:0335a15	既而師復說一偈曰。木魚打得頻。怕痛忽生瞋。汝若	022	既 而 師 復 說 一 偈 曰  木 魚 打 得 頻  怕 痛 忽 生 瞋  汝 若 
ZH_X73_1452_022:0335a16	知痛處。禹門度金鱗(丁生名法鱗)。	022	知 痛 處  禹 門 度 金 鱗  丁 生 名 法 鱗   
ZH_X73_1452_022:0335a17	解易	022	解 易 
ZH_X73_1452_022:0335a18	先天有常。則後天何始。後天有常。則先天何復。唯先	022	先 天 有 常  則 後 天 何 始  後 天 有 常  則 先 天 何 復  唯 先 
ZH_X73_1452_022:0335a19	天無常。而後天始開。唯後天無常。而先天可復也。如	022	天 無 常  而 後 天 始 開  唯 後 天 無 常  而 先 天 可 復 也  如 
ZH_X73_1452_022:0335a20	伏羲未畫之先。豈無易哉。然非伏羲畫之。則天下不	022	伏 羲 未 畫 之 先  豈 無 易 哉  然 非 伏 羲 畫 之  則 天 下 不 
ZH_X73_1452_022:0335a21	知也。予讀蘇長公易解。乃知六十四卦。三百八十四	022	知 也  予 讀 蘇 長 公 易 解  乃 知 六 十 四 卦  三 百 八 十 四 
ZH_X73_1452_022:0335a22	爻。雖性情有殊。而無常則一也。何者。乾若有常。則終	022	爻  雖 性 情 有 殊  而 無 常 則 一 也  何 者  乾 若 有 常  則 終 
ZH_X73_1452_022:0335a23	為乾矣。離自何始。坤若有常。則終為坤矣。坎自何生。	022	為 乾 矣  離 自 何 始  坤 若 有 常  則 終 為 坤 矣  坎 自 何 生  
ZH_X73_1452_022:0335a24	故乾坤皆無常。而離坎生焉。至於一卦生八卦。一爻	022	故 乾 坤 皆 無 常  而 離 坎 生 焉  至 於 一 卦 生 八 卦  一 爻 
ZH_X73_1452_022:0335b01	生六十四爻。不本於無常。則其生也窮矣。此就遠取	022	生 六 十 四 爻  不 本 於 無 常  則 其 生 也 窮 矣  此 就 遠 取 
ZH_X73_1452_022:0335b02	諸物而言也。如近取諸身。則一身有四體。手與足也。	022	諸 物 而 言 也  如 近 取 諸 身  則 一 身 有 四 體  手 與 足 也  
ZH_X73_1452_022:0335b03	總手與足而數之。不過二十指。就一指觀之。可屈可	022	總 手 與 足 而 數 之  不 過 二 十 指  就 一 指 觀 之  可 屈 可 
ZH_X73_1452_022:0335b04	伸。若指有常。則屈伸之路塞矣。若屈伸有常。則指終	022	伸  若 指 有 常  則 屈 伸 之 路 塞 矣  若 屈 伸 有 常  則 指 終 
ZH_X73_1452_022:0335b05	不得復為指矣。吾以是知先天之易。初無有常。則後	022	不 得 復 為 指 矣  吾 以 是 知 先 天 之 易  初 無 有 常  則 後 
ZH_X73_1452_022:0335b06	天之路不窮也。後天之易無常。而先天之途。本自通	022	天 之 路 不 窮 也  後 天 之 易 無 常  而 先 天 之 途  本 自 通 
ZH_X73_1452_022:0335b07	也。苟性若有常。情何從生。情若有常。性何從明。唯性	022	也  苟 性 若 有 常  情 何 從 生  情 若 有 常  性 何 從 明  唯 性 
ZH_X73_1452_022:0335b08	無常。則道可為器也。唯情無常。則器可復為道也。聖	022	無 常  則 道 可 為 器 也  唯 情 無 常  則 器 可 復 為 道 也  聖 
ZH_X73_1452_022:0335b09	人知其然。所以即情而復性。而不廢耳目之用。即性	022	人 知 其 然  所 以 即 情 而 復 性  而 不 廢 耳 目 之 用  即 性 
ZH_X73_1452_022:0335b10	而攝情。而本無物我之累也。所以開物成務。多方變	022	而 攝 情  而 本 無 物 我 之 累 也  所 以 開 物 成 務  多 方 變 
ZH_X73_1452_022:0335b11	化。使天下沾其化。而情消性復者。如春陽之在萬物。	022	化  使 天 下 沾 其 化  而 情 消 性 復 者  如 春 陽 之 在 萬 物  
ZH_X73_1452_022:0335b12	物無不化也。如嚴冬之藏萬物。物無不復也。然易有	022	物 無 不 化 也  如 嚴 冬 之 藏 萬 物  物 無 不 復 也  然 易 有 
ZH_X73_1452_022:0335b13	理事焉。性情焉。卦爻焉。三者體同而名異。何哉。所在	022	理 事 焉  性 情 焉  卦 爻 焉  三 者 體 同 而 名 異  何 哉  所 在 
ZH_X73_1452_022:0335b14	因時之稱謂異也。苟神而明之。理可以為事。事可以	022	因 時 之 稱 謂 異 也  苟 神 而 明 之  理 可 以 為 事  事 可 以 
ZH_X73_1452_022:0335b15	為理。則性與情。卦與爻。獨不可以相易乎哉。如易之	022	為 理  則 性 與 情  卦 與 爻  獨 不 可 以 相 易 乎 哉  如 易 之 
ZH_X73_1452_022:0335b16	數。爻情是也。如易之理。卦性是也。數明。則吉凶消長	022	數  爻 情 是 也  如 易 之 理  卦 性 是 也  數 明  則 吉 凶 消 長 
ZH_X73_1452_022:0335b17	之機。在我而不在造物也。理通。則卷萬而藏一。雖鬼	022	之 機  在 我 而 不 在 造 物 也  理 通  則 卷 萬 而 藏 一  雖 鬼 
ZH_X73_1452_022:0335b18	神之靈。陰陽之妙。亦莫吾陶鑄也。	022	神 之 靈  陰 陽 之 妙  亦 莫 吾 陶 鑄 也  
ZH_X73_1452_022:0335b19	卦名大有。蓋一陰而居尊位。備有信順尚賢之三德。	022	卦 名 大 有  蓋 一 陰 而 居 尊 位  備 有 信 順 尚 賢 之 三 德  
ZH_X73_1452_022:0335b20	而羣陽心服。自歸之。故名大有也。唯初九。處遠而不	022	而 羣 陽 心 服  自 歸 之  故 名 大 有 也  唯 初 九  處 遠 而 不 
ZH_X73_1452_022:0335b21	能通五。故若有害也九二。位與五應。陽以柔通。三以	022	能 通 五  故 若 有 害 也 九 二  位 與 五 應  陽 以 柔 通  三 以 
ZH_X73_1452_022:0335b22	陽居陽位。勢可以通天子。復有上九冥而援之。則其	022	陽 居 陽 位  勢 可 以 通 天 子  復 有 上 九 冥 而 援 之  則 其 
ZH_X73_1452_022:0335b23	通上。豈不易哉。四則近五。而三又非強梁者。則專而	022	通 上  豈 不 易 哉  四 則 近 五  而 三 又 非 強 梁 者  則 專 而 
ZH_X73_1452_022:0335b24	附五矣。而五自知。柔不能獨立。得上九而附之。五既	022	附 五 矣  而 五 自 知  柔 不 能 獨 立  得 上 九 而 附 之  五 既 
ZH_X73_1452_022:0335c01	附上。又能容四與三二。乃本配專輔五。而不憚勞。可	022	附 上  又 能 容 四 與 三 二  乃 本 配 專 輔 五  而 不 憚 勞  可 
ZH_X73_1452_022:0335c02	信也。以此觀之。初九雖則處遠。其陰被五之德厚矣。	022	信 也  以 此 觀 之  初 九 雖 則 處 遠  其 陰 被 五 之 德 厚 矣  
ZH_X73_1452_022:0335c03	未有被其厚德。而不懷報者也。予以是知。一陰五陽。	022	未 有 被 其 厚 德  而 不 懷 報 者 也  予 以 是 知  一 陰 五 陽  
ZH_X73_1452_022:0335c04	而陽服其信順尚賢之德。併甘心為其用也。不亦宜	022	而 陽 服 其 信 順 尚 賢 之 德  併 甘 心 為 其 用 也  不 亦 宜 
ZH_X73_1452_022:0335c05	乎。	022	乎  
ZH_X73_1452_022:0335c06	我觀易之噬嗑。乃知人之情。若水火也。蓋水不至下。	022	我 觀 易 之 噬 嗑  乃 知 人 之 情  若 水 火 也  蓋 水 不 至 下  
ZH_X73_1452_022:0335c07	則不止也。火不至空。亦不止也。以下與空。水火之極	022	則 不 止 也  火 不 至 空  亦 不 止 也  以 下 與 空  水 火 之 極 
ZH_X73_1452_022:0335c08	也。如噬嗑之初九。惡六二之乘已也。怒而噬之。由膚	022	也  如 噬 嗑 之 初 九  惡 六 二 之 乘 已 也  怒 而 噬 之  由 膚 
ZH_X73_1452_022:0335c09	而至鼻。而六二以至柔之德自持。以中正之道自安。	022	而 至 鼻  而 六 二 以 至 柔 之 德 自 持  以 中 正 之 道 自 安  
ZH_X73_1452_022:0335c10	恬不為介意。然終非初九之福也。故天道。損有餘而	022	恬 不 為 介 意  然 終 非 初 九 之 福 也  故 天 道  損 有 餘 而 
ZH_X73_1452_022:0335c11	矜不足也。又六三之惡九四乘已也。亦怒而噬之。是	022	矜 不 足 也  又 六 三 之 惡 九 四 乘 已 也  亦 怒 而 噬 之  是 
ZH_X73_1452_022:0335c12	不知九四六五。皆至堅而難噬者也。六三由是而力	022	不 知 九 四 六 五  皆 至 堅 而 難 噬 者 也  六 三 由 是 而 力 
ZH_X73_1452_022:0335c13	窮矣。然九四六五。不推六三之力窮。亦併力噬之。則	022	窮 矣  然 九 四 六 五  不 推 六 三 之 力 窮  亦 併 力 噬 之  則 
ZH_X73_1452_022:0335c14	六三也。欲敵之則力不勝。欲安之則心不甘。唯懷毒	022	六 三 也  欲 敵 之 則 力 不 勝  欲 安 之 則 心 不 甘  唯 懷 毒 
ZH_X73_1452_022:0335c15	而已。然則六三之力窮。乃九四六五之福也。九四六	022	而 已  然 則 六 三 之 力 窮  乃 九 四 六 五 之 福 也  九 四 六 
ZH_X73_1452_022:0335c16	五皆堅而難噬。則又六三之福也。而六三得福不知。	022	五 皆 堅 而 難 噬  則 又 六 三 之 福 也  而 六 三 得 福 不 知  
ZH_X73_1452_022:0335c17	唯懷毒焉。可謂愚而陋矣。若九四六五。果知六三之	022	唯 懷 毒 焉  可 謂 愚 而 陋 矣  若 九 四 六 五  果 知 六 三 之 
ZH_X73_1452_022:0335c18	有毒。噬而能止。則九四六五。得福亦多矣。唯上九也。	022	有 毒  噬 而 能 止  則 九 四 六 五  得 福 亦 多 矣  唯 上 九 也  
ZH_X73_1452_022:0335c19	處噬之終。不知戒。而以噬為事。則處終者。凡噬之禍。	022	處 噬 之 終  不 知 戒  而 以 噬 為 事  則 處 終 者  凡 噬 之 禍  
ZH_X73_1452_022:0335c20	並歸之矣。其荷校滅耳。不亦宜乎。嗚呼。唯君子玩象	022	並 歸 之 矣  其 荷 校 滅 耳  不 亦 宜 乎  嗚 呼  唯 君 子 玩 象 
ZH_X73_1452_022:0335c21	而得意。得意而知戒。持理而折情。情折而理充。理充	022	而 得 意  得 意 而 知 戒  持 理 而 折 情  情 折 而 理 充  理 充 
ZH_X73_1452_022:0335c22	而日造乎無我之域。故有犯而能容。容則大。大則無	022	而 日 造 乎 無 我 之 域  故 有 犯 而 能 容  容 則 大  大 則 無 
ZH_X73_1452_022:0335c23	外。無外。則天地萬物皆可以範圍之。豈可當噬嗑時。	022	外  無 外  則 天 地 萬 物 皆 可 以 範 圍 之  豈 可 當 噬 嗑 時  
ZH_X73_1452_022:0335c24	我無術以禦之哉。	022	我 無 術 以 禦 之 哉  
ZH_X73_1452_022:0336a01	夫井不自井。由人而井。故井雖不可改。而可夷也。然	022	夫 井 不 自 井  由 人 而 井  故 井 雖 不 可 改  而 可 夷 也  然 
ZH_X73_1452_022:0336a02	井不自夷。亦由人而夷。即此觀之。井夷不夷。井潔不	022	井 不 自 夷  亦 由 人 而 夷  即 此 觀 之  井 夷 不 夷  井 潔 不 
ZH_X73_1452_022:0336a03	潔。皆由人而已。井何預哉。故井無得喪。而人有往來。	022	潔  皆 由 人 而 已  井 何 預 哉  故 井 無 得 喪  而 人 有 往 來  
ZH_X73_1452_022:0336a04	汔至則瓶入井而未得水。未繘則瓶得水而未出井。	022	汔 至 則 瓶 入 井 而 未 得 水  未 繘 則 瓶 得 水 而 未 出 井  
ZH_X73_1452_022:0336a05	如繘而出井。則有功而無凶。未出井而羸其瓶。則有	022	如 繘 而 出 井  則 有 功 而 無 凶  未 出 井 而 羸 其 瓶  則 有 
ZH_X73_1452_022:0336a06	凶而無吉也。然皆存乎人。不由乎井。井唯應之而已。	022	凶 而 無 吉 也  然 皆 存 乎 人  不 由 乎 井  井 唯 應 之 而 已  
ZH_X73_1452_022:0336a07	又卦不自卦。合六爻而後有卦。爻亦不自爻。分一卦	022	又 卦 不 自 卦  合 六 爻 而 後 有 卦  爻 亦 不 自 爻  分 一 卦 
ZH_X73_1452_022:0336a08	而後有爻。然合六爻而為卦。則心在而情不存矣。分	022	而 後 有 爻  然 合 六 爻 而 為 卦  則 心 在 而 情 不 存 矣  分 
ZH_X73_1452_022:0336a09	一卦而為六爻。則情在而心不存矣。夫情果有情哉。	022	一 卦 而 為 六 爻  則 情 在 而 心 不 存 矣  夫 情 果 有 情 哉  
ZH_X73_1452_022:0336a10	心果有心哉。但應物而有累。則謂之情。應物而無累。	022	心 果 有 心 哉  但 應 物 而 有 累  則 謂 之 情  應 物 而 無 累  
ZH_X73_1452_022:0336a11	則謂之心。故情與心。名焉而已。若其實也。亦存乎其	022	則 謂 之 心  故 情 與 心  名 焉 而 已  若 其 實 也  亦 存 乎 其 
ZH_X73_1452_022:0336a12	人耳。故曰。周流六虗。上下無常。無常者情也。六虗者	022	人 耳  故 曰  周 流 六 虗  上 下 無 常  無 常 者 情 也  六 虗 者 
ZH_X73_1452_022:0336a13	爻也。爻乃虗位。忽吉忽凶。皆情之所致。故曰。吉凶以	022	爻 也  爻 乃 虗 位  忽 吉 忽 凶  皆 情 之 所 致  故 曰  吉 凶 以 
ZH_X73_1452_022:0336a14	情遷。設一心不生。六虗不遊。則應物而累。與無累者	022	情 遷  設 一 心 不 生  六 虗 不 遊  則 應 物 而 累  與 無 累 者 
ZH_X73_1452_022:0336a15	全矣。全則謂之卦。卦則無我而靈者寓焉。爻則有我	022	全 矣  全 則 謂 之 卦  卦 則 無 我 而 靈 者 寓 焉  爻 則 有 我 
ZH_X73_1452_022:0336a16	而昧者寓焉。心則又寓乎卦爻之閒。故可以統情性。	022	而 昧 者 寓 焉  心 則 又 寓 乎 卦 爻 之 閒  故 可 以 統 情 性  
ZH_X73_1452_022:0336a17	統。通也。蓋善用其心。則情通而非有。性通而非無。故	022	統  通 也  蓋 善 用 其 心  則 情 通 而 非 有  性 通 而 非 無  故 
ZH_X73_1452_022:0336a18	老龐曰。但願空諸所有。甚勿實諸所無。良有以也。	022	老 龐 曰  但 願 空 諸 所 有  甚 勿 實 諸 所 無  良 有 以 也  
ZH_X73_1452_022:0336a19	艮其背不獲其身。行其庭不見其人。此十四字。本一	022	艮 其 背 不 獲 其 身  行 其 庭 不 見 其 人  此 十 四 字  本 一 
ZH_X73_1452_022:0336a20	義耳。蓋人之有我。以有身也。身之有人。以相待也。身	022	義 耳  蓋 人 之 有 我  以 有 身 也  身 之 有 人  以 相 待 也  身 
ZH_X73_1452_022:0336a21	既不獲。誰復我名。我既無我。人又誰見。吾故曰。此十	022	既 不 獲  誰 復 我 名  我 既 無 我  人 又 誰 見  吾 故 曰  此 十 
ZH_X73_1452_022:0336a22	四字是一義也。	022	四 字 是 一 義 也  
ZH_X73_1452_022:0336a23	咸之四爻。吾知之矣。如有心而應之。終不甚光大也。	022	咸 之 四 爻  吾 知 之 矣  如 有 心 而 應 之  終 不 甚 光 大 也  
ZH_X73_1452_022:0336a24	無心而聽天。則未光者。亦光大也。噫。吾纔生心。則性	022	無 心 而 聽 天  則 未 光 者  亦 光 大 也  噫  吾 纔 生 心  則 性 
ZH_X73_1452_022:0336b01	變而為情矣。性無我而靈。故能通天下之情。情通則	022	變 而 為 情 矣  性 無 我 而 靈  故 能 通 天 下 之 情  情 通 則 
ZH_X73_1452_022:0336b02	無事不吉。不通則有我而滯。故以之圖事。吉亦變凶	022	無 事 不 吉  不 通 則 有 我 而 滯  故 以 之 圖 事  吉 亦 變 凶 
ZH_X73_1452_022:0336b03	也。	022	也  
ZH_X73_1452_022:0336b04	一日文待者。問余咸艮之旨。余將拄杖擉其足。失聲	022	一 日 文 待 者  問 余 咸 艮 之 旨  余 將 拄 杖 擉 其 足  失 聲 
ZH_X73_1452_022:0336b05	呌疼。余徵之曰。汝知咸艮之旨乎對曰弗知。余復示	022	呌 疼  余 徵 之 曰  汝 知 咸 艮 之 旨 乎 對 曰 弗 知  余 復 示 
ZH_X73_1452_022:0336b06	之曰。汝知之乎。汝若不虗。擉即不應。汝若不止。擉亦	022	之 曰  汝 知 之 乎  汝 若 不 虗  擉 即 不 應  汝 若 不 止  擉 亦 
ZH_X73_1452_022:0336b07	不知。唯止資虗。所以應之不窮。唯虗資止。所以智之	022	不 知  唯 止 資 虗  所 以 應 之 不 窮  唯 虗 資 止  所 以 智 之 
ZH_X73_1452_022:0336b08	不倦。所謂咸艮者。在於日用。非在語言文字也。	022	不 倦  所 謂 咸 艮 者  在 於 日 用  非 在 語 言 文 字 也  
ZH_X73_1452_022:0336b09	智鑑曰。一心不生。萬法無咎。廬山曰。一微涉動境。成	022	智 鑑 曰  一 心 不 生  萬 法 無 咎  廬 山 曰  一 微 涉 動 境  成 
ZH_X73_1452_022:0336b10	此頺山勢。予聞二老之言久矣。然終不大明了。及讀	022	此 頺 山 勢  予 聞 二 老 之 言 久 矣  然 終 不 大 明 了  及 讀 
ZH_X73_1452_022:0336b11	易至漸卦。始於二老之言。了無所疑。蓋卦寓性。爻寓	022	易 至 漸 卦  始 於 二 老 之 言  了 無 所 疑  蓋 卦 寓 性  爻 寓 
ZH_X73_1452_022:0336b12	情。如一心不生。萬法無咎者。即卦之意也。如一微涉	022	情  如 一 心 不 生  萬 法 無 咎 者  即 卦 之 意 也  如 一 微 涉 
ZH_X73_1452_022:0336b13	動靜。成此頺山勢者。即爻之意也。大都一心不生。則	022	動 靜  成 此 頺 山 勢 者  即 爻 之 意 也  大 都 一 心 不 生  則 
ZH_X73_1452_022:0336b14	吉凶無地。一微涉動。則吉凶生矣。故漸之六爻。一微	022	吉 凶 無 地  一 微 涉 動  則 吉 凶 生 矣  故 漸 之 六 爻  一 微 
ZH_X73_1452_022:0336b15	未涉之初。有其位而無其人。一微涉動之後。則有是	022	未 涉 之 初  有 其 位 而 無 其 人  一 微 涉 動 之 後  則 有 是 
ZH_X73_1452_022:0336b16	位而有是人矣。唐李長者以漸卦六爻。寓十信升進	022	位 而 有 是 人 矣  唐 李 長 者 以 漸 卦 六 爻  寓 十 信 升 進 
ZH_X73_1452_022:0336b17	之意。蓋十信自初至十。皆以生滅心。聞法悟解。以解	022	之 意  蓋 十 信 自 初 至 十  皆 以 生 滅 心  聞 法 悟 解  以 解 
ZH_X73_1452_022:0336b18	始染。尚屬生滅。未入無生滅位。至入初住。則分得無	022	始 染  尚 屬 生 滅  未 入 無 生 滅 位  至 入 初 住  則 分 得 無 
ZH_X73_1452_022:0336b19	生滅矣。	022	生 滅 矣  
ZH_X73_1452_022:0336b20	予讀易繫辭。至在天成象。在地成形。變化現矣。處覺	022	予 讀 易 繫 辭  至 在 天 成 象  在 地 成 形  變 化 現 矣  處 覺 
ZH_X73_1452_022:0336b21	象與形。皆在在之籧廬。而非在在象象形形者也。如	022	象 與 形  皆 在 在 之 籧 廬  而 非 在 在 象 象 形 形 者 也  如 
ZH_X73_1452_022:0336b22	得在在象象形形者。則象象形形一指之屈伸耳。噫。	022	得 在 在 象 象 形 形 者  則 象 象 形 形 一 指 之 屈 伸 耳  噫  
ZH_X73_1452_022:0336b23	金之未銷也。塊然而已。及其既銷也。則融然而已。然	022	金 之 未 銷 也  塊 然 而 已  及 其 既 銷 也  則 融 然 而 已  然 
ZH_X73_1452_022:0336b24	外塊然而求融然。外融然而求塊然。吾知神聖。亦無	022	外 塊 然 而 求 融 然  外 融 然 而 求 塊 然  吾 知 神 聖  亦 無 
ZH_X73_1452_022:0336c01	如之何也。	022	如 之 何 也  
ZH_X73_1452_022:0336c02	予觀易至泰卦。不覺掩卷長歎久之。夫大壯之與夬	022	予 觀 易 至 泰 卦  不 覺 掩 卷 長 歎 久 之  夫 大 壯 之 與 夬 
ZH_X73_1452_022:0336c03	卦。當是時也。小人愈衰。而君子愈盛矣。然而聖人獨	022	卦  當 是 時 也  小 人 愈 衰  而 君 子 愈 盛 矣  然 而 聖 人 獨 
ZH_X73_1452_022:0336c04	安夫泰者。以為世之小人。不可勝盡。必欲迫而逐之。	022	安 夫 泰 者  以 為 世 之 小 人  不 可 勝 盡  必 欲 迫 而 逐 之  
ZH_X73_1452_022:0336c05	使其窮而無歸。其勢必至於爭。爭則勝負之勢。未有	022	使 其 窮 而 無 歸  其 勢 必 至 於 爭  爭 則 勝 負 之 勢  未 有 
ZH_X73_1452_022:0336c06	決焉。不若獨安乎泰。使君子常居中而制其命。而小	022	決 焉  不 若 獨 安 乎 泰  使 君 子 常 居 中 而 制 其 命  而 小 
ZH_X73_1452_022:0336c07	人在外不為無措。然後君子之患。無由而起。噫。聖人	022	人 在 外 不 為 無 措  然 後 君 子 之 患  無 由 而 起  噫  聖 人 
ZH_X73_1452_022:0336c08	之見遠矣。後世君子。不體聖人之意。一得其位。必欲	022	之 見 遠 矣  後 世 君 子  不 體 聖 人 之 意  一 得 其 位  必 欲 
ZH_X73_1452_022:0336c09	盡逐小人。飽快所懷。殊不知君子小人邪正不同。固	022	盡 逐 小 人  飽 快 所 懷  殊 不 知 君 子 小 人 邪 正 不 同  固 
ZH_X73_1452_022:0336c10	雖天淵。然而共以天地為父母。天地之於子也。賢不	022	雖 天 淵  然 而 共 以 天 地 為 父 母  天 地 之 於 子 也  賢 不 
ZH_X73_1452_022:0336c11	肖豈不自知哉。知而容之。以為既生之矣。以其不肖	022	肖 豈 不 自 知 哉  知 而 容 之  以 為 既 生 之 矣  以 其 不 肖 
ZH_X73_1452_022:0336c12	而逐之。則父母之心。亦有所不忍也。但當使賢者制	022	而 逐 之  則 父 母 之 心  亦 有 所 不 忍 也  但 當 使 賢 者 制 
ZH_X73_1452_022:0336c13	其命。不肖者聽其令。則君子不失包荒之度。而小人	022	其 命  不 肖 者 聽 其 令  則 君 子 不 失 包 荒 之 度  而 小 人 
ZH_X73_1452_022:0336c14	亦得以遂其所生。若必欲盡逐小人。而都用君子。雖	022	亦 得 以 遂 其 所 生  若 必 欲 盡 逐 小 人  而 都 用 君 子  雖 
ZH_X73_1452_022:0336c15	聖人復生。不能行也。知不能行而強行之。謂之悖天	022	聖 人 復 生  不 能 行 也  知 不 能 行 而 強 行 之  謂 之 悖 天 
ZH_X73_1452_022:0336c16	之民。苟使其人。得其位。行其志。而國家元氣。不至大	022	之 民  苟 使 其 人  得 其 位  行 其 志  而 國 家 元 氣  不 至 大 
ZH_X73_1452_022:0336c17	壞。蒼生不受其荼毒。未之有也。	022	壞  蒼 生 不 受 其 荼 毒  未 之 有 也  
ZH_X73_1452_022:0336c18	銘	022	銘 
ZH_X73_1452_022:0336c19	樊城仁王寺建大雄殿碑銘	022	樊 城 仁 王 寺 建 大 雄 殿 碑 銘 
ZH_X73_1452_022:0336c20	蓋聞西方般若。一名而含多義。中國無一名多義之	022	蓋 聞 西 方 般 若  一 名 而 含 多 義  中 國 無 一 名 多 義 之 
ZH_X73_1452_022:0336c21	名。以翻譯之故。存梵而略華也。般若。有文字。有觀照。	022	名  以 翻 譯 之 故  存 梵 而 略 華 也  般 若  有 文 字  有 觀 照  
ZH_X73_1452_022:0336c22	有實相。三者同名實異。苟得其實。名豈能淆。又般若	022	有 實 相  三 者 同 名 實 異  苟 得 其 實  名 豈 能 淆  又 般 若 
ZH_X73_1452_022:0336c23	有八部。惟仁王般若。乃波斯匿王。首問釋迦如來。護	022	有 八 部  惟 仁 王 般 若  乃 波 斯 匿 王  首 問 釋 迦 如 來  護 
ZH_X73_1452_022:0336c24	國祐民之法。波斯匿。又名月光。月光所問之經。總八	022	國 祐 民 之 法  波 斯 匿  又 名 月 光  月 光 所 問 之 經  總 八 
ZH_X73_1452_022:0337a01	千餘言。言言本於五忍。而五忍之立。蓋凡有國有家	022	千 餘 言  言 言 本 於 五 忍  而 五 忍 之 立  蓋 凡 有 國 有 家 
ZH_X73_1452_022:0337a02	者。不以為前茅。則七大不祥。相繼而起。不祥起。復不	022	者  不 以 為 前 茅  則 七 大 不 祥  相 繼 而 起  不 祥 起  復 不 
ZH_X73_1452_022:0337a03	以五忍禦之。則社稷亡矣。又梵云般若。此翻智慧。良	022	以 五 忍 禦 之  則 社 稷 亡 矣  又 梵 云 般 若  此 翻 智 慧  良 
ZH_X73_1452_022:0337a04	以一切不祥。皆生於愚癡。故君愚癡則失臣。臣愚癡	022	以 一 切 不 祥  皆 生 於 愚 癡  故 君 愚 癡 則 失 臣  臣 愚 癡 
ZH_X73_1452_022:0337a05	則不忠。父愚癡則不慈。子愚癡則不孝。桀紂幽厲。愚	022	則 不 忠  父 愚 癡 則 不 慈  子 愚 癡 則 不 孝  桀 紂 幽 厲  愚 
ZH_X73_1452_022:0337a06	癡之尤也。堯舜夷惠。智慧之首也。襄陽府樊城。仁王	022	癡 之 尤 也  堯 舜 夷 惠  智 慧 之 首 也  襄 陽 府 樊 城  仁 王 
ZH_X73_1452_022:0337a07	寺。建自宋景定閒。迄國朝中廢。而楚唐襄三王。僉謂	022	寺  建 自 宋 景 定 閒  迄 國 朝 中 廢  而 楚 唐 襄 三 王  僉 謂 
ZH_X73_1452_022:0337a08	寺以仁王名必有謂。既而訪之高人勝士。乃知名本	022	寺 以 仁 王 名 必 有 謂  既 而 訪 之 高 人 勝 士  乃 知 名 本 
ZH_X73_1452_022:0337a09	於經。於是併力重建。適逢世廟龍飛漢水。易名仁皇	022	於 經  於 是 併 力 重 建  適 逢 世 廟 龍 飛 漢 水  易 名 仁 皇 
ZH_X73_1452_022:0337a10	焉。萬曆辛卯。屬有不淨。火龍怒而浴之。殿廡灰燼。而	022	焉  萬 曆 辛 卯  屬 有 不 淨  火 龍 怒 而 浴 之  殿 廡 灰 燼  而 
ZH_X73_1452_022:0337a11	楚唐襄三府主。以為茲寺也。我先王所建。於是復并	022	楚 唐 襄 三 府 主  以 為 茲 寺 也  我 先 王 所 建  於 是 復 并 
ZH_X73_1452_022:0337a12	建之。嗚呼。波斯匿王為五天之長。不以出世法為問。	022	建 之  嗚 呼  波 斯 匿 王 為 五 天 之 長  不 以 出 世 法 為 問  
ZH_X73_1452_022:0337a13	而問世法護國祐民之具。苟非夙植善本。有大智慧。	022	而 問 世 法 護 國 祐 民 之 具  苟 非 夙 植 善 本  有 大 智 慧  
ZH_X73_1452_022:0337a14	豈能即世閒法。而明出世法哉。經以仁王名。蓋旌其	022	豈 能 即 世 閒 法  而 明 出 世 法 哉  經 以 仁 王 名  蓋 旌 其 
ZH_X73_1452_022:0337a15	德也。而楚唐襄三王。亦並夙植善本。繼月光之業。而	022	德 也  而 楚 唐 襄 三 王  亦 並 夙 植 善 本  繼 月 光 之 業  而 
ZH_X73_1452_022:0337a16	世為金湯。豈偶然乎。殿成。禪客乾公從余問訊曰。寺	022	世 為 金 湯  豈 偶 然 乎  殿 成  禪 客 乾 公 從 余 問 訊 曰  寺 
ZH_X73_1452_022:0337a17	不幸而火浴之。又幸楚唐襄三令主。不忽祖宗之志。	022	不 幸 而 火 浴 之  又 幸 楚 唐 襄 三 令 主  不 忽 祖 宗 之 志  
ZH_X73_1452_022:0337a18	復同鼎建。敢乞先生一言。光三主之德。予曰。某人微	022	復 同 鼎 建  敢 乞 先 生 一 言  光 三 主 之 德  予 曰  某 人 微 
ZH_X73_1452_022:0337a19	言輕。曷敢當此。且楚才地。顧擕布鼓於雷門。公愀然	022	言 輕  曷 敢 當 此  且 楚 才 地  顧 擕 布 鼓 於 雷 門  公 愀 然 
ZH_X73_1452_022:0337a20	久之。復率住持等眾。再問訊曰。敘事記土木。不無其	022	久 之  復 率 住 持 等 眾  再 問 訊 曰  敘 事 記 土 木  不 無 其 
ZH_X73_1452_022:0337a21	人。若夫考名審實。暢般若之玄旨。非師筆恐不大快。	022	人  若 夫 考 名 審 實  暢 般 若 之 玄 旨  非 師 筆 恐 不 大 快  
ZH_X73_1452_022:0337a22	余曰諾。夫心外無法。文字性離。文字性離。則觀照微	022	余 曰 諾  夫 心 外 無 法  文 字 性 離  文 字 性 離  則 觀 照 微 
ZH_X73_1452_022:0337a23	密。觀照微密。則所謂無思而契同者。得非實相而何。	022	密  觀 照 微 密  則 所 謂 無 思 而 契 同 者  得 非 實 相 而 何  
ZH_X73_1452_022:0337a24	大哉般若。一名多義。孔得之而治六經。述春秋。老得	022	大 哉 般 若  一 名 多 義  孔 得 之 而 治 六 經  述 春 秋  老 得 
ZH_X73_1452_022:0337b01	之而二篇作。子得之而立論。王通得之而作經。李翱	022	之 而 二 篇 作  子 得 之 而 立 論  王 通 得 之 而 作 經  李 翱 
ZH_X73_1452_022:0337b02	得之著復性之書。新建得之揭良知之訓。雖然。有真	022	得 之 著 復 性 之 書  新 建 得 之 揭 良 知 之 訓  雖 然  有 真 
ZH_X73_1452_022:0337b03	般若。有似般若。真般若者。了色即空。了空即色。故不	022	般 若  有 似 般 若  真 般 若 者  了 色 即 空  了 空 即 色  故 不 
ZH_X73_1452_022:0337b04	死於枯稿。不蕩於情波。了知而修。故修無所修。以修	022	死 於 枯 稿  不 蕩 於 情 波  了 知 而 修  故 修 無 所 修  以 修 
ZH_X73_1452_022:0337b05	無所修。所以當境緣順逆之衝。習染消。而我無所修	022	無 所 修  所 以 當 境 緣 順 逆 之 衝  習 染 消  而 我 無 所 修 
ZH_X73_1452_022:0337b06	也。似般若。則解而不精。忽修以逞見。一旦危疑交至。	022	也  似 般 若  則 解 而 不 精  忽 修 以 逞 見  一 旦 危 疑 交 至  
ZH_X73_1452_022:0337b07	解失而氣喪。境奪識情。事敗醜布。遺笑千古。此逞相	022	解 失 而 氣 喪  境 奪 識 情  事 敗 醜 布  遺 笑 千 古  此 逞 相 
ZH_X73_1452_022:0337b08	似般若之咎也。凡一切黑白。倘有志於般若者。苟不	022	似 般 若 之 咎 也  凡 一 切 黑 白  倘 有 志 於 般 若 者  苟 不 
ZH_X73_1452_022:0337b09	能精義入神以致用。不惟負我迦文聖人。實負波斯	022	能 精 義 入 神 以 致 用  不 惟 負 我 迦 文 聖 人  實 負 波 斯 
ZH_X73_1452_022:0337b10	匿王。與夫楚唐。襄三王。世世金湯建寺之德。銘曰。寺	022	匿 王  與 夫 楚 唐  襄 三 王  世 世 金 湯 建 寺 之 德  銘 曰  寺 
ZH_X73_1452_022:0337b11	名仁王。緣起月光。五忍之立。立銷不祥。自西而東。法	022	名 仁 王  緣 起 月 光  五 忍 之 立  立 銷 不 祥  自 西 而 東  法 
ZH_X73_1452_022:0337b12	傳華中。襄陽樊城。是有禪宮。宋景定閒。實始創焉。綿	022	傳 華 中  襄 陽 樊 城  是 有 禪 宮  宋 景 定 閒  實 始 創 焉  綿 
ZH_X73_1452_022:0337b13	歷既久。三王扶顛。子孫繼護。金湯彌堅。龍飛漢水。仁	022	歷 既 久  三 王 扶 顛  子 孫 繼 護  金 湯 彌 堅  龍 飛 漢 水  仁 
ZH_X73_1452_022:0337b14	皇易題。堯天佛日。萬古光輝。般若一名。多義所存。檢	022	皇 易 題  堯 天 佛 日  萬 古 光 輝  般 若 一 名  多 義 所 存  檢 
ZH_X73_1452_022:0337b15	名審實。妙不可言。密在汝邊。在我即粗。離我我所。翠	022	名 審 實  妙 不 可 言  密 在 汝 邊  在 我 即 粗  離我我所  翠 
ZH_X73_1452_022:0337b16	竹真如。火龍浴之。殿堂灰飛。三王併建。波斯之遺。予	022	竹 真 如  火 龍 浴 之  殿 堂 灰 飛  三 王 併 建  波 斯 之 遺  予 
ZH_X73_1452_022:0337b17	願吾曹。顧披方袍。戒根清淨。地產靈苗。鬼神呵護。梵	022	願 吾 曹  顧 披 方 袍  戒 根 清 淨  地 產 靈 苗  鬼 神 呵 護  梵 
ZH_X73_1452_022:0337b18	剎堅牢。晨昏祝聖。地久天長。舜田秀實。覺樹花香。世	022	剎 堅 牢  晨 昏 祝 聖  地 久 天 長  舜 田 秀 實  覺 樹 花 香  世 
ZH_X73_1452_022:0337b19	出世法。光洞八荒。凡有心者。根塵頓忘。靈燄熾然。共	022	出 世 法  光 洞 八 荒  凡 有 心 者  根 塵 頓 忘  靈 燄 熾 然  共 
ZH_X73_1452_022:0337b20	徹真常。	022	徹 真 常  
ZH_X73_1452_022:0337b21	足軒銘(有引)	022	足 軒 銘  有 引  
ZH_X73_1452_022:0337b22	夫大道。不癡無夢。夢非獨有。以癡為媒。遡流窮源。	022	夫 大 道  不 癡 無 夢  夢 非 獨 有  以 癡 為 媒  遡 流 窮 源  
ZH_X73_1452_022:0337b23	本末洞悉。順而不返。狼頓有無。是以善觀者。富有	022	本 末 洞 悉  順 而 不 返  狼 頓 有 無  是 以 善 觀 者  富 有 
ZH_X73_1452_022:0337b24	天下而無受。貧等餓夫而有餘。故小人絕窺上之	022	天 下 而 無 受  貧 等 餓 夫 而 有 餘  故 小 人 絕 窺 上 之 
ZH_X73_1452_022:0337c01	心。君子無多求之玷。置三才於末世。發大曉於重	022	心  君 子 無 多 求 之 玷  置 三 才 於 末 世  發 大 曉 於 重 
ZH_X73_1452_022:0337c02	昏。出者若魚投春海。處者如獸老雲山。禮樂用而	022	昏  出 者 若 魚 投 春 海  處 者 如 獸 老 雲 山  禮 樂 用 而 
ZH_X73_1452_022:0337c03	不知。日用運而忘照。公忘私。私忘公。公私相忘。如	022	不 知  日 用 運 而 忘 照  公 忘 私  私 忘 公  公 私 相 忘  如 
ZH_X73_1452_022:0337c04	心忘身。不見有餘。不足誰待。不足生足。足忘不足。	022	心 忘 身  不 見 有 餘  不 足 誰 待  不 足 生 足  足 忘 不 足  
ZH_X73_1452_022:0337c05	始能惟足。惟軒足。乃充十虗而常愜。軒乃示萬有	022	始 能 惟 足  惟 軒 足  乃 充 十 虗 而 常 愜  軒 乃 示 萬 有 
ZH_X73_1452_022:0337c06	而常無。地待空浮。水隨天到。四時予奪。一念雌雄。	022	而 常 無  地 待 空 浮  水 隨 天 到  四 時 予 奪  一 念 雌 雄  
ZH_X73_1452_022:0337c07	花茂園林。草芳崗阜。進退魚鳥。坐臥得之者。則頭	022	花 茂 園 林  草 芳 崗 阜  進 退 魚 鳥  坐 臥 得 之 者  則 頭 
ZH_X73_1452_022:0337c08	頭自在。失之者。則處處乖張。玄黃勞其目力。好惡	022	頭 自 在  失 之 者  則 處 處 乖 張  玄 黃 勞 其 目 力  好 惡 
ZH_X73_1452_022:0337c09	搖其心光。當足而不能足。足為欲師。當軒而不能	022	搖 其 心 光  當 足 而 不 能 足  足 為 欲 師  當 軒 而 不 能 
ZH_X73_1452_022:0337c10	軒。軒為我主。名實難欺。根塵易昧。故去來無常。賓	022	軒  軒 為 我 主  名 實 難 欺  根 塵 易 昧  故 去 來 無 常  賓 
ZH_X73_1452_022:0337c11	主互用。粗妙在人。軒惟嚆矢。銘曰。	022	主 互 用  粗 妙 在 人  軒 惟 嚆 矢  銘 曰  
ZH_X73_1452_022:0337c12	一念不生。諸塵無待。光景無邊。豈須錢買。七情熾然。	022	一 念 不 生  諸 塵 無 待  光 景 無 邊  豈 須 錢 買  七 情 熾 然  
ZH_X73_1452_022:0337c13	蔽虧本天。烟雲起滅。以馬作船。載諸顛倒。狂醉寧了。	022	蔽 虧 本 天  烟 雲 起 滅  以 馬 作 船  載 諸 顛 倒  狂 醉 寧 了  
ZH_X73_1452_022:0337c14	聲塵萬端。枕上失曉。聲色無櫃。櫃惟耳目。耳目無主。	022	聲 塵 萬 端  枕 上 失 曉  聲 色 無 櫃  櫃 惟 耳 目  耳 目 無 主  
ZH_X73_1452_022:0337c15	主者不足。惟無我者。眾妙簇簇。兼善一切。獨立無欲。	022	主 者 不 足  惟 無 我 者  眾 妙 簇 簇  兼 善 一 切  獨 立 無 欲  
ZH_X73_1452_022:0337c16	足軒銘(有序)	022	足 軒 銘  有 序  
ZH_X73_1452_022:0337c17	愚讀過秦論。知賈生進退英雄。雌黃強弱。意獨在	022	愚 讀 過 秦 論  知 賈 生 進 退 英 雄  雌 黃 強 弱  意 獨 在 
ZH_X73_1452_022:0337c18	秦。餘者不過倚數而已。由是而觀。秦已過矣。然不	022	秦  餘 者 不 過 倚 數 而 已  由 是 而 觀  秦 已 過 矣  然 不 
ZH_X73_1452_022:0337c19	知足。至於鞭山填海。希冀長年。社稷且不為子孫	022	知 足  至 於 鞭 山 填 海  希 冀 長 年  社 稷 且 不 為 子 孫 
ZH_X73_1452_022:0337c20	有。況他哉。博浪離椎。毫不醒悟。既而陳勝吳廣之	022	有  況 他 哉  博 浪 離 椎  毫 不 醒 悟  既 而 陳 勝 吳 廣 之 
ZH_X73_1452_022:0337c21	徒。掉挺崛起。秦為之板蕩。今麟郎於此土堦茅茨。	022	徒  掉 挺 崛 起  秦 為 之 板 蕩  今 麟 郎 於 此 土 堦 茅 茨  
ZH_X73_1452_022:0337c22	粗衣糲食。出不為喜。處不為憂。借風月以陶情。假	022	粗 衣 糲 食  出 不 為 喜  處 不 為 憂  借 風 月 以 陶 情  假 
ZH_X73_1452_022:0337c23	詩書而理性。於四部洲中。六天之下。較秦所逞。乃	022	詩 書 而 理 性  於 四 部 洲 中  六 天 之 下  較 秦 所 逞  乃 
ZH_X73_1452_022:0337c24	太倉稊米耳。於六天中。有天曰兜率。此言知足。嗟	022	太 倉 稊 米 耳  於 六 天 中  有 天 曰 兜 率  此 言 知 足  嗟 
ZH_X73_1452_022:0338a01	乎。知足則茅茨土堦。雖瑤宮金屋。不能過之。不知	022	乎  知 足 則 茅 茨 土 堦  雖 瑤 宮 金 屋  不 能 過 之  不 知 
ZH_X73_1452_022:0338a02	足。雖處九天之上。若在溝壑。雖然。有身而無心。榮	022	足  雖 處 九 天 之 上  若 在 溝 壑  雖 然  有 身 而 無 心  榮 
ZH_X73_1452_022:0338a03	辱誰知。有心而無身。苦樂誰受。身兮心兮。一報之	022	辱 誰 知  有 心 而 無 身  苦 樂 誰 受  身 兮 心 兮  一 報 之 
ZH_X73_1452_022:0338a04	蘧廬。橫謂我有。自是靡患不至矣。若然者。身心猶	022	蘧 廬  橫 謂 我 有  自 是 靡 患 不 至 矣  若 然 者  身 心 猶 
ZH_X73_1452_022:0338a05	非我有。始為知足。況身心之外者乎。古顏氏之子。	022	非 我 有  始 為 知 足  況 身 心 之 外 者 乎  古 顏 氏 之 子  
ZH_X73_1452_022:0338a06	墮體黜聰。合於大同。大同則天地非大。塵毛非小。	022	墮 體 黜 聰  合 於 大 同  大 同 則 天 地 非 大  塵 毛 非 小  
ZH_X73_1452_022:0338a07	即此而言。知足待不知足而名。如無不知足。則知	022	即 此 而 言  知 足 待 不 知 足 而 名  如 無 不 知 足  則 知 
ZH_X73_1452_022:0338a08	足亦毛焉而已。雲門大師。有函蓋乾坤句。截斷眾	022	足 亦 毛 焉 而 已  雲 門 大 師  有 函 蓋 乾 坤 句  截 斷 眾 
ZH_X73_1452_022:0338a09	流句。隨波逐浪句。三句一句。得失在人。此又足軒	022	流 句  隨 波 逐 浪 句  三 句 一 句  得 失 在 人  此 又 足 軒 
ZH_X73_1452_022:0338a10	之證據也。銘曰。	022	之 證 據 也  銘 曰  
ZH_X73_1452_022:0338a11	三句一句。達人自知。足軒之舌。風行水瀰。	022	三 句 一 句  達 人 自 知  足 軒 之 舌  風 行 水 瀰  
ZH_X73_1452_022:0338a12	麟室銘(有序)	022	麟 室 銘  有 序  
ZH_X73_1452_022:0338a13	龍為鱗蟲之長。虎覇千峰之中。獅子為百獸王。哮	022	龍 為 鱗 蟲 之 長  虎 覇 千 峰 之 中  獅 子 為 百 獸 王  哮 
ZH_X73_1452_022:0338a14	吼震眾。至於腦裂。鳳凰飛鳴。羽蟲雲從。麒麟之性。	022	吼 震 眾  至 於 腦 裂  鳳 凰 飛 鳴  羽 蟲 雲 從  麒 麟 之 性  
ZH_X73_1452_022:0338a15	不受覉繫。仁而無欲。東西自如。無欲近剛。仁則近	022	不 受 覉 繫  仁 而 無 欲  東 西 自 如  無 欲 近 剛  仁 則 近 
ZH_X73_1452_022:0338a16	慈。惟剛唯慈。乾坤乃備。用九用六。出入自在。故麒	022	慈  惟 剛 唯 慈  乾 坤 乃 備  用 九 用 六  出 入 自 在  故 麒 
ZH_X73_1452_022:0338a17	麟出聖人生焉。麒麟死聖人悲焉。嗚呼。剛以慈濟。	022	麟 出 聖 人 生 焉  麒 麟 死 聖 人 悲 焉  嗚 呼  剛 以 慈 濟  
ZH_X73_1452_022:0338a18	威而不猛。慈以剛克。寬而不濫。兩者不虧。聖德乃	022	威 而 不 猛  慈 以 剛 克  寬 而 不 濫  兩 者 不 虧  聖 德 乃 
ZH_X73_1452_022:0338a19	全。聖人初人。明勇自強。千屈不折。終至邁常。在鱗	022	全  聖 人 初 人  明 勇 自 強  千 屈 不 折  終 至 邁 常  在 鱗 
ZH_X73_1452_022:0338a20	為龍在羽為凰。在毛錯變。異其行藏。今以麟名子	022	為 龍 在 羽 為 凰  在 毛 錯 變  異 其 行 藏  今 以 麟 名 子 
ZH_X73_1452_022:0338a21	室。子念人初。碌碌童稚。屯蒙未詳。一旦啟正。靈竅	022	室  子 念 人 初  碌 碌 童 稚  屯 蒙 未 詳  一 旦 啟 正  靈 竅 
ZH_X73_1452_022:0338a22	發光。以明明德。即心作佛。言有異同。義無中邊。善	022	發 光  以 明 明 德  即 心 作 佛  言 有 異 同  義 無 中 邊  善 
ZH_X73_1452_022:0338a23	思則無書不經。不思則無經不書。書記姓名。經常	022	思 則 無 書 不 經  不 思 則 無 經 不 書  書 記 姓 名  經 常 
ZH_X73_1452_022:0338a24	無變。變者受滅。不變不生。不生之心。斷常莫侵。百	022	無 變  變 者 受 滅  不 變 不 生  不 生 之 心  斷 常 莫 侵  百 
ZH_X73_1452_022:0338b01	工技藝。觸處行深。老龐有言。日用無別。惟我偶諧。	022	工 技 藝  觸 處 行 深  老 龐 有 言  日 用 無 別  惟 我 偶 諧  
ZH_X73_1452_022:0338b02	諧則佛魔受役。況其餘乎。銘曰。	022	諧 則 佛 魔 受 役  況 其 餘 乎  銘 曰  
ZH_X73_1452_022:0338b03	龍之與虎。水陸疆土。獅子麒麟。各遵其路。鳳凰飛鳴。	022	龍 之 與 虎  水 陸 疆 土  獅 子 麒 麟  各 遵 其 路  鳳 凰 飛 鳴  
ZH_X73_1452_022:0338b04	羽蟲生光。麒麟產野。瑞符聖王。在物既然。人當自強。	022	羽 蟲 生 光  麒 麟 產 野  瑞 符 聖 王  在 物 既 然  人 當 自 強  
ZH_X73_1452_022:0338b05	君子小人。初無常種。情理相攻。勝敗漆桶。楞伽之洲。	022	君 子 小 人  初 無 常 種  情 理 相 攻  勝 敗 漆 桶  楞 伽 之 洲  
ZH_X73_1452_022:0338b06	梵川之島。鷗閣凌虗。窗吞月曉。此室麟名。小子無驚。	022	梵 川 之 島  鷗 閣 凌 虗  窗 吞 月 曉  此 室 麟 名  小 子 無 驚  
ZH_X73_1452_022:0338b07	佛魔在握。以理治情。	022	佛 魔 在 握  以 理 治 情  
ZH_X73_1452_022:0338b08	佛智泉銘	022	佛 智 泉 銘 
ZH_X73_1452_022:0338b09	佛智深渺。能消熱惱。飲從眼入。動念枯稿。蒼石之下。	022	佛 智 深 渺  能 消 熱 惱  飲 從 眼 入  動 念 枯 稿  蒼 石 之 下  
ZH_X73_1452_022:0338b10	雲林之杪。湛然本狀。神會可了。覩影知渠。我惟顛倒	022	雲 林 之 杪  湛 然 本 狀  神 會 可 了  覩 影 知 渠  我 惟 顛 倒 
ZH_X73_1452_022:0338b11	兩存無功。靡往非道。	022	兩 存 無 功  靡 往 非 道  
ZH_X73_1452_022:0338b12	鵬沙彌塔銘(有序)	022	鵬 沙 彌 塔 銘  有 序  
ZH_X73_1452_022:0338b13	鵬子少為書生。含毫弄舉子業。及學為古文詩賦	022	鵬 子 少 為 書 生  含 毫 弄 舉 子 業  及 學 為 古 文 詩 賦 
ZH_X73_1452_022:0338b14	精陰陽讖緯之術。皆臻其奧。又以宿習現行。復知	022	精 陰 陽 讖 緯 之 術  皆 臻 其 奧  又 以 宿 習 現 行  復 知 
ZH_X73_1452_022:0338b15	歸敬大法。既而游學燕京。觸事感懷。遂決薙染。瘦	022	歸 敬 大 法  既 而 游 學 燕 京  觸 事 感 懷  遂 決 薙 染  瘦 
ZH_X73_1452_022:0338b16	骨稜層。抱喘疾。破積雪。不怯嚴寒深雲。而登清涼。	022	骨 稜 層  抱 喘 疾  破 積 雪  不 怯 嚴 寒 深 雲  而 登 清 涼  
ZH_X73_1452_022:0338b17	於萬曆辛卯。十一月望日。訪道人於妙德庵中。遂	022	於 萬 曆 辛 卯  十 一 月 望 日  訪 道 人 於 妙 德 庵 中  遂 
ZH_X73_1452_022:0338b18	克初志。明年四月十日奄然而逝。嗟哉。俗壽三十	022	克 初 志  明 年 四 月 十 日 奄 然 而 逝  嗟 哉  俗 壽 三 十 
ZH_X73_1452_022:0338b19	二歲。僧臘一百四十五日。道人哀鵬。志有餘而壽	022	二 歲  僧 臘 一 百 四 十 五 日  道 人 哀 鵬  志 有 餘 而 壽 
ZH_X73_1452_022:0338b20	不永。特銘之。銘曰。	022	不 永  特 銘 之  銘 曰  
ZH_X73_1452_022:0338b21	抱志未克。死生變更。耿然一念。有願必成。古之今之。	022	抱 志 未 克  死 生 變 更  耿 然 一 念  有 願 必 成  古 之 今 之  
ZH_X73_1452_022:0338b22	何殊晝夜。晝夜之辟。一指高下。尻之與脊。本無中邊。	022	何 殊 晝 夜  晝 夜 之 辟  一 指 高 下  尻 之 與 脊  本 無 中 邊  
ZH_X73_1452_022:0338b23	求其兩端。以黃為玄。鵬子了此。匪滯假真。以誓為轂。	022	求 其 兩 端  以 黃 為 玄  鵬 子 了 此  匪 滯 假 真  以 誓 為 轂  
ZH_X73_1452_022:0338b24	轉大法輪。骨埋嘉福。雞園爭秀。舊佛新祖。誰左誰右。	022	轉 大 法 輪  骨 埋 嘉 福  雞 園 爭 秀  舊 佛 新 祖  誰 左 誰 右  
ZH_X73_1452_022:0338c01	鵬其有靈。當處速鑑。三際同時。普振清梵。	022	鵬 其 有 靈  當 處 速 鑑  三 際 同 時  普 振 清 梵  
ZH_X73_1452_022:0338c02	宛平縣資福寺開山守心端禪師塔銘(有序)	022	宛 平 縣 資 福 寺 開 山 守 心 端 禪 師 塔 銘  有 序  
ZH_X73_1452_022:0338c03	師名鎮端。字守心。族姓陳。世本山西潞安府。長治	022	師 名 鎮 端  字 守 心  族 姓 陳  世 本 山 西 潞 安 府  長 治 
ZH_X73_1452_022:0338c04	縣。師生多禎祥。鄰里驚異。弱不好弄。風骨卓羣。年	022	縣  師 生 多 禎 祥  鄰 里 驚 異  弱 不 好 弄  風 骨 卓 羣  年 
ZH_X73_1452_022:0338c05	十二。依黎城縣。洪福庵。瑞禪師之高足。惠忍為受	022	十 二  依 黎 城 縣  洪 福 庵  瑞 禪 師 之 高 足  惠 忍 為 受 
ZH_X73_1452_022:0338c06	業師。居無何棄去。登伏牛。禮補陀。既而入代之五	022	業 師  居 無 何 棄 去  登 伏 牛  禮 補 陀  既 而 入 代 之 五 
ZH_X73_1452_022:0338c07	臺山。謁二虎禪師。一見器焉。為嗣法弟子。及還故	022	臺 山  謁 二 虎 禪 師  一 見 器 焉  為 嗣 法 弟 子  及 還 故 
ZH_X73_1452_022:0338c08	山。瀋王聞而敬之。延住資福禪院。給供甚勤。師一	022	山  瀋 王 聞 而 敬 之  延 住 資 福 禪 院  給 供 甚 勤  師 一 
ZH_X73_1452_022:0338c09	日曰。大丈夫。不出家。即當以仁義輔弼明主。澤流	022	日 曰  大 丈 夫  不 出 家  即 當 以 仁 義 輔 弼 明 主  澤 流 
ZH_X73_1452_022:0338c10	遐邇。出家則當精深宗教。徹法底源。闡揚佛祖之	022	遐 邇  出 家 則 當 精 深 宗 教  徹 法 底 源  闡 揚 佛 祖 之 
ZH_X73_1452_022:0338c11	道。俾博地凡夫。彈指登聖。以報佛恩。始不慚為男	022	道  俾 博 地 凡 夫  彈 指 登 聖  以 報 佛 恩  始 不 慚 為 男 
ZH_X73_1452_022:0338c12	子。顧吾於二者之閒。一無所有。瀋王雖勤厚。濡滯	022	子  顧 吾 於 二 者 之 閒  一 無 所 有  瀋 王 雖 勤 厚  濡 滯 
ZH_X73_1452_022:0338c13	一方。莫能廣飯方來。終非鄙志。於是復棄去。來燕	022	一 方  莫 能 廣 飯 方 來  終 非 鄙 志  於 是 復 棄 去  來 燕 
ZH_X73_1452_022:0338c14	山宛平縣。盧溝橋東。茆茨採椽。聊為諸方息肩之	022	山 宛 平 縣  盧 溝 橋 東  茆 茨 採 椽  聊 為 諸 方 息 肩 之 
ZH_X73_1452_022:0338c15	地。亦額資福者。示不忘瀋王也。資福西南隙。師穿	022	地  亦 額 資 福 者  示 不 忘 瀋 王 也  資 福 西 南 隙  師 穿 
ZH_X73_1452_022:0338c16	大井一口。置石漕六方。發願曰。無論黑白愚智人	022	大 井 一 口  置 石 漕 六 方  發 願 曰  無 論 黑 白 愚 智 人 
ZH_X73_1452_022:0338c17	畜。凡有知者。沾我滴水。食我粒米。同生阿彌陀佛	022	畜  凡 有 知 者  沾 我 滴 水  食 我 粒 米  同 生 阿 彌 陀 佛 
ZH_X73_1452_022:0338c18	國中。無量壽覺。親為授記。登不退轉。雖然。以師受	022	國 中  無 量 壽 覺  親 為 授 記  登 不 退 轉  雖 然  以 師 受 
ZH_X73_1452_022:0338c19	性嚴冷。不喜阿世。即豪貴臨門不少屈。故自某年	022	性 嚴 冷  不 喜 阿 世  即 豪 貴 臨 門 不 少 屈  故 自 某 年 
ZH_X73_1452_022:0338c20	至某年。施者簡寂。常住荒寒。師力抱枯淡。歡接方	022	至 某 年  施 者 簡 寂  常 住 荒 寒  師 力 抱 枯 淡  歡 接 方 
ZH_X73_1452_022:0338c21	來。了無倦色。或不堪其憂。師曰。自要弄這迦陀。勤	022	來  了 無 倦 色  或 不 堪 其 憂  師 曰  自 要 弄 這 迦 陀  勤 
ZH_X73_1452_022:0338c22	苦澹泊。不為世采。我分耳。復何尤。王恭妃。亦聞其	022	苦 澹 泊  不 為 世 采  我 分 耳  復 何 尤  王 恭 妃  亦 聞 其 
ZH_X73_1452_022:0338c23	風而敬之。遣中貴易茅茨採椽為金碧。師方暢志	022	風 而 敬 之  遣 中 貴 易 茅 茨 採 椽 為 金 碧  師 方 暢 志 
ZH_X73_1452_022:0338c24	樹功德幢。為聖天子祝延聖壽。徼福蒼生。迨於萬	022	樹 功 德 幢  為 聖 天 子 祝 延 聖 壽  徼 福 蒼 生  迨 於 萬 
ZH_X73_1452_022:0339a01	曆二十年。冬十二月。預謂門弟子曰。我明日行矣。	022	曆 二 十 年  冬 十 二 月  預 謂 門 弟 子 曰  我 明 日 行 矣  
ZH_X73_1452_022:0339a02	積年勞勤。施主使我成就行門。我去後。若輩當併	022	積 年 勞 勤  施 主 使 我 成 就 行 門  我 去 後  若 輩 當 併 
ZH_X73_1452_022:0339a03	心常住。無乏方來粥飯。我死猶生也。至期果端坐	022	心 常 住  無 乏 方 來 粥 飯  我 死 猶 生 也  至 期 果 端 坐 
ZH_X73_1452_022:0339a04	而逝。諸檀信。僉謂師預知時至。倍加歸向焉。師生	022	而 逝  諸 檀 信  僉 謂 師 預 知 時 至  倍 加 歸 向 焉  師 生 
ZH_X73_1452_022:0339a05	於嘉靖二年某月日。卒於萬曆二十年十二月日。	022	於 嘉 靖 二 年 某 月 日  卒 於 萬 曆 二 十 年 十 二 月 日  
ZH_X73_1452_022:0339a06	僧臘五十七。世壽七十三。門弟子依天竺法。闍毗	022	僧 臘 五 十 七  世 壽 七 十 三  門 弟 子 依 天 竺 法  闍 毗 
ZH_X73_1452_022:0339a07	其願身。歸骨於南岡之塔。達觀道人。諡師號曰普	022	其 願 身  歸 骨 於 南 岡 之 塔  達 觀 道 人  諡 師 號 曰 普 
ZH_X73_1452_022:0339a08	慈。塔曰願光。嗚呼。禍福莫烈於死生。而端師不為	022	慈  塔 曰 願 光  嗚 呼  禍 福 莫 烈 於 死 生  而 端 師 不 為 
ZH_X73_1452_022:0339a09	之撓。超然脫去。大患不能留難。雖古之所謂豪傑	022	之 撓  超 然 脫 去  大 患 不 能 留 難  雖 古 之 所 謂 豪 傑 
ZH_X73_1452_022:0339a10	之士。挾仁義。佐人主。建大勳名。垂芳百世。至於臨	022	之 士  挾 仁 義  佐 人 主  建 大 勳 名  垂 芳 百 世  至 於 臨 
ZH_X73_1452_022:0339a11	死生之際。軟暖不堪。貽天下笑。由是而觀。則端師	022	死 生 之 際  軟 暖 不 堪  貽 天 下 笑  由 是 而 觀  則 端 師 
ZH_X73_1452_022:0339a12	豈不為大道人者哉。銘曰。	022	豈 不 為 大 道 人 者 哉  銘 曰  
ZH_X73_1452_022:0339a13	凡有知者。皆為欲馭。生因欲乘。死因欲去。唯師異此。	022	凡 有 知 者  皆 為 欲 馭  生 因 欲 乘  死 因 欲 去  唯 師 異 此  
ZH_X73_1452_022:0339a14	去來乘願。勞勤死生。不為欲販。自生至老。老而愈壯。	022	去 來 乘 願  勞 勤 死 生  不 為 欲 販  自 生 至 老  老 而 愈 壯  
ZH_X73_1452_022:0339a15	周濟一切。始終匪兩。樹塔南岡。普為諸方。生資以食。	022	周 濟 一 切  始 終 匪 兩  樹 塔 南 岡  普 為 諸 方  生 資 以 食  
ZH_X73_1452_022:0339a16	死以骨藏。燕山可磨。願力靡竟。無斷僧飰。臨死之命。	022	死 以 骨 藏  燕 山 可 磨  願 力 靡 竟  無 斷 僧 飰  臨 死 之 命  
ZH_X73_1452_022:0339a17	兒孫念之。勉強力支。如盧溝水。長流無贏。吾君長胤。	022	兒 孫 念 之  勉 強 力 支  如 盧 溝 水  長 流 無 贏  吾 君 長 胤  
ZH_X73_1452_022:0339a18	母曰恭妃。聞師德風。篤信歸依。師其有靈。保此英檀。	022	母 曰 恭 妃  聞 師 德 風  篤 信 歸 依  師 其 有 靈  保 此 英 檀  
ZH_X73_1452_022:0339a19	福壽無疆。萬世奠安。為佛金湯。廣建道場。龍象蹴踏。	022	福 壽 無 疆  萬 世 奠 安  為 佛 金 湯  廣 建 道 場  龍 象 蹴 踏  
ZH_X73_1452_022:0339a20	日月彌光。野人之心。淺而弗深。赤抱盡剖。鬼神鑑臨。	022	日 月 彌 光  野 人 之 心  淺 而 弗 深  赤 抱 盡 剖  鬼 神 鑑 臨  
ZH_X73_1452_022:0339a21	銘刻貞石。天地同脉。形有代謝。心無今昔。	022	銘 刻 貞 石  天 地 同 脉  形 有 代 謝  心 無 今 昔  
ZH_X73_1452_022:0339a22	大悲菩薩多臂多目解并銘	022	大 悲 菩 薩 多 臂 多 目 解 并 銘 
ZH_X73_1452_022:0339a23	世疑大悲菩薩。臂目廣多。互相驚恠。蓋不以理察。	022	世 疑 大 悲 菩 薩  臂 目 廣 多  互 相 驚 恠  蓋 不 以 理 察  
ZH_X73_1452_022:0339a24	橫以情觀。苟以理察之。則人人自信不暇。豈獨疑	022	橫 以 情 觀  苟 以 理 察 之  則 人 人 自 信 不 暇  豈 獨 疑 
ZH_X73_1452_022:0339b01	於大悲乎。如我一身之眇。毛孔八萬四千。布植森	022	於 大 悲 乎  如 我 一 身 之 眇  毛 孔 八萬四千  布 植 森 
ZH_X73_1452_022:0339b02	如。六尺匪狹。正當毛孔森顯。則一身弗留。一身現	022	如  六 尺 匪 狹  正 當 毛 孔 森 顯  則 一 身 弗 留  一 身 現 
ZH_X73_1452_022:0339b03	前。則毛孔皆隱。隱顯互換。而一多歷然。適此之時。	022	前  則 毛 孔 皆 隱  隱 顯 互 換  而 一 多 歷 然  適 此 之 時  
ZH_X73_1452_022:0339b04	豈不有。非一多之數。所能牢籠繫綴者存乎。若環	022	豈 不 有  非 一 多 之 數  所 能 牢 籠 繫 綴 者 存 乎  若 環 
ZH_X73_1452_022:0339b05	輪之無竟。應萬物而無窮。大悲獨有。而我獨無。此	022	輪 之 無 竟  應 萬 物 而 無 窮  大 悲 獨 有  而 我 獨 無  此 
ZH_X73_1452_022:0339b06	情也。非理也。故以理應目。則象帝之先。我得而徹	022	情 也  非 理 也  故 以 理 應 目  則 象 帝 之 先  我 得 而 徹 
ZH_X73_1452_022:0339b07	視也。以理應耳。則八荒之外。蚊蚋之音。我得而徹	022	視 也  以 理 應 耳  則 八 荒 之 外  蚊 蚋 之 音  我 得 而 徹 
ZH_X73_1452_022:0339b08	聽也。我常靜坐。忽然身心都遺。耳目無邊。遠近情	022	聽 也  我 常 靜 坐  忽 然 身 心 都 遺  耳 目 無 邊  遠 近 情 
ZH_X73_1452_022:0339b09	化。古今夢破。始恠大悲臂目甚寡。而世猶疑為多。	022	化  古 今 夢 破  始 恠 大 悲 臂 目 甚 寡  而 世 猶 疑 為 多  
ZH_X73_1452_022:0339b10	不亦癡乎。雖然。南人不信有千人之帳。北人不信	022	不 亦 癡 乎  雖 然  南 人 不 信 有 千 人 之 帳  北 人 不 信 
ZH_X73_1452_022:0339b11	有萬斛之舟。蓋其信情。而不信理故也。殊不知禍	022	有 萬 斛 之 舟  蓋 其 信 情  而 不 信 理 故 也  殊 不 知 禍 
ZH_X73_1452_022:0339b12	福死生。物我廣狹。古今代謝。清濁浮沉。皆情有而	022	福 死 生  物 我 廣 狹  古 今 代 謝  清 濁 浮 沉  皆 情 有 而 
ZH_X73_1452_022:0339b13	理無者也。倘能以理折情。則近取諸身。遠取諸物。	022	理 無 者 也  倘 能 以 理 折 情  則 近 取 諸 身  遠 取 諸 物  
ZH_X73_1452_022:0339b14	皆我臂與目也。若然者。提挈四生。智周萬有。初非	022	皆 我 臂 與 目 也  若 然 者  提 挈 四 生  智 周 萬 有  初 非 
ZH_X73_1452_022:0339b15	勇與明所能預者也。銘曰。	022	勇 與 明 所 能 預 者 也  銘 曰  
ZH_X73_1452_022:0339b16	本一精明。暫應六根。應而不返。望流迷源。大悲菩薩。	022	本 一 精 明  暫 應 六 根  應 而 不 返  望 流 迷 源  大 悲 菩 薩  
ZH_X73_1452_022:0339b17	教我觀音。不以耳聽。目視禪深。禪深莫測。一六陳跡。	022	教 我 觀 音  不 以 耳 聽  目 視 禪 深  禪 深 莫 測  一 六 陳 跡  
ZH_X73_1452_022:0339b18	錦繡芻狗。既陳勿惜。一為無量。無量為一。事理無成。	022	錦 繡 芻 狗  既 陳 勿 惜  一 為 無 量  無 量 為 一  事 理 無 成  
ZH_X73_1452_022:0339b19	慈及萬物。循業發現。我本平常。三十二應。塵剎放光。	022	慈 及 萬 物  循 業 發 現  我 本 平 常  三 十 二 應  塵 剎 放 光  
ZH_X73_1452_022:0339b20	若出有心。菩薩病狂。鼻祖東來。眉山奇才。大悲閣記。	022	若 出 有 心  菩 薩 病 狂  鼻 祖 東 來  眉 山 奇 才  大 悲 閣 記  
ZH_X73_1452_022:0339b21	揑聚放開。卷舒自在。理徹無礙。桄榔林中。長公放賴。	022	揑 聚 放 開  卷 舒 自 在  理 徹 無 礙  桄 榔 林 中  長 公 放 賴  
ZH_X73_1452_022:0339b22	熊羆虎豹。視以儕輩。出怒入娛。了不驚恠。吾生公後。	022	熊 羆 虎 豹  視 以 儕 輩  出 怒 入 娛  了 不 驚 恠  吾 生 公 後  
ZH_X73_1452_022:0339b23	知公三昧。得自禪老。語言黼黻。曄若春花。春容衒態。	022	知 公 三 昧  得 自 禪 老  語 言 黼 黻  曄 若 春 花  春 容 衒 態  
ZH_X73_1452_022:0339b24	不善觀者。離花覓春。春不可得。泣岐沾巾。文字語言。	022	不 善 觀 者  離 花 覓 春  春 不 可 得  泣 岐 沾 巾  文 字 語 言  
ZH_X73_1452_022:0339c01	道之光華。何必排擯。始謂不差。	022	道 之 光 華  何 必 排 擯  始 謂 不 差  
ZH_X73_1452_022:0339c02	韶石銘	022	韶 石 銘 
ZH_X73_1452_022:0339c03	視端神凝。牧豎在郊。尼父見之。悟其聞韶。愀然鞭後。	022	視 端 神 凝  牧 豎 在 郊  尼 父 見 之  悟 其 聞 韶  愀 然 鞭 後  
ZH_X73_1452_022:0339c04	至則樂凋。不以耳聞。音鳴寂寥。初無古今。寧有近遙。	022	至 則 樂 凋  不 以 耳 聞  音 鳴 寂 寥  初 無 古 今  寧 有 近 遙  
ZH_X73_1452_022:0339c05	是石舜心。連雲岧嶤。	022	是 石 舜 心  連 雲 岧 嶤  
ZH_X73_1452_022:0339c06	丁南羽結綠現銘	022	丁 南 羽 結 綠 現 銘 
ZH_X73_1452_022:0339c07	混沌之精。昌谿之骨。南羽得之。象罔不識。玄池天啟。	022	混 沌 之 精  昌 谿 之 骨  南 羽 得 之  象 罔 不 識  玄 池 天 啟  
ZH_X73_1452_022:0339c08	彩筆龍遊。彈指之閒。諸佛雲湧。莊嚴淨土。熏炙羣生。	022	彩 筆 龍 遊  彈 指 之 閒  諸 佛 雲 湧  莊 嚴 淨 土  熏 炙 羣 生  
ZH_X73_1452_022:0339c09	若見若聞。當處解脫。誰促大地。成此片瓊。囊括十虗。	022	若 見 若 聞  當 處 解 脫  誰 促 大 地  成 此 片 瓊  囊 括 十 虗  
ZH_X73_1452_022:0339c10	現諸希有。須彌為舌。難盡贊揚。口即大虗。渾吞不出。	022	現 諸 希 有  須 彌 為 舌  難 盡 贊 揚  口 即 大 虗  渾 吞 不 出  
ZH_X73_1452_022:0339c11	丁氏諸子。互相寶之。譬若眼珠。明不可失。	022	丁 氏 諸 子  互 相 寶 之  譬 若 眼 珠  明 不 可 失  
ZH_X73_1452_022:0339c12	于中甫宋端硯銘	022	于 中 甫 宋 端 硯 銘 
ZH_X73_1452_022:0339c13	由天而人。由人而天。太古之色。中有玄泉。雲出無盡。	022	由 天 而 人  由 人 而 天  太 古 之 色  中 有 玄 泉  雲 出 無 盡  
ZH_X73_1452_022:0339c14	魚龍可眠。若人得之。造化同堅。	022	魚 龍 可 眠  若 人 得 之  造 化 同 堅  
ZH_X73_1452_022:0339c15	臥牛硯銘	022	臥 牛 硯 銘 
ZH_X73_1452_022:0339c16	溪山無盡。春草有餘。饑渴弗擾。憨臥超如。毛頴為鞭。	022	溪 山 無 盡  春 草 有 餘  饑 渴 弗 擾  憨 臥 超 如  毛 頴 為 鞭  
ZH_X73_1452_022:0339c17	一聲觫然。頸尾屈伸。蹄角柔堅。噫。鶴背輕危龍背滑。	022	一 聲 觫 然  頸 尾 屈 伸  蹄 角 柔 堅  噫  鶴 背 輕 危 龍 背 滑  
ZH_X73_1452_022:0339c18	歸來牛背穩如船。	022	歸 來 牛 背 穩 如 船  
ZH_X73_1452_022:0339c19	孚泉硯	022	孚 泉 硯 
ZH_X73_1452_022:0339c20	辭修誠立。信貫金石。卓錫泉飛。臥氷鯉出。用無聖凡。	022	辭 修 誠 立  信 貫 金 石  卓 錫 泉 飛  臥 氷 鯉 出  用 無 聖 凡  
ZH_X73_1452_022:0339c21	名有黑白。甘冽異常。孚翁血脉。	022	名 有 黑 白  甘 冽 異 常  孚 翁 血 脉  
ZH_X73_1452_022:0339c22	瓢銘	022	瓢 銘 
ZH_X73_1452_022:0339c23	納十方之虗不為大。勺四溟之水不能溢。實濟渴之	022	納 十 方 之 虗 不 為 大  勺 四 溟 之 水 不 能 溢  實 濟 渴 之 
ZH_X73_1452_022:0339c24	勝具。乃補饑之妙器。其餘滴餘粒。可以飽龍蛇足虎	022	勝 具  乃 補 饑 之 妙 器  其 餘 滴 餘 粒  可 以 飽 龍 蛇 足 虎 
ZH_X73_1452_022:0340a01	豹。是為鉢之良輔。	022	豹  是 為 鉢 之 良 輔  
ZH_X73_1452_022:0340a02	獨高菴銘	022	獨 高 菴 銘 
ZH_X73_1452_022:0340a03	爽塏之陽。卜居斯祥。風度疎林。香濤琅琅。飯訖無事。	022	爽 塏 之 陽  卜 居 斯 祥  風 度 疎 林  香 濤 琅 琅  飯 訖 無 事  
ZH_X73_1452_022:0340a04	讀天竺之章。閒或得意。身世都忘。本真揭露。雲淨月	022	讀 天 竺 之 章  閒 或 得 意  身 世 都 忘  本 真 揭 露  雲 淨 月 
ZH_X73_1452_022:0340a05	光。散步庭除。薜衣清涼。城市焦煩。一刻十霜。王侯兮	022	光  散 步 庭 除  薜 衣 清 涼  城 市 焦 煩  一 刻 十 霜  王 侯 兮 
ZH_X73_1452_022:0340a06	若夢。爭如落魄而徜徉。	022	若 夢  爭 如 落 魄 而 徜 徉  
ZH_X73_1452_022:0340a07	竹瓢銘	022	竹 瓢 銘 
ZH_X73_1452_022:0340a08	若之為物兮。堅而有節。虗而能容。雅分溪邊之月。閒	022	若 之 為 物 兮  堅 而 有 節  虗 而 能 容  雅 分 溪 邊 之 月  閒 
ZH_X73_1452_022:0340a09	挂石上之松。偕而老兮。萬壑千峰。	022	挂 石 上 之 松  偕 而 老 兮  萬 壑 千 峰  
ZH_X73_1452_022:0340a10	雲笠銘(原本缺文)	022	雲 笠 銘  原 本 缺 文  
ZH_X73_1452_022:0340a11	頭上笠。人不識。譬如片雲覆松梢。夜鶴歸來巢莫覓。	022	頭 上 笠  人 不 識  譬 如 片 雲 覆 松 梢  夜 鶴 歸 來 巢 莫 覓  
ZH_X73_1452_022:0340a12	無巴生傳	022	無 巴 生 傳 
ZH_X73_1452_022:0340a13	無巴生自言。生於青草灘。灘即姑蘇之松陵。今之吳	022	無 巴 生 自 言  生 於 青 草 灘  灘 即 姑 蘇 之 松 陵  今 之 吳 
ZH_X73_1452_022:0340a14	江也。予從無巴生遊甚久。每於無巴。行藏所忽之閒。	022	江 也  予 從 無 巴 生 遊 甚 久  每 於 無 巴  行 藏 所 忽 之 閒  
ZH_X73_1452_022:0340a15	音聲笑貌之際。與夫習氣動靜。徐而察之。似非青草	022	音 聲 笑 貌 之 際  與 夫 習 氣 動 靜  徐 而 察 之  似 非 青 草 
ZH_X73_1452_022:0340a16	灘人。蓋無巴受性超放。不耐世故。於習俗繩墨。了不	022	灘 人  蓋 無 巴 受 性 超 放  不 耐 世 故  於 習 俗 繩 墨  了 不 
ZH_X73_1452_022:0340a17	相拘。予嘗規之。無巴笑曰。子奚不檢名而審實耶。名	022	相 拘  予 嘗 規 之  無 巴 笑 曰  子 奚 不 檢 名 而 審 實 耶  名 
ZH_X73_1452_022:0340a18	檢則實審。實審則名不虗。名不虗。賓即主也。主即賓	022	檢 則 實 審  實 審 則 名 不 虗  名 不 虗  賓 即 主 也  主 即 賓 
ZH_X73_1452_022:0340a19	也。物與我。皆不得已。而受形於天地之閒。倘不達此。	022	也  物 與 我  皆 不 得 已  而 受 形 於 天 地 之 閒  倘 不 達 此  
ZH_X73_1452_022:0340a20	則何往而非有待乎。夫有待則有累。有累則孔隙不	022	則 何 往 而 非 有 待 乎  夫 有 待 則 有 累  有 累 則 孔 隙 不 
ZH_X73_1452_022:0340a21	待鑿。而不可勝數矣。吾嘗歷觀有待之大槩。不出乎	022	待 鑿  而 不 可 勝 數 矣  吾 嘗 歷 觀 有 待 之 大 槩  不 出 乎 
ZH_X73_1452_022:0340a22	地水火風空見識七大而已。如以自心觀七大。則七	022	地水火風 空 見 識 七 大 而 已  如 以 自 心 觀 七 大  則 七 
ZH_X73_1452_022:0340a23	大有名而無實矣。方此之時且問子。大火聚中。為吾	022	大 有 名 而 無 實 矣  方 此 之 時 且 問 子  大 火 聚 中  為 吾 
ZH_X73_1452_022:0340a24	拈得一莖眉毛出乎。予曰不能。無巴舍然大笑曰。子	022	拈 得 一 莖 眉 毛 出 乎  予 曰 不 能  無 巴 舍 然 大 笑 曰  子 
ZH_X73_1452_022:0340b01	雖從吾遊甚久。然不我知。若是謂之相知可乎。子不	022	雖 從 吾 遊 甚 久  然 不 我 知  若 是 謂 之 相 知 可 乎  子 不 
ZH_X73_1452_022:0340b02	聞龍樹有頌乎。諸法不自生。亦不從他生。不共不無	022	聞 龍 樹 有 頌 乎  諸 法 不 自 生  亦 不 從 他 生  不 共 不 無 
ZH_X73_1452_022:0340b03	因。是故說無生。即此觀之。有生則有我。有我始有物。	022	因  是 故 說 無 生  即 此 觀 之  有 生 則 有 我  有 我 始 有 物  
ZH_X73_1452_022:0340b04	脫求以名實之相。外名則無實。外實則無名。吾故曰。	022	脫 求 以 名 實 之 相  外 名 則 無 實  外 實 則 無 名  吾 故 曰  
ZH_X73_1452_022:0340b05	賓即主也。主即賓也。賓即主。則主未嘗主。主即賓。則	022	賓 即 主 也  主 即 賓 也  賓 即 主  則 主 未 嘗 主  主 即 賓  則 
ZH_X73_1452_022:0340b06	賓未嘗賓。主未嘗主。賓未嘗賓。則我與物。物與我。不	022	賓 未 嘗 賓  主 未 嘗 主  賓 未 嘗 賓  則 我 與 物  物 與 我  不 
ZH_X73_1452_022:0340b07	待觀空而始蕩然也。故曰。會萬物歸於己者。其惟聖	022	待 觀 空 而 始 蕩 然 也  故 曰  會 萬 物 歸 於 己 者  其 惟 聖 
ZH_X73_1452_022:0340b08	人乎。如我有己。則物豈可會乎。如物有物。則物亦不	022	人 乎  如 我 有 己  則 物 豈 可 會 乎  如 物 有 物  則 物 亦 不 
ZH_X73_1452_022:0340b09	受會也。所以有待顯。而無待隱矣。無待既隱。則地以	022	受 會 也  所 以 有 待 顯  而 無 待 隱 矣  無 待 既 隱  則 地 以 
ZH_X73_1452_022:0340b10	堅為孔隙。水以濕為孔隙。火以暖為孔隙。風以動為	022	堅 為 孔 隙  水 以 濕 為 孔 隙  火 以 暖 為 孔 隙  風 以 動 為 
ZH_X73_1452_022:0340b11	孔隙。空以無形為孔隙。見以照為孔隙。識以分別為	022	孔 隙  空 以 無 形 為 孔 隙  見 以 照 為 孔 隙  識 以 分 別 為 
ZH_X73_1452_022:0340b12	孔隙。皆不得無巴鼻者也。如以自心觀此七者。則地	022	孔 隙  皆 不 得 無 巴 鼻 者 也  如 以 自 心 觀 此 七 者  則 地 
ZH_X73_1452_022:0340b13	未嘗堅。水未嘗濕。火未嘗暖。風未嘗動。空未嘗無形。	022	未 嘗 堅  水 未 嘗 濕  火 未 嘗 暖  風 未 嘗 動  空 未 嘗 無 形  
ZH_X73_1452_022:0340b14	見未嘗照。識未嘗分別。若然者。謂七為一。可也。謂一	022	見 未 嘗 照  識 未 嘗 分 別  若 然 者  謂 七 為 一  可 也  謂 一 
ZH_X73_1452_022:0340b15	為七。可也。七若可一。則七未嘗七。有待隱。而無待顯	022	為 七  可 也  七 若 可 一  則 七 未 嘗 七  有 待 隱  而 無 待 顯 
ZH_X73_1452_022:0340b16	矣。一若可七。則一未嘗一。無待隱。而有待顯矣。吾以	022	矣  一 若 可 七  則 一 未 嘗 一  無 待 隱  而 有 待 顯 矣  吾 以 
ZH_X73_1452_022:0340b17	是知。有待與無待。初皆無性也。如曹溪佛性無常。諸	022	是 知  有 待 與 無 待  初 皆 無 性 也  如 曹 溪 佛 性 無 常  諸 
ZH_X73_1452_022:0340b18	法有常之說。亦此謂乎。故吾以自心。觀九竅與六根。	022	法 有 常 之 說  亦 此 謂 乎  故 吾 以 自 心  觀 九 竅 與 六 根  
ZH_X73_1452_022:0340b19	我實未嘗有也。然九竅六根。不妨用而不廢。我實未	022	我 實 未 嘗 有 也  然 九 竅 六 根  不 妨 用 而 不 廢  我 實 未 
ZH_X73_1452_022:0340b20	嘗無也。有無路窮。凡聖情斷。子謂我有巴鼻可乎。如	022	嘗 無 也  有 無 路 窮  凡 聖 情 斷  子 謂 我 有 巴 鼻 可 乎  如 
ZH_X73_1452_022:0340b21	木生也直。人生也靜。直則無私。無私則無我。靜則無	022	木 生 也 直  人 生 也 靜  直 則 無 私  無 私 則 無 我  靜 則 無 
ZH_X73_1452_022:0340b22	擾。無擾則本虗。虗則靈。靈則妙。既妙矣。有巴鼻可也。	022	擾  無 擾 則 本 虗  虗 則 靈  靈 則 妙  既 妙 矣  有 巴 鼻 可 也  
ZH_X73_1452_022:0340b23	無巴鼻可也。雖然。莊周謂七竅鑿而混沌死。吾則曰。	022	無 巴 鼻 可 也  雖 然  莊 周 謂 七 竅 鑿 而 混 沌 死  吾 則 曰  
ZH_X73_1452_022:0340b24	孔隙鑿而巴鼻形。所以鈎索得而秘之矣。今吾一受	022	孔 隙 鑿 而 巴 鼻 形  所 以 鈎 索 得 而 秘 之 矣  今 吾 一 受 
ZH_X73_1452_022:0340c01	形之後。六根九竅。巴鼻太多。於是乎聲色鈎索於外。	022	形 之 後  六 根 九 竅  巴 鼻 太 多  於 是 乎 聲 色 鈎 索 於 外  
ZH_X73_1452_022:0340c02	好惡鈎索於內。吾本無巴鼻者。始不得自由矣。故以	022	好 惡 鈎 索 於 內  吾 本 無 巴 鼻 者  始 不 得 自 由 矣  故 以 
ZH_X73_1452_022:0340c03	無巴字我者。陰借其名。而鞭我後也。子亦何疑。而私	022	無 巴 字 我 者  陰 借 其 名  而 鞭 我 後 也  子 亦 何 疑  而 私 
ZH_X73_1452_022:0340c04	察我耶。予聞無巴之義。乃稽首謝不知之罪。無巴曰。	022	察 我 耶  予 聞 無 巴 之 義  乃 稽 首 謝 不 知 之 罪  無 巴 曰  
ZH_X73_1452_022:0340c05	罪本無性。何謝之有哉。予不知答而退。	022	罪 本 無 性  何 謝 之 有 哉  予 不 知 答 而 退  
ZH_X73_1452_022:0340c07	紫栢老人集卷之二十二	022	紫 栢 老 人 集 卷 之 二 十 二 
