segmentnr	original	folio	stemmed
ZH_T17_0721_064:0379a06_0	正法念處經卷第六十四	064	正 法 念 處 經 卷 第 六 十 四 
ZH_T17_0721_064:0379a08_0	元魏婆羅門瞿曇般若流支譯	064	元 魏 婆 羅 門 瞿 曇 般 若 流 支 譯 
ZH_T17_0721_064:0379a09_0	7 身念處品(六四-七〇)1身念處品第七初	064	7   身 念 處 品  六 四  七 〇  1 身 念 處 品 第 七 初 
ZH_T17_0721_064:0379a11_4	爾時，世尊遊王舍城，在那羅帝婆羅門聚落，告諸比丘：	064	爾 時  世 尊 遊 王 舍 城  在 那 羅 帝 婆 羅 門 聚 落  告 諸 比 丘  
ZH_T17_0721_064:0379a13_4	「我今為汝說身念處，初善、中善、後善，善義善味純備具足，清淨梵行，所謂身念處法門。	064	 我 今 為 汝 說 身 念 處  初 善  中 善  後 善  善 義 善 味 純 備 具 足  清 淨 梵 行  所 謂 身 念 處 法 門  
ZH_T17_0721_064:0379a13_19	汝今諦聽，善思念之，當為汝說。	064	汝 今 諦 聽  善思念之  當 為 汝 說  
ZH_T17_0721_064:0379a14_3	」諸比丘言：	064	 諸 比 丘 言  
ZH_T17_0721_064:0379a14_10	「唯然，世尊！	064	 唯 然  世 尊  
ZH_T17_0721_064:0379a14_15	願樂欲聞。	064	願 樂 欲 聞  
ZH_T17_0721_064:0379a14_22	」佛告諸比丘：	064	 佛 告 諸 比 丘  
ZH_T17_0721_064:0379a15_10	「云何名為身念處法門？	064	 云 何 名 為 身 念 處 法 門  
ZH_T17_0721_064:0379a16_17	所謂內身循身觀，比丘觀已，則不住於魔之境界，能捨煩惱。	064	所 謂 內 身 循 身 觀  比 丘 觀 已  則 不 住 於 魔 之 境 界  能 捨 煩 惱  
ZH_T17_0721_064:0379a18_2	如實觀身，既得知見證如是法，我說是人涅槃所攝。	064	如 實 觀 身  既 得 知 見 證 如 是 法  我 說 是 人 涅 槃 所 攝  
ZH_T17_0721_064:0379a20_13	如是比丘實見身已，不為諸惡之所亂也，能斷眼耳鼻舌身意內染，及外色聲香味觸法，如是循身觀，能到涅槃。	064	如 是 比 丘 實 見 身 已  不 為 諸 惡 之 所 亂 也  能 斷 眼 耳 鼻 舌 身 意 內 染  及 外 色聲香味觸 法  如 是 循 身 觀  能 到 涅 槃  
ZH_T17_0721_064:0379a25_6	如是比丘，眼雖見色，不生分別，不起染欲歡喜之心，如實觀身，此身唯有髮毛爪齒、薄皮脂血、筋肉骨髓、生藏熟藏、黃白痰癊、冷熱風病、大腸小腸、屎尿不淨、肝膽腸胃、脂髓精血、涕唾目淚、頭頂髑髏。	064	如 是 比 丘  眼 雖 見 色  不 生 分 別  不 起 染 欲 歡 喜 之 心  如 實 觀 身  此 身 唯 有 髮毛爪齒  薄 皮 脂 血  筋 肉 骨 髓  生 藏 熟 藏  黃 白 痰 癊  冷 熱 風 病  大 腸 小 腸  屎 尿 不 淨  肝 膽 腸 胃  脂 髓 精 血  涕 唾 目 淚  頭 頂 髑 髏  
ZH_T17_0721_064:0379a26_14	如是觀身，隨順係念，若如是念，則不著色聲香味觸外境界也。	064	如 是 觀 身  隨 順 係 念  若 如 是 念  則 不 著 色聲香味觸 外 境 界 也  
ZH_T17_0721_064:0379a27_14	「初觀眼色，如實見眼，但是肉摶，四大所成。	064	 初 觀 眼 色  如 實 見 眼  但 是 肉 摶  四 大 所 成  
ZH_T17_0721_064:0379a28_3	云何行者如實觀眼？	064	云 何 行 者 如 實 觀 眼  
ZH_T17_0721_064:0379a29_8	觀於眼根，此肉堅分，內有覺法，是名眼根肉摶內地界也。	064	觀 於 眼 根  此 肉 堅 分  內 有 覺 法  是 名 眼 根 肉 摶 內 地 界 也  
ZH_T17_0721_064:0379b02_2	復觀眼根肉摶之中，內有覺法——目淚濕等，是名眼根肉摶之中內水界也。	064	復 觀 眼 根 肉 摶 之 中  內 有 覺 法   目 淚 濕 等  是 名 眼 根 肉 摶 之 中 內 水 界 也  
ZH_T17_0721_064:0379b03_14	復觀眼根肉摶之中，內有覺法——有暖、有熱，是名眼根肉摶之中內火界也。	064	復 觀 眼 根 肉 摶 之 中  內 有 覺 法   有 暖  有 熱  是 名 眼 根 肉 摶 之 中 內 火 界 也  
ZH_T17_0721_064:0379b05_3	復觀眼根肉摶之中，內風輕動，是名眼根肉摶之中內風界也。	064	復 觀 眼 根 肉 摶 之 中  內 風 輕 動  是 名 眼 根 肉 摶 之 中 內 風 界 也  
ZH_T17_0721_064:0379b07_11	於內風界如實觀察，耳鼻舌身隨順觀察亦復如是，如是觀已，於可愛色不生樂著，不為愛境之所破壞。	064	於 內 風 界 如實觀察  耳 鼻 舌 身 隨 順 觀 察 亦復如是  如 是 觀 已  於 可 愛 色 不 生 樂 著  不 為 愛 境 之 所 破 壞  
ZH_T17_0721_064:0379b08_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0379b12_14	如此身者，念念生滅，生老病死，此身如幻，空無所有，無實無堅，如水泡沫，眾苦集處、眾苦所依、眾苦之藏，如是身中無有少樂，一切皆苦、一切無常、一切破壞，衰變之法，磨滅不淨。	064	如 此 身 者  念念生滅  生老病死  此 身 如 幻  空無所有  無 實 無 堅  如 水 泡 沫  眾 苦 集 處  眾 苦 所 依  眾 苦 之 藏  如 是 身 中 無 有 少 樂  一切皆苦  一 切 無 常  一 切 破 壞  衰 變 之 法  磨 滅 不 淨  
ZH_T17_0721_064:0379b13_5	「復次，修行者觀身循身觀。	064	 復 次  修 行 者 觀 身 循 身 觀  
ZH_T17_0721_064:0379b13_15	如是身者，孰為其本？	064	如 是 身 者  孰 為 其 本  
ZH_T17_0721_064:0379b13_20	云何順行？	064	云 何 順 行  
ZH_T17_0721_064:0379b14_4	誰為救護？	064	誰 為 救 護  
ZH_T17_0721_064:0379b14_9	云何而住？	064	云 何 而 住  
ZH_T17_0721_064:0379b15_2	是比丘如實觀察，復作是念：	064	是 比 丘 如實觀察  復 作 是 念  
ZH_T17_0721_064:0379b16_1	『如是身者，以業為本，由業順行，業為能救。	064	 如 是 身 者  以 業 為 本  由 業 順 行  業 為 能 救  
ZH_T17_0721_064:0379b16_11	若集善業，生天人中。	064	若 集 善 業  生 天 人 中  
ZH_T17_0721_064:0379b17_5	惡業相應，墮於地獄、餓鬼、畜生。	064	惡 業 相 應  墮 於 地 獄  餓 鬼  畜 生  
ZH_T17_0721_064:0379b17_20	如是身者，不淨不堅，無常不住。	064	如 是 身 者  不 淨 不 堅  無 常 不 住  
ZH_T17_0721_064:0379b18_16	』如是比丘如實觀身，於愛欲中不復生念。	064	 如 是 比 丘 如 實 觀 身  於 愛 欲 中 不 復 生 念  
ZH_T17_0721_064:0379b19_11	「復次，修行者如實觀眼。	064	 復 次  修 行 者 如 實 觀 眼  
ZH_T17_0721_064:0379b21_1	如閻浮提人所有眼根，有虛空處得見色像，餘方所見如是不耶？	064	如 閻 浮 提 人 所 有 眼 根  有 虛 空 處 得 見 色 像  餘 方 所 見 如 是 不 耶  
ZH_T17_0721_064:0379b22_1	若諸弟子或聞我所說，或以天眼、智慧觀察：	064	若 諸 弟 子 或 聞 我 所 說  或 以 天 眼  智 慧 觀 察  
ZH_T17_0721_064:0379b23_17	閻浮提人見色之時，有眼、有色、有明、有空無礙、有意念心，五因緣故，而得見色；	064	閻 浮 提 人 見 色 之 時  有 眼  有 色  有 明  有 空 無 礙  有 意 念 心  五 因 緣 故  而 得 見 色  
ZH_T17_0721_064:0379b26_4	欝單越人則不如是，設無空處，亦得見色，猶如魚等水中見色，欝單越人於山障外徹見無礙亦復如是。	064	欝 單 越 人 則 不 如 是  設 無 空 處  亦 得 見 色  猶 如 魚 等 水 中 見 色  欝 單 越 人 於 山 障 外 徹 見 無 礙 亦復如是  
ZH_T17_0721_064:0379b27_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0379b29_1	如閻浮提人耳之所聞愛不愛聲，近則了了，遠則不了，大遠不聞；	064	如 閻 浮 提 人 耳 之 所 聞 愛 不 愛 聲  近 則 了 了  遠 則 不 了  大 遠 不 聞  
ZH_T17_0721_064:0379b29_10	欝單越人則不如是。	064	欝 單 越 人 則 不 如 是  
ZH_T17_0721_064:0379c02_12	是比丘如實觀於欝單越人耳之所聞，若近若遠、若大若小、若愛不愛，以報勝故，而皆能聞。	064	是 比 丘 如 實 觀 於 欝 單 越 人 耳 之 所 聞  若 近 若 遠  若 大 若 小  若 愛 不 愛  以 報 勝 故  而 皆 能 聞  
ZH_T17_0721_064:0379c03_11	譬如日光，近遠麁細、若淨不淨，光明悉照。	064	譬 如 日 光  近 遠 麁 細  若 淨 不 淨  光 明 悉 照  
ZH_T17_0721_064:0379c04_5	欝單越人所聞音聲亦復如是。	064	欝 單 越 人 所 聞 音 聲 亦復如是  
ZH_T17_0721_064:0379c05_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0379c06_10	如閻浮提人鼻根所聞，欝單越人如是不耶？	064	如 閻 浮 提 人 鼻 根 所 聞  欝 單 越 人 如 是 不 耶  
ZH_T17_0721_064:0379c07_2	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0379c08_2	欝單越人以報勝故，但聞眾香，不聞臭氣。	064	欝 單 越 人 以 報 勝 故  但 聞 眾 香  不 聞 臭 氣  
ZH_T17_0721_064:0379c09_7	譬如水乳同置一器，鵝王飲之，但飲乳汁，其水猶存。	064	譬 如 水 乳 同 置 一 器  鵝 王 飲 之  但 飲 乳 汁  其 水 猶 存  
ZH_T17_0721_064:0379c10_7	欝單越人亦復如是，但聞眾香，不聞臭氣。	064	欝 單 越 人 亦復如是  但 聞 眾 香  不 聞 臭 氣  
ZH_T17_0721_064:0379c11_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0379c12_10	如閻浮提人舌所得味，欝單越人如是不耶？	064	如 閻 浮 提 人 舌 所 得 味  欝 單 越 人 如 是 不 耶  
ZH_T17_0721_064:0379c13_2	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0379c14_1	閻浮提人上中下食，欝單越人則不如是。	064	閻 浮 提 人 上 中 下 食  欝 單 越 人 則 不 如 是  
ZH_T17_0721_064:0379c15_15	欝單越人無我所心，常自行善，自然粳米，其食一味，閻浮提人則不如是。	064	欝 單 越 人 無 我 所 心  常 自 行 善  自然粳米  其 食 一 味  閻 浮 提 人 則 不 如 是  
ZH_T17_0721_064:0379c16_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0379c17_10	如閻浮提人種種色身，欝單越人如是不耶？	064	如 閻 浮 提 人 種 種 色 身  欝 單 越 人 如 是 不 耶  
ZH_T17_0721_064:0379c18_2	彼以聞慧或以天眼觀：	064	彼 以 聞 慧 或 以 天 眼 觀  
ZH_T17_0721_064:0379c21_4	閻浮提人種種色身，欝單越人則不如是，以善業故，純一色身，道等、身等，其色猶如閻浮檀金，其身圓直柔軟端正，其報不比閻浮提人。	064	閻 浮 提 人 種 種 色 身  欝 單 越 人 則 不 如 是  以 善 業 故  純 一 色 身  道 等  身 等  其 色 猶 如 閻浮檀金  其 身 圓 直 柔 軟 端 正  其 報 不 比 閻 浮 提 人  
ZH_T17_0721_064:0379c22_13	閻浮提人無量種業，其行不同，是故則有無量種身、無量種色。	064	閻 浮 提 人 無 量 種 業  其 行 不 同  是 故 則 有 無 量 種 身  無 量 種 色  
ZH_T17_0721_064:0379c24_2	「如是比丘於二天下人世界中隨順觀已，次觀第三弗婆提國。	064	 如 是 比 丘 於 二 天 下 人 世 界 中 隨 順 觀 已  次 觀 第 三 弗 婆 提 國  
ZH_T17_0721_064:0379c25_12	如閻浮提人、欝單越人所有諸入，與弗婆提人諸入所見，為同不耶？	064	如 閻 浮 提 人  欝 單 越 人 所 有 諸 入  與 弗 婆 提 人 諸 入 所 見  為 同 不 耶  
ZH_T17_0721_064:0379c26_3	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0379c28_2	弗婆提人於黑闇中亦見眾色，如閻浮提中猫虎兕馬、角鵄之屬，無光明處能見眾色；	064	弗 婆 提 人 於 黑 闇 中 亦 見 眾 色  如 閻浮提中 猫 虎 兕 馬  角 鵄 之 屬  無 光 明 處 能 見 眾 色  
ZH_T17_0721_064:0379c29_10	弗婆提人亦復如是，於夜闇中如眼境界，能見一切麁細眾色。	064	弗 婆 提 人 亦復如是  於 夜 闇 中 如 眼 境 界  能 見 一 切 麁 細 眾 色  
ZH_T17_0721_064:0380a01_20	「復次，修行者隨順觀身，云何觀於閻浮提人？	064	 復 次  修 行 者 隨 順 觀 身  云 何 觀 於 閻 浮 提 人  
ZH_T17_0721_064:0380a03_4	如前所說，如閻浮提人所聞之音，弗婆提人如是不耶？	064	如前所說  如 閻 浮 提 人 所 聞 之 音  弗 婆 提 人 如 是 不 耶  
ZH_T17_0721_064:0380a03_14	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380a05_7	弗婆提人聞怖畏聲，耳識所緣，盡一箭道，以福德故，不聞遠處怖畏之聲。	064	弗 婆 提 人 聞 怖 畏 聲  耳 識 所 緣  盡 一 箭 道  以 福 德 故  不 聞 遠 處 怖 畏 之 聲  
ZH_T17_0721_064:0380a07_1	「復次，修行者隨順觀身已，觀三天下眾生住處。	064	 復 次  修 行 者 隨 順 觀 身 已  觀 三 天 下 眾 生 住 處  
ZH_T17_0721_064:0380a08_6	如閻浮提人、欝單越人鼻識所緣，弗婆提人如是不耶？	064	如 閻 浮 提 人  欝 單 越 人 鼻 識 所 緣  弗 婆 提 人 如 是 不 耶  
ZH_T17_0721_064:0380a08_16	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380a10_1	弗婆提人晝所聞香，鼻識嗅已，夜亦如是，以報勝故。	064	弗 婆 提 人 晝 所 聞 香  鼻 識 嗅 已  夜 亦 如 是  以 報 勝 故  
ZH_T17_0721_064:0380a11_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380a13_3	如閻浮提人、欝單越人舌識知味，如是弗婆提人所得之味如是不耶？	064	如 閻 浮 提 人  欝 單 越 人 舌 識 知 味  如 是 弗 婆 提 人 所 得 之 味 如 是 不 耶  
ZH_T17_0721_064:0380a13_13	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380a14_10	弗婆提人一食賒盧迦，三日不飢。	064	弗 婆 提 人 一 食 賒 盧 迦  三 日 不 飢  
ZH_T17_0721_064:0380a15_9	弗婆提人乃至命終，身無病惱，以法勝故；	064	弗 婆 提 人 乃至命終  身 無 病 惱  以 法 勝 故  
ZH_T17_0721_064:0380a16_4	若臨命終遇病五日，爾乃命終。	064	若 臨 命 終 遇 病 五 日  爾 乃 命 終  
ZH_T17_0721_064:0380a16_16	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380a18_1	如閻浮提人、欝單越人身之形相，弗婆提人如是不耶？	064	如 閻 浮 提 人  欝 單 越 人 身 之 形 相  弗 婆 提 人 如 是 不 耶  
ZH_T17_0721_064:0380a18_11	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380a19_7	弗婆提人其身圓滿如尼俱陀樹。	064	弗 婆 提 人 其 身 圓 滿 如 尼 俱 陀 樹  
ZH_T17_0721_064:0380a21_3	「復次，修行者隨順觀身，於三天下如實觀已，觀於第四瞿陀尼人所住之處。	064	 復 次  修 行 者 隨 順 觀 身  於 三 天 下 如 實 觀 已  觀 於 第 四 瞿 陀 尼 人 所 住 之 處  
ZH_T17_0721_064:0380a21_14	云何瞿陀尼人緣身境界？	064	云 何 瞿 陀 尼 人 緣 身 境 界  
ZH_T17_0721_064:0380a22_5	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380a24_3	瞿陀尼人眼識所緣山壁無礙，如於頗梨琉璃之中見眾色像，瞿陀尼人亦復如是。	064	瞿 陀 尼 人 眼 識 所 緣 山 壁 無 礙  如 於 頗 梨 琉 璃 之 中 見 眾 色 像  瞿 陀 尼 人 亦復如是  
ZH_T17_0721_064:0380a25_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380a27_9	如閻浮提中、欝單越中、弗婆提中，三天下人聞聲差別，瞿陀尼人耳識緣聲，如是不耶？	064	如 閻浮提中  欝 單 越 中  弗 婆 提 中  三 天 下 人 聞 聲 差 別  瞿 陀 尼 人 耳 識 緣 聲  如 是 不 耶  
ZH_T17_0721_064:0380a27_19	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380b02_1	瞿陀尼人眼識聞聲，如閻浮提中蛇虺之類眼中聞聲，瞿陀尼人亦復如是，如隔障礙，聞眾音聲、見眾色像亦復如是，以法勝故。	064	瞿 陀 尼 人 眼 識 聞 聲  如 閻浮提中 蛇 虺 之 類 眼 中 聞 聲  瞿 陀 尼 人 亦復如是  如 隔 障 礙  聞 眾 音 聲  見 眾 色 像 亦復如是  以 法 勝 故  
ZH_T17_0721_064:0380b03_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380b04_14	如閻浮提人、弗婆提人鼻識緣香，瞿陀尼人如是不耶？	064	如 閻 浮 提 人  弗 婆 提 人 鼻 識 緣 香  瞿 陀 尼 人 如 是 不 耶  
ZH_T17_0721_064:0380b05_10	瞿陀尼人嗅香法異，眼等別緣。	064	瞿 陀 尼 人 嗅 香 法 異  眼 等 別 緣  
ZH_T17_0721_064:0380b06_2	云何瞿陀尼人鼻識緣香？	064	云 何 瞿 陀 尼 人 鼻 識 緣 香  
ZH_T17_0721_064:0380b06_12	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380b08_2	瞿陀尼人若眼見色，即亦知香，若眼不見亦聞其香，以法勝故。	064	瞿 陀 尼 人 若 眼 見 色  即 亦 知 香  若 眼 不 見 亦 聞 其 香  以 法 勝 故  
ZH_T17_0721_064:0380b09_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380b10_2	云何瞿陀尼人舌識緣味？	064	云 何 瞿 陀 尼 人 舌 識 緣 味  
ZH_T17_0721_064:0380b10_12	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380b13_3	瞿陀尼人食於稗子、飲於牛味，如閻浮提人飲苷󰈕酒、蒲桃之酒，瞿陀尼人飲牛五味，能令惽醉亦復如是。	064	瞿 陀 尼 人 食 於 稗 子  飲 於 牛 味  如 閻 浮 提 人 飲 苷  酒  蒲 桃 之 酒  瞿 陀 尼 人 飲 牛 五 味  能 令 惽 醉 亦復如是  
ZH_T17_0721_064:0380b14_8	瞿陀尼人食於稗子，如閻浮提人食粳糧飯，充足飽滿。	064	瞿 陀 尼 人 食 於 稗 子  如 閻 浮 提 人 食 粳 糧 飯  充 足 飽 滿  
ZH_T17_0721_064:0380b15_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380b16_4	云何觀於瞿陀尼人身之量耶？	064	云 何 觀 於 瞿 陀 尼 人 身 之 量 耶  
ZH_T17_0721_064:0380b16_14	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380b18_1	瞿陀尼人其身長短——半多羅樹，如業相似，自業色身。	064	瞿 陀 尼 人 其 身 長 短   半 多 羅 樹  如 業 相 似  自 業 色 身  
ZH_T17_0721_064:0380b20_14	「復次，修行者思惟觀察四天下中何等住處，性等相似、意等相似、行等相似？	064	 復 次  修 行 者 思惟觀察 四 天 下 中 何 等 住 處  性 等 相 似  意 等 相 似  行 等 相 似  
ZH_T17_0721_064:0380b20_19	互對觀察。	064	互 對 觀 察  
ZH_T17_0721_064:0380b21_8	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380b23_14	四天下眾生心意，無有一人心意相似，無有一人行等相似，無有一人身等相似，一切無有一人相似。	064	四 天 下 眾 生 心 意  無 有 一 人 心 意 相 似  無 有 一 人 行 等 相 似  無 有 一 人 身 等 相 似  一 切 無 有 一 人 相 似  
ZH_T17_0721_064:0380b24_4	是名比丘隨順觀身。	064	是 名 比 丘 隨 順 觀 身  
ZH_T17_0721_064:0380b25_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380b26_10	云何四天下人頗有一人無業無因來生不耶？	064	云 何 四 天 下 人 頗 有 一 人 無 業 無 因 來 生 不 耶  
ZH_T17_0721_064:0380b26_15	無業藏耶？	064	無 業 藏 耶  
ZH_T17_0721_064:0380b27_2	無業流轉耶？	064	無 業 流 轉 耶  
ZH_T17_0721_064:0380b27_11	頗有不行習欲法耶？	064	頗 有 不 行 習 欲 法 耶  
ZH_T17_0721_064:0380c02_3	如是比丘不見一人無業藏者，無有一人無業而生，無有一人無業流轉，無有一人不習欲法，隨所作業，或善或不善，隨業受報，無有一人不為怨親中人所攝。	064	如 是 比 丘 不 見 一 人 無 業 藏 者  無 有 一 人 無 業 而 生  無 有 一 人 無 業 流 轉  無 有 一 人 不 習 欲 法  隨 所 作 業  或 善 或 不 善  隨 業 受 報  無 有 一 人 不 為 怨 親 中 人 所 攝  
ZH_T17_0721_064:0380c02_13	是名修行者隨順觀身。	064	是 名 修 行 者 隨 順 觀 身  
ZH_T17_0721_064:0380c03_8	「復次，隨順觀身。	064	 復 次  隨 順 觀 身  
ZH_T17_0721_064:0380c03_17	云何集業而得天身？	064	云 何 集 業 而 得 天 身  
ZH_T17_0721_064:0380c04_5	云何天中受五欲樂？	064	云 何 天 中 受 五 欲 樂  
ZH_T17_0721_064:0380c04_15	彼以聞慧或以天眼觀：	064	彼 以 聞 慧 或 以 天 眼 觀  
ZH_T17_0721_064:0380c07_10	諸眾生生四天王天處，受天五欲，眼視美色，不知厭足，或細或麁，自以天眼見萬由旬，若化神通，能見無量百千由旬。	064	諸 眾 生 生 四天王天 處  受 天 五 欲  眼 視 美 色  不 知 厭 足  或 細 或 麁  自 以 天 眼 見 萬 由 旬  若 化 神 通  能 見 無 量 百 千 由 旬  
ZH_T17_0721_064:0380c09_9	如是修行者觀天無量善業勢力，四天王天所見色貌皆悉可愛，心生愛樂，不見惡色。	064	如 是 修 行 者 觀 天 無 量 善 業 勢 力  四天王天 所 見 色 貌 皆 悉 可 愛  心 生 愛 樂  不 見 惡 色  
ZH_T17_0721_064:0380c10_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380c11_2	云何四天王天耳聞音聲？	064	云 何 四天王天 耳 聞 音 聲  
ZH_T17_0721_064:0380c11_12	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380c14_2	四天王天若聞天聲，甚可愛樂，若以報耳聞三千由旬，若化神通，則能聞於二萬由旬，所聞音聲皆可愛樂。	064	四天王天 若 聞 天 聲  甚 可 愛 樂  若 以 報 耳 聞 三 千 由 旬  若 化 神 通  則 能 聞 於 二 萬 由 旬  所 聞 音 聲 皆 可 愛 樂  
ZH_T17_0721_064:0380c15_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380c16_2	云何四天王天鼻聞香耶？	064	云 何 四天王天 鼻 聞 香 耶  
ZH_T17_0721_064:0380c16_12	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380c18_5	四天王天自報鼻根，聞於眾香二百由旬，若化神通，聞於百千由旬之香。	064	四天王天 自 報 鼻 根  聞 於 眾 香 二 百 由 旬  若 化 神 通  聞 於 百 千 由 旬 之 香  
ZH_T17_0721_064:0380c19_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380c20_4	云何觀於四天王天舌根充滿？	064	云 何 觀 於 四天王天 舌 根 充 滿  
ZH_T17_0721_064:0380c20_14	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380c22_3	四天王天舌根無厭亦無不愛，如業所得，以善業故，於味不厭。	064	四天王天 舌 根 無 厭 亦 無 不 愛  如 業 所 得  以 善 業 故  於 味 不 厭  
ZH_T17_0721_064:0380c23_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0380c24_9	云何觀於諸天身耶，若麁若細、若速疾行？	064	云 何 觀 於 諸 天 身 耶  若 麁 若 細  若 速 疾 行  
ZH_T17_0721_064:0380c24_19	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0380c27_1	諸天身有大勢力，神通微細，於一手中置五百天在手而住，各令諸天身不妨礙，亦不迫隘。	064	諸 天 身 有大勢力  神 通 微 細  於 一 手 中 置 五 百 天 在 手 而 住  各 令 諸 天 身 不 妨 礙  亦 不 迫 隘  
ZH_T17_0721_064:0380c29_1	譬如一室燃五百燈，其燈光明不相逼迫，諸天手中置五百天亦復如是不迮不妨。	064	譬 如 一 室 燃 五 百 燈  其 燈 光 明 不 相 逼 迫  諸 天 手 中 置 五 百 天 亦復如是 不 迮 不 妨  
ZH_T17_0721_064:0381a02_8	「復次，諸天若化大身無量由旬，若好若醜，若有見者或怖不怖。	064	 復 次  諸 天 若 化 大 身 無 量 由 旬  若 好 若 醜  若 有 見 者 或 怖 不 怖  
ZH_T17_0721_064:0381a03_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0381a03_20	云何觀於速行天耶？	064	云 何 觀 於 速 行 天 耶  
ZH_T17_0721_064:0381a04_9	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0381a06_7	速行天一眴目頃能行無量百千由旬還至本處，隨天憶念所往之處，無所障礙。	064	速 行 天 一 眴 目 頃 能 行 無 量 百 千 由 旬 還 至 本 處  隨 天 憶 念 所 往 之 處  無所障礙  
ZH_T17_0721_064:0381a09_3	若有所欲，皆悉具足，無能奪者，於一切處所得之物皆悉自在，於他無畏，無能為礙，天境界樂念念增長，以善業故，受五欲樂。	064	若 有 所 欲  皆 悉 具 足  無 能 奪 者  於 一 切 處 所 得 之 物 皆 悉 自 在  於 他 無 畏  無 能 為 礙  天 境 界 樂 念 念 增 長  以 善 業 故  受 五 欲 樂  
ZH_T17_0721_064:0381a09_12	是名行者隨順觀身。	064	是 名 行 者 隨 順 觀 身  
ZH_T17_0721_064:0381a10_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0381a11_2	云何觀於三十三天身耶？	064	云 何 觀 於 三十三天 身 耶  
ZH_T17_0721_064:0381a11_11	云何緣於境界受樂？	064	云 何 緣 於 境 界 受 樂  
ZH_T17_0721_064:0381a12_2	彼以聞慧或以天眼觀：	064	彼 以 聞 慧 或 以 天 眼 觀  
ZH_T17_0721_064:0381a12_16	三十三天如四天王天受境界樂。	064	三十三天 如 四天王天 受 境 界 樂  
ZH_T17_0721_064:0381a14_2	三十三天受於愛色聲香味觸，勝四天王天足一千倍。	064	三十三天 受 於 愛 色聲香味觸  勝 四天王天 足 一 千 倍  
ZH_T17_0721_064:0381a14_6	何以故？	064	何 以 故  
ZH_T17_0721_064:0381a15_16	三十三天所作之業，勝愛大力可愛樂故，勝於四天王天所作業故。	064	三十三天 所 作 之 業  勝 愛 大 力 可 愛 樂 故  勝 於 四天王天 所 作 業 故  
ZH_T17_0721_064:0381a17_14	以三十三天所作業勝，是故四天王天不及上天，如是三十三天所受樂勝不可具說。	064	以 三十三天 所 作 業 勝  是 故 四天王天 不 及 上 天  如 是 三十三天 所 受 樂 勝 不 可 具 說  
ZH_T17_0721_064:0381a18_6	是名修行者隨順觀身。	064	是 名 修 行 者 隨 順 觀 身  
ZH_T17_0721_064:0381a19_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0381a19_18	云何觀於地獄？	064	云 何 觀 於 地 獄  
ZH_T17_0721_064:0381a22_8	地獄眾生所受之身，謂活地獄、黑繩地獄、大合地獄、叫喚地獄、大叫喚地獄、焦熱地獄、大焦熱地獄、阿鼻地獄。	064	地 獄 眾 生 所 受 之 身  謂 活 地 獄  黑繩地獄  大 合 地 獄  叫喚地獄  大叫喚地獄  焦 熱 地 獄  大 焦 熱 地 獄  阿鼻地獄  
ZH_T17_0721_064:0381a22_18	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0381a25_1	諸眾生所作之業——不可愛業、不喜樂業、不善之業，謂三種業，於身口意造集業故，墮地獄中。	064	諸 眾 生 所 作 之 業   不 可 愛 業  不 喜 樂 業  不 善 之 業  謂 三 種 業  於 身 口 意 造 集 業 故  墮 地 獄 中  
ZH_T17_0721_064:0381a26_12	集惡業故，受地獄苦，於地獄中受諸劇苦，乃至惡業不盡終不得脫。	064	集 惡 業 故  受 地 獄 苦  於 地 獄 中 受 諸 劇 苦  乃 至 惡 業 不 盡 終 不 得 脫  
ZH_T17_0721_064:0381a27_3	是名修行者隨順身觀。	064	是 名 修 行 者 隨 順 身 觀  
ZH_T17_0721_064:0381a28_11	「復次，修行者作是思惟：	064	 復 次  修 行 者 作是思惟  
ZH_T17_0721_064:0381a28_21	『作何等業墮於地獄？	064	 作 何 等 業 墮 於 地 獄  
ZH_T17_0721_064:0381a29_9	』彼以聞慧或以天眼見：	064	 彼 以 聞 慧 或 以 天 眼 見  
ZH_T17_0721_064:0381b01_13	此眾生習近殺害，樂習增長，以是因緣，墮活地獄。	064	此 眾 生 習 近 殺 害  樂 習 增 長  以是因緣  墮 活 地 獄  
ZH_T17_0721_064:0381b03_4	又見眾生習近殺生偷盜，喜樂習近，增長斯惡，以此因緣，墮黑繩地獄。	064	又 見 眾 生 習 近 殺 生 偷 盜  喜 樂 習 近  增 長 斯 惡  以 此 因 緣  墮 黑繩地獄  
ZH_T17_0721_064:0381b04_20	又見眾生習近殺生偷盜邪婬，習近喜樂，增長斯惡，以是因緣，墮眾合地獄。	064	又 見 眾 生 習 近 殺 生 偷 盜 邪 婬  習 近 喜 樂  增 長 斯 惡  以是因緣  墮 眾 合 地 獄  
ZH_T17_0721_064:0381b06_17	又見眾生習近殺生偷盜、邪婬妄語，習近喜樂，增長斯惡，以是因緣，墮叫喚地獄。	064	又 見 眾 生 習 近 殺 生 偷 盜  邪 婬 妄 語  習 近 喜 樂  增 長 斯 惡  以是因緣  墮 叫喚地獄  
ZH_T17_0721_064:0381b08_6	又見眾生殺生偷盜、邪婬妄語、勸人飲酒，以是因緣，墮大叫喚地獄。	064	又 見 眾 生 殺 生 偷 盜  邪 婬 妄 語  勸 人 飲 酒  以是因緣  墮 大叫喚地獄  
ZH_T17_0721_064:0381b09_18	又見眾生殺生偷盜、邪婬妄語、飲酒、邪見，以是因緣，墮焦熱地獄。	064	又 見 眾 生 殺 生 偷 盜  邪 婬 妄 語  飲 酒  邪 見  以是因緣  墮 焦 熱 地 獄  
ZH_T17_0721_064:0381b12_2	又見眾生殺生偷盜、邪婬妄語、以酒飲人、邪見不信，或破比丘、比丘尼戒，以是因緣，墮大焦熱地獄。	064	又 見 眾 生 殺 生 偷 盜  邪 婬 妄 語  以 酒 飲 人  邪 見 不 信  或 破 比 丘  比丘尼戒  以是因緣  墮 大 焦 熱 地 獄  
ZH_T17_0721_064:0381b13_7	又見眾生作五逆業五種惡業，以是因緣，墮阿鼻地獄。	064	又 見 眾 生 作 五 逆 業 五 種 惡 業  以是因緣  墮 阿鼻地獄  
ZH_T17_0721_064:0381b13_12	云何五逆？	064	云 何 五 逆  
ZH_T17_0721_064:0381b15_14	若有眾生殺父、殺母、殺阿羅漢、破和合僧、若以惡心出佛身血，如是五種大惡業故，墮阿鼻地獄。	064	若 有 眾 生 殺 父  殺 母  殺阿羅漢  破 和 合 僧  若 以 惡心出佛身血  如 是 五 種 大 惡 業 故  墮 阿鼻地獄  
ZH_T17_0721_064:0381b16_13	思惟如是地獄業報，於諸眾生起悲愍心。	064	思 惟 如 是 地 獄 業 報  於 諸 眾 生 起 悲 愍 心  
ZH_T17_0721_064:0381b17_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0381b17_20	云何眾生墮餓鬼道？	064	云 何 眾 生 墮 餓 鬼 道  
ZH_T17_0721_064:0381b18_9	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0381b19_13	無量餓鬼以慳嫉故，墮餓鬼中，在於地下五百由旬。	064	無 量 餓 鬼 以 慳 嫉 故  墮 餓 鬼 中  在 於 地 下 五 百 由 旬  
ZH_T17_0721_064:0381b21_13	無量餓鬼惡食、無食或食不淨，互相食噉，飢渴所逼，受大苦惱，上雨大火以燒其身。	064	無 量 餓 鬼 惡 食  無 食 或 食 不 淨  互 相 食 噉  飢 渴 所 逼  受 大 苦 惱  上 雨 大 火 以 燒 其 身  
ZH_T17_0721_064:0381b22_8	此諸餓鬼隨惡業故，受如是苦。	064	此 諸 餓 鬼 隨 惡 業 故  受 如 是 苦  
ZH_T17_0721_064:0381b23_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0381b24_18	彼以聞慧或以天眼見畜生道，彼見無量種種畜生，略說三處：	064	彼 以 聞 慧 或 以 天 眼 見 畜 生 道  彼 見 無 量 種 種 畜 生  略 說 三 處  
ZH_T17_0721_064:0381b25_8	一者水行，所謂魚等；	064	一 者 水 行  所 謂 魚 等  
ZH_T17_0721_064:0381b26_4	二者陸行，所謂象馬牛羊、麞鹿猪等；	064	二 者 陸 行  所 謂 象 馬 牛 羊  麞 鹿 猪 等  
ZH_T17_0721_064:0381b26_18	三者空行，所謂無量眾飛鳥等。	064	三 者 空 行  所 謂 無 量 眾 飛 鳥 等  
ZH_T17_0721_064:0381b27_11	「復次，修行者隨順觀身。	064	 復 次  修 行 者 隨 順 觀 身  
ZH_T17_0721_064:0381b28_8	彼以聞慧或以天眼觀於畜生有幾種生？	064	彼 以 聞 慧 或 以 天 眼 觀 於 畜 生 有 幾 種 生  
ZH_T17_0721_064:0381b28_18	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0381b29_7	諸畜生有四種生。	064	諸 畜 生 有 四 種 生  
ZH_T17_0721_064:0381b29_12	何等為四？	064	何 等 為 四  
ZH_T17_0721_064:0381c01_9	一者胎生，所謂象馬水牛、牛羊之類；	064	一 者 胎 生  所 謂 象 馬 水 牛  牛 羊 之 類  
ZH_T17_0721_064:0381c02_8	二者卵生，所謂蛇蚖鵝鴨、鷄雉種種眾鳥；	064	二 者 卵 生  所 謂 蛇 蚖 鵝 鴨  鷄 雉 種 種 眾 鳥  
ZH_T17_0721_064:0381c02_20	三者濕生，蚤虱蚊子之類；	064	三 者 濕 生  蚤 虱 蚊 子 之 類  
ZH_T17_0721_064:0381c03_10	四者化生，如長面龍等。	064	四 者 化 生  如 長 面 龍 等  
ZH_T17_0721_064:0381c06_16	是修行者如實觀畜生已，若天若人、若地獄餓鬼畜生，不見一處不為恩愛別離所惱，一切眾生輪轉生死，或作怨家或為親友，無有一處不生不滅。	064	是 修 行 者 如 實 觀 畜 生 已  若 天 若 人  若 地 獄 餓 鬼 畜 生  不 見 一 處 不 為 恩 愛 別 離 所 惱  一 切 眾 生 輪轉生死  或 作 怨 家 或 為 親 友  無 有 一 處 不生不滅  
ZH_T17_0721_064:0381c09_9	如是比丘於生死處不生愛心，如是心不喜樂，如是厭離不隨，如是破壞，如是滅法，不可久住一切眾生眾苦之處。	064	如 是 比 丘 於 生 死 處 不 生 愛 心  如 是 心 不 喜 樂  如 是 厭 離 不 隨  如 是 破 壞  如 是 滅 法  不 可 久 住 一 切 眾 生 眾 苦 之 處  
ZH_T17_0721_064:0381c11_3	是故比丘生死之中多苦少味、無常破壞，當應厭離，厭離生死便得解脫。	064	是 故 比 丘 生 死 之 中 多 苦 少 味  無 常 破 壞  當 應 厭 離  厭 離 生 死 便 得 解 脫  
ZH_T17_0721_064:0381c13_1	「如是那羅帝婆羅門聚落比丘修行者，內身循身觀，觀於內身——於此身中分分不淨。	064	 如 是 那 羅 帝 婆 羅 門 聚 落 比 丘 修 行 者  內 身 循 身 觀  觀 於 內 身   於 此 身 中 分 分 不 淨  
ZH_T17_0721_064:0381c14_1	如實見身，念念思惟，從頭至足循身觀察。	064	如 實 見 身  念 念 思 惟  從 頭 至 足 循 身 觀 察  
ZH_T17_0721_064:0381c15_2	是修行者初觀頭頂，彼以聞慧或以天眼觀：	064	是 修 行 者 初 觀 頭 頂  彼 以 聞 慧 或 以 天 眼 觀  
ZH_T17_0721_064:0381c17_4	頭髑髏以為四分，於頭骨內自有蟲行，名曰腦行，遊行骨內，生於腦中，或行或住，常食此腦。	064	頭 髑 髏 以 為 四 分  於 頭 骨 內 自 有 蟲 行  名 曰 腦 行  遊 行 骨 內  生 於 腦 中  或 行 或 住  常 食 此 腦  
ZH_T17_0721_064:0381c18_8	於髑髏中復有諸蟲住髑髏中，若行若食，還食髑髏。	064	於 髑 髏 中 復 有 諸 蟲 住 髑 髏 中  若 行 若 食  還 食 髑 髏  
ZH_T17_0721_064:0381c19_12	復有髮蟲住於骨外，食於毛根，以蟲瞋故，令髮墮落。	064	復 有 髮 蟲 住 於 骨 外  食 於 毛 根  以 蟲 瞋 故  令 髮 墮 落  
ZH_T17_0721_064:0381c21_1	復有耳蟲住在耳中，食耳中肉，以蟲瞋故，令人耳痛或令耳聾。	064	復 有 耳 蟲 住 在 耳 中  食 耳 中 肉  以 蟲 瞋 故  令 人 耳 痛 或 令 耳 聾  
ZH_T17_0721_064:0381c22_10	復有鼻蟲住在鼻中，食鼻中肉，以蟲瞋故，能令其人飲食不美；	064	復 有 鼻 蟲 住 在 鼻 中  食 鼻 中 肉  以 蟲 瞋 故  能 令 其 人 飲 食 不 美  
ZH_T17_0721_064:0381c23_8	腦涎流下，蟲食腦涎，是故令人飲食不美。	064	腦 涎 流 下  蟲 食 腦 涎  是 故 令 人 飲 食 不 美  
ZH_T17_0721_064:0381c24_18	復有脂蟲生在脂中，住於脂中，常食人脂，以蟲瞋故，令人頭痛。	064	復 有 脂 蟲 生 在 脂 中  住 於 脂 中  常 食 人 脂  以 蟲 瞋 故  令 人 頭 痛  
ZH_T17_0721_064:0381c26_11	復有續蟲生於節間，有名身蟲住在交牙，以蟲瞋故，令人脈痛猶如針刺。	064	復 有 續 蟲 生 於 節 間  有 名 身 蟲 住 在 交 牙  以 蟲 瞋 故  令 人 脈 痛 猶 如 針 刺  
ZH_T17_0721_064:0381c27_17	復有諸蟲名曰食涎，住舌根中，以蟲瞋故，令人口燥。	064	復 有 諸 蟲 名 曰 食 涎  住 舌 根 中  以 蟲 瞋 故  令 人 口 燥  
ZH_T17_0721_064:0381c29_1	復有諸蟲名牙根蟲，住於牙根，以蟲瞋故，令人牙疼。	064	復 有 諸 蟲 名 牙 根 蟲  住 於 牙 根  以 蟲 瞋 故  令 人 牙 疼  
ZH_T17_0721_064:0382a01_3	是名內修行者循身身觀，是十種蟲，住於頭中。	064	是 名 內 修 行 者 循 身 身 觀  是 十 種 蟲  住 於 頭 中  
ZH_T17_0721_064:0382a02_12	「復次，修行者觀身循身觀。	064	 復 次  修 行 者 觀 身 循 身 觀  
ZH_T17_0721_064:0382a03_1	頭肉中有幾骨耶？	064	頭 肉 中 有 幾 骨 耶  
ZH_T17_0721_064:0382a03_11	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382a04_16	髑髏骨頭有四分，額骨、頰骨合有三分，鼻骨一分。	064	髑 髏 骨 頭 有 四 分  額 骨  頰 骨 合 有 三 分  鼻 骨 一 分  
ZH_T17_0721_064:0382a06_1	交牙二骨，頤有一骨，牙齒合有三十二骨，齒根亦爾。	064	交 牙 二 骨  頤 有 一 骨  牙 齒 合 有 三 十 二 骨  齒 根 亦 爾  
ZH_T17_0721_064:0382a06_15	咽喉二骨，如是項中有十五骨。	064	咽 喉 二 骨  如 是 項 中 有 十 五 骨  
ZH_T17_0721_064:0382a07_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0382a08_7	云何頭肉以食增長，和合有覺？	064	云 何 頭 肉 以 食 增 長  和 合 有 覺  
ZH_T17_0721_064:0382a08_17	彼以聞慧或以天眼觀：	064	彼 以 聞 慧 或 以 天 眼 觀  
ZH_T17_0721_064:0382a10_14	於頭肉則有四分，兩頰二分，咽喉及舌肉段一分，上下兩脣及其兩耳皮肉四分。	064	於 頭 肉 則 有 四 分  兩 頰 二 分  咽 喉 及 舌 肉 段 一 分  上 下 兩 脣 及 其 兩 耳 皮 肉 四 分  
ZH_T17_0721_064:0382a11_16	其舌根者，名為脈肉，貪嗜上饍，樂於六味。	064	其 舌 根 者  名 為 脈 肉  貪 嗜 上 饍  樂 於 六 味  
ZH_T17_0721_064:0382a12_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0382a12_17	有何等蟲？	064	有 何 等 蟲  
ZH_T17_0721_064:0382a13_1	住在何處？	064	住 在 何 處  
ZH_T17_0721_064:0382a13_11	作何等業，或病或安？	064	作 何 等 業  或 病 或 安  
ZH_T17_0721_064:0382a14_1	彼以聞慧或以天眼：	064	彼 以 聞 慧 或 以 天 眼  
ZH_T17_0721_064:0382a16_15	初觀咽喉，咽喉有蟲，名曰食涎，咀嚼食時，猶如嘔吐，唌唾和雜，欲咽之時，與腦涎合，喉中涎蟲共食此食，以自活命。	064	初 觀 咽 喉  咽 喉 有 蟲  名 曰 食 涎  咀 嚼 食 時  猶 如 嘔 吐  唌 唾 和 雜  欲 咽 之 時  與 腦 涎 合  喉 中 涎 蟲 共 食 此 食  以 自 活 命  
ZH_T17_0721_064:0382a17_6	若蟲增長，令人瘶病。	064	若 蟲 增 長  令 人 瘶 病  
ZH_T17_0721_064:0382a19_5	若多食膩或多食甜，或食重食或食醋食，或食冷食，蟲則增長，令人咽喉生於疾病。	064	若 多 食 膩 或 多 食 甜  或 食 重 食 或 食 醋 食  或 食 冷 食  蟲 則 增 長  令 人 咽 喉 生 於 疾 病  
ZH_T17_0721_064:0382a19_15	觀涎蟲已，如實知身。	064	觀 涎 蟲 已  如 實 知 身  
ZH_T17_0721_064:0382a20_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0382a21_10	觀於唾蟲能消諸唾，或能為病或令安隱。	064	觀 於 唾 蟲 能 消 諸 唾  或 能 為 病 或 令 安 隱  
ZH_T17_0721_064:0382a22_2	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382a24_6	消唾蟲住咽喉中，若人不食如上膩等，蟲則安隱，能消於唾，於十脈中流出美味，安隱受樂。	064	消 唾 蟲 住 咽 喉 中  若 人 不 食 如 上 膩 等  蟲 則 安 隱  能 消 於 唾  於 十 脈 中 流 出 美 味  安 隱 受 樂  
ZH_T17_0721_064:0382a25_16	若人多唾，蟲則得病，以蟲病故，則吐冷沫，吐冷沫故，胸中成病。	064	若 人 多 唾  蟲 則 得 病  以 蟲 病 故  則 吐 冷 沫  吐 冷 沫 故  胸 中 成 病  
ZH_T17_0721_064:0382a26_4	觀唾蟲已，如實知身。	064	觀 唾 蟲 已  如 實 知 身  
ZH_T17_0721_064:0382a27_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0382a28_6	觀於吐蟲，云何令人安隱疾病？	064	觀 於 吐 蟲  云 何 令 人 安 隱 疾 病  
ZH_T17_0721_064:0382a28_11	住在何處？	064	住 在 何 處  
ZH_T17_0721_064:0382a28_16	食何等食？	064	食 何 等 食  
ZH_T17_0721_064:0382a29_5	彼以聞慧或以天眼：	064	彼 以 聞 慧 或 以 天 眼  
ZH_T17_0721_064:0382b01_4	見於吐蟲住人身中，住於十脈流注之處。	064	見 於 吐 蟲 住 人 身 中  住 於 十 脈 流 注 之 處  
ZH_T17_0721_064:0382b03_4	若人食時，如是之蟲從十脈中，踊身上行至咽喉中，即令人吐，令人生於五種嘔吐。	064	若 人 食 時  如 是 之 蟲 從 十 脈 中  踊 身 上 行 至 咽 喉 中  即 令 人 吐  令 人 生 於 五 種 嘔 吐  
ZH_T17_0721_064:0382b03_9	何等為五？	064	何 等 為 五  
ZH_T17_0721_064:0382b03_14	一者風吐；	064	一 者 風 吐  
ZH_T17_0721_064:0382b03_19	二者陰吐；	064	二 者 陰 吐  
ZH_T17_0721_064:0382b04_4	三者唾吐；	064	三 者 唾 吐  
ZH_T17_0721_064:0382b04_9	四者雜吐；	064	四 者 雜 吐  
ZH_T17_0721_064:0382b04_14	五者蠅吐。	064	五 者 蠅 吐  
ZH_T17_0721_064:0382b05_8	若蟲安隱，食則調順，入於腹中。	064	若 蟲 安 隱  食 則 調 順  入 於 腹 中  
ZH_T17_0721_064:0382b05_18	「云何吐蟲生於風吐？	064	 云 何 吐 蟲 生 於 風 吐  
ZH_T17_0721_064:0382b06_7	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382b07_15	食輕冷，若無膩食，則發風病，令人大小便利難通，眼不能睡。	064	食 輕 冷  若 無 膩 食  則 發 風 病  令 人 大小便利 難 通  眼 不 能 睡  
ZH_T17_0721_064:0382b08_14	風入咽喉，風動吐蟲，以此過故，是名風吐。	064	風 入 咽 喉  風 動 吐 蟲  以 此 過 故  是 名 風 吐  
ZH_T17_0721_064:0382b09_3	觀吐蟲已，如實知身。	064	觀 吐 蟲 已  如 實 知 身  
ZH_T17_0721_064:0382b10_13	「復次，修行者觀內身循身觀。	064	 復 次  修 行 者 觀 內 身 循 身 觀  
ZH_T17_0721_064:0382b11_2	云何吐蟲令人吐陰？	064	云 何 吐 蟲 令 人 吐 陰  
ZH_T17_0721_064:0382b11_12	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382b13_6	人食辛，醎熱和合，令人發熱，惱於吐蟲，從其住處動而上行，令人吐陰。	064	人 食 辛  醎 熱 和 合  令 人 發 熱  惱 於 吐 蟲  從 其 住 處 動 而 上 行  令 人 吐 陰  
ZH_T17_0721_064:0382b13_16	觀吐蟲已，如實知身。	064	觀 吐 蟲 已  如 實 知 身  
ZH_T17_0721_064:0382b14_13	「復次，修行者觀內身循身觀。	064	 復 次  修 行 者 觀 內 身 循 身 觀  
ZH_T17_0721_064:0382b15_2	云何吐蟲令人吐唾？	064	云 何 吐 蟲 令 人 吐 唾  
ZH_T17_0721_064:0382b15_12	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382b18_1	人食於甜冷重食、膩滑之食，或食已睡眠，令唾增長，唾增長故，唾蟲增長，為咽喉病，令身沈重，則有冷唾。	064	人 食 於 甜 冷 重 食  膩 滑 之 食  或 食 已 睡 眠  令 唾 增 長  唾 增 長 故  唾 蟲 增 長  為 咽 喉 病  令 身 沈 重  則 有 冷 唾  
ZH_T17_0721_064:0382b18_11	觀吐蟲已，如實知身。	064	觀 吐 蟲 已  如 實 知 身  
ZH_T17_0721_064:0382b19_13	「復次，修行者觀內身循身觀。	064	 復 次  修 行 者 觀 內 身 循 身 觀  
ZH_T17_0721_064:0382b20_2	云何吐蟲生於雜吐？	064	云 何 吐 蟲 生 於 雜 吐  
ZH_T17_0721_064:0382b20_12	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382b22_9	食輕冷無膩之食、辛酢醎食、滑冷重膩，能令吐蟲行咽喉中，以是三過，能令人吐。	064	食 輕 冷 無 膩 之 食  辛 酢 醎 食  滑 冷 重 膩  能 令 吐 蟲 行 咽 喉 中  以 是 三 過  能 令 人 吐  
ZH_T17_0721_064:0382b22_19	觀吐蟲已，如實知身。	064	觀 吐 蟲 已  如 實 知 身  
ZH_T17_0721_064:0382b23_13	「復次，修行者觀內身循身觀。	064	 復 次  修 行 者 觀 內 身 循 身 觀  
ZH_T17_0721_064:0382b24_2	云何蠅吐令人嘔吐？	064	云 何 蠅 吐 令 人 嘔 吐  
ZH_T17_0721_064:0382b24_12	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382b25_13	蠅食不淨故，蠅入咽喉，令吐蟲動，則便大吐。	064	蠅 食 不 淨 故  蠅 入 咽 喉  令 吐 蟲 動  則 便 大 吐  
ZH_T17_0721_064:0382b26_2	觀吐蟲已，如實知身。	064	觀 吐 蟲 已  如 實 知 身  
ZH_T17_0721_064:0382b27_13	「復次，修行者觀內身循身觀。	064	 復 次  修 行 者 觀 內 身 循 身 觀  
ZH_T17_0721_064:0382b28_3	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382b29_10	醉味蟲行於舌端乃至命脈，於其中間或行或住，微細無足。	064	醉 味 蟲 行 於 舌 端 乃 至 命 脈  於其中間 或 行 或 住  微 細 無 足  
ZH_T17_0721_064:0382c01_13	若食美食，蟲則惽醉增長，若食不美，蟲則萎弱。	064	若 食 美 食  蟲 則 惽 醉 增 長  若 食 不 美  蟲 則 萎 弱  
ZH_T17_0721_064:0382c03_1	此蟲食時如蜂食花，微細甜味以用作蜜，嗜味蟲食亦復如是。	064	此 蟲 食 時 如 蜂 食 花  微 細 甜 味 以 用 作 蜜  嗜 味 蟲 食 亦復如是  
ZH_T17_0721_064:0382c04_10	然其所食雖復微細亦得充足，若蟲得味，我亦如是得此食味；	064	然 其 所 食 雖 復 微 細 亦 得 充 足  若 蟲 得 味  我 亦 如 是 得 此 食 味  
ZH_T17_0721_064:0382c05_1	若蟲憶食，我亦憶食；	064	若 蟲 憶 食  我 亦 憶 食  
ZH_T17_0721_064:0382c06_1	若我不食，如是醉蟲則亦病苦，不得安隱。	064	若 我 不 食  如 是 醉 蟲 則 亦 病 苦  不 得 安 隱  
ZH_T17_0721_064:0382c06_11	觀醉蟲已，如實知身。	064	觀 醉 蟲 已  如 實 知 身  
ZH_T17_0721_064:0382c07_13	「復次，修行者觀內身循身觀。	064	 復 次  修 行 者 觀 內 身 循 身 觀  
ZH_T17_0721_064:0382c08_10	觀放逸蟲，云何此蟲為我病惱或作安隱？	064	觀 放 逸 蟲  云 何 此 蟲 為 我 病 惱 或 作 安 隱  
ZH_T17_0721_064:0382c09_2	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382c10_1	放逸蟲住於頂上，若至腦門，令人疾病；	064	放 逸 蟲 住 於 頂 上  若 至 腦 門  令 人 疾 病  
ZH_T17_0721_064:0382c10_11	若至頂上，令人生瘡；	064	若 至 頂 上  令 人 生 瘡  
ZH_T17_0721_064:0382c11_6	若至咽喉，猶如蟻子，滿咽喉中；	064	若 至 咽 喉  猶 如 蟻 子  滿 咽 喉 中  
ZH_T17_0721_064:0382c11_16	若住本處，病則不生。	064	若 住 本 處  病 則 不 生  
ZH_T17_0721_064:0382c12_5	是名觀於放逸之蟲。	064	是 名 觀 於 放 逸 之 蟲  
ZH_T17_0721_064:0382c12_16	觀放逸蟲已，如實知身。	064	觀 放 逸 蟲 已  如 實 知 身  
ZH_T17_0721_064:0382c13_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0382c14_6	觀於貪嗜六味之蟲，云何病惱？	064	觀 於 貪 嗜 六 味 之 蟲  云 何 病 惱  
ZH_T17_0721_064:0382c14_11	云何安隱？	064	云 何 安 隱  
ZH_T17_0721_064:0382c15_2	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382c16_9	六味蟲所貪嗜者，我亦貪嗜，隨此味蟲所不嗜者，我亦不便。	064	六 味 蟲 所 貪 嗜 者  我 亦 貪 嗜  隨 此 味 蟲 所 不 嗜 者  我 亦 不 便  
ZH_T17_0721_064:0382c18_3	若得熱病，蟲亦先得如是熱病，以是過故，令於病人所食不美，無有食味。	064	若 得 熱 病  蟲 亦 先 得 如 是 熱 病  以 是 過 故  令 於 病 人 所 食 不 美  無 有 食 味  
ZH_T17_0721_064:0382c18_13	觀味蟲已，如實知身。	064	觀 味 蟲 已  如 實 知 身  
ZH_T17_0721_064:0382c19_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0382c20_11	觀抒氣蟲住於頂下，彼以聞慧或以天眼見：	064	觀 抒 氣 蟲 住 於 頂 下  彼 以 聞 慧 或 以 天 眼 見  
ZH_T17_0721_064:0382c22_4	抒氣蟲以瞋恚故，食腦作孔，或咽喉痛或咽喉塞，咽喉風噎，生於死苦。	064	抒 氣 蟲 以 瞋 恚 故  食 腦 作 孔  或 咽 喉 痛 或 咽 喉 塞  咽 喉 風 噎  生 於 死 苦  
ZH_T17_0721_064:0382c23_8	此抒氣蟲共咽喉中一切諸蟲，皆悉撩亂，生諸病惱。	064	此 抒 氣 蟲 共 咽 喉 中 一 切 諸 蟲  皆 悉 撩 亂  生 諸 病 惱  
ZH_T17_0721_064:0382c24_8	此抒氣蟲常為唾覆，其蟲短小，有面有足。	064	此 抒 氣 蟲 常 為 唾 覆  其 蟲 短 小  有 面 有 足  
ZH_T17_0721_064:0382c24_19	觀抒氣蟲已，如實知身。	064	觀 抒 氣 蟲 已  如 實 知 身  
ZH_T17_0721_064:0382c25_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0382c26_2	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0382c26_14	憎味蟲住於頭下咽喉根中。	064	憎 味 蟲 住 於 頭 下 咽 喉 根 中  
ZH_T17_0721_064:0382c27_8	云何此蟲為我病惱或作安隱？	064	云 何 此 蟲 為 我 病 惱 或 作 安 隱  
ZH_T17_0721_064:0382c27_11	彼見：	064	彼 見  
ZH_T17_0721_064:0382c28_13	此蟲憎嫉諸味，唯嗜一味，或嗜甜味，憎於餘味；	064	此 蟲 憎 嫉 諸 味  唯 嗜 一 味  或 嗜 甜 味  憎 於 餘 味  
ZH_T17_0721_064:0382c29_2	或嗜酢味，憎於餘味；	064	或 嗜 酢 味  憎 於 餘 味  
ZH_T17_0721_064:0382c29_12	或嗜辛味，憎於餘味；	064	或 嗜 辛 味  憎 於 餘 味  
ZH_T17_0721_064:0383a01_1	或嗜醎味，憎於餘味；	064	或 嗜 醎 味  憎 於 餘 味  
ZH_T17_0721_064:0383a01_11	或嗜苦味，憎於餘味；	064	或 嗜 苦 味  憎 於 餘 味  
ZH_T17_0721_064:0383a02_1	或嗜醈味，憎於餘味；	064	或 嗜 醈 味  憎 於 餘 味  
ZH_T17_0721_064:0383a03_1	隨所憎味，我亦憎之，隨蟲所嗜，我亦嗜之。	064	隨 所 憎 味  我 亦 憎 之  隨 蟲 所 嗜  我 亦 嗜 之  
ZH_T17_0721_064:0383a03_16	舌端有脈，隨順於味，令舌乾燥。	064	舌 端 有 脈  隨 順 於 味  令 舌 乾 燥  
ZH_T17_0721_064:0383a04_16	以蟲瞋故，令舌㿇㿇而腫或令咽喉即得瘶病。	064	以 蟲 瞋 故  令 舌 㿇 㿇 而 腫 或 令 咽 喉 即 得 瘶 病  
ZH_T17_0721_064:0383a05_12	若不瞋恚，咽喉則無如上諸病。	064	若 不 瞋 恚  咽 喉 則 無 如 上 諸 病  
ZH_T17_0721_064:0383a06_3	觀憎味蟲已，如實知身。	064	觀 憎 味 蟲 已  如 實 知 身  
ZH_T17_0721_064:0383a07_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383a07_14	見：	064	見  
ZH_T17_0721_064:0383a11_5	嗜睡蟲其形微細，狀如牖塵，住一切脈，流行趣味，住骨髓內，或住肉內或髑髏內，或在頰內或齒骨內或咽骨中，或在耳中或在眼中，或在鼻中或在鬚髮。	064	嗜 睡 蟲 其 形 微 細  狀 如 牖 塵  住 一 切 脈  流 行 趣 味  住 骨 髓 內  或 住 肉 內 或 髑 髏 內  或 在 頰 內 或 齒 骨 內 或 咽 骨 中  或 在 耳 中 或 在 眼 中  或 在 鼻 中 或 在 鬚 髮  
ZH_T17_0721_064:0383a12_11	此嗜睡蟲風吹流轉，若此蟲病，若蟲疲極，住於心中。	064	此 嗜 睡 蟲 風 吹 流 轉  若 此 蟲 病  若 蟲 疲 極  住 於 心 中  
ZH_T17_0721_064:0383a13_16	心如蓮花，晝則開張，無日光故，夜則還合，心亦如是。	064	心 如 蓮 花  晝 則 開 張  無 日 光 故  夜 則 還 合  心 亦 如 是  
ZH_T17_0721_064:0383a15_6	蟲住其中，多取境界，諸根疲極，蟲則睡眠，蟲睡眠故，人亦睡眠。	064	蟲 住 其 中  多 取 境 界  諸 根 疲 極  蟲 則 睡 眠  蟲 睡 眠 故  人 亦 睡 眠  
ZH_T17_0721_064:0383a16_10	一切眾生悉有睡眠，若此睡蟲晝日疲極，人亦睡眠。	064	一 切 眾 生 悉 有 睡 眠  若 此 睡 蟲 晝 日 疲 極  人 亦 睡 眠  
ZH_T17_0721_064:0383a17_1	觀睡蟲已，如實知身。	064	觀 睡 蟲 已  如 實 知 身  
ZH_T17_0721_064:0383a18_14	「復次，修行者內身循身觀，見：	064	 復 次  修 行 者 內 身 循 身 觀  見  
ZH_T17_0721_064:0383a20_19	有腫蟲行於身中，或住頭中或住項中，行於血中或行脂中，其身微細，隨飲血處則有腫起㿇㿇而疼。	064	有 腫 蟲 行 於 身 中  或 住 頭 中 或 住 項 中  行 於 血 中 或 行 脂 中  其 身 微 細  隨 飲 血 處 則 有 腫 起 㿇 㿇 而 疼  
ZH_T17_0721_064:0383a23_2	或在面上或在項上，或在咽喉或在腦門，或在餘處，所在之處能令生腫，若住筋中則無病苦。	064	或 在 面 上 或 在 項 上  或 在 咽 喉 或 在 腦 門  或 在 餘 處  所 在 之 處 能 令 生 腫  若 住 筋 中 則 無 病 苦  
ZH_T17_0721_064:0383a23_12	觀腫蟲已，如實知身。	064	觀 腫 蟲 已  如 實 知 身  
ZH_T17_0721_064:0383a28_7	「如是那羅帝婆羅門長者、聚落比丘修行者觀蟲種類，從於頭中、舌耳腦門、毛孔髮中、皮肉骨血筋脈之中如實觀之，既觀察已，於舌味中生厭離心，於後生處不復愛味，於無量無邊由旬愛縛味海能生厭離。	064	 如 是 那 羅 帝 婆 羅 門 長 者  聚 落 比 丘 修 行 者 觀 蟲 種 類  從 於 頭 中  舌 耳 腦 門  毛 孔 髮 中  皮 肉 骨 血 筋 脈 之 中 如 實 觀 之  既 觀 察 已  於 舌 味 中 生 厭 離 心  於 後 生 處 不 復 愛 味  於 無量無邊 由 旬 愛 縛 味 海 能 生 厭 離  
ZH_T17_0721_064:0383b01_7	以厭離故，不為食愛之所亂惱，不復親近豪貴長者，離於多欲，於食知足，取得支身。	064	以 厭 離 故  不 為 食 愛 之 所 亂 惱  不 復 親 近 豪 貴 長 者  離 於 多 欲  於食知足  取 得 支 身  
ZH_T17_0721_064:0383b06_11	以是義故，不嫉他人得供養利，不樂多言、不樂住寺，不起身慢，不生色慢，不恃衣服而生憍慢，不恃袈裟鉢盂而生憍慢，不恃弟子而生憍慢，不恃聚落而生憍慢，不恃親里而生憍慢，獨一無貪，遠離塵垢，住寂靜處，近於涅槃。	064	以是義故  不 嫉 他 人 得 供 養 利  不 樂 多 言  不 樂 住 寺  不 起 身 慢  不 生 色 慢  不 恃 衣 服 而 生 憍 慢  不 恃 袈 裟 鉢 盂 而 生 憍 慢  不 恃 弟 子 而 生 憍 慢  不 恃 聚 落 而 生 憍 慢  不 恃 親 里 而 生 憍 慢  獨 一 無 貪  遠 離 塵 垢  住 寂 靜 處  近 於 涅 槃  
ZH_T17_0721_064:0383b07_12	若貪嗜美味，沒於味海，為魔所攝，去涅槃遠。	064	若 貪 嗜 美 味  沒 於 味 海  為 魔 所 攝  去 涅 槃 遠  
ZH_T17_0721_064:0383b08_11	是修行者觀諸蟲已，於味厭離，不貪飲食。	064	是 修 行 者 觀 諸 蟲 已  於 味 厭 離  不 貪 飲 食  
ZH_T17_0721_064:0383b09_19	「復次，修行者內身循身觀，如實觀於脊骨。	064	 復 次  修 行 者 內 身 循 身 觀  如 實 觀 於 脊 骨  
ZH_T17_0721_064:0383b10_8	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0383b12_1	其脊有四十五骨，胸十四骨，左右脇肋各十二骨，節亦如是，胞骨亦然。	064	其 脊 有 四 十 五 骨  胸 十 四 骨  左 右 脇 肋 各 十 二 骨  節 亦 如 是  胞 骨 亦 然  
ZH_T17_0721_064:0383b13_3	如是分別觀骨節已，復觀從肩至髖幾分肉臠？	064	如 是 分 別 觀 骨 節 已  復 觀 從 肩 至 髖 幾 分 肉 臠  
ZH_T17_0721_064:0383b13_12	如是左右各十二臠。	064	如 是 左 右 各 十 二 臠  
ZH_T17_0721_064:0383b14_2	作是觀已，如實知身。	064	作 是 觀 已  如 實 知 身  
ZH_T17_0721_064:0383b15_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383b16_1	有幾許筋，連綴繫縛？	064	有 幾 許 筋  連 綴 繫 縛  
ZH_T17_0721_064:0383b16_11	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0383b17_10	左右脇除於皮肉，一百細筋以為纏縛。	064	左 右 脇 除 於 皮 肉  一 百 細 筋 以 為 纏 縛  
ZH_T17_0721_064:0383b18_1	觀筋纏已，如實知身。	064	觀 筋 纏 已  如 實 知 身  
ZH_T17_0721_064:0383b19_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383b20_6	觀於此身從膊至髖有幾許脂？	064	觀 於 此 身 從 膊 至 髖 有 幾 許 脂  
ZH_T17_0721_064:0383b21_1	彼以聞慧或以天眼自見己身：	064	彼 以 聞 慧 或 以 天 眼 自 見 己 身  
ZH_T17_0721_064:0383b21_11	以食因緣，脂則增長；	064	以 食 因 緣  脂 則 增 長  
ZH_T17_0721_064:0383b22_1	以食因緣，令脂損減。	064	以 食 因 緣  令 脂 損 減  
ZH_T17_0721_064:0383b22_17	極羸瘦人——摩伽陀等，有五兩脂。	064	極 羸 瘦 人   摩 伽 陀 等  有 五 兩 脂  
ZH_T17_0721_064:0383b23_6	既觀察已，如實知身。	064	既 觀 察 已  如 實 知 身  
ZH_T17_0721_064:0383b24_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383b25_1	觀我此身有幾許水？	064	觀 我 此 身 有 幾 許 水  
ZH_T17_0721_064:0383b25_12	彼以聞慧或以天眼自見：	064	彼 以 聞 慧 或 以 天 眼 自 見  
ZH_T17_0721_064:0383b26_11	身中有十掬水，從毛孔出，名之為汗。	064	身 中 有 十 掬 水  從 毛 孔 出  名 之 為 汗  
ZH_T17_0721_064:0383b27_6	於諸根中，眼則出淚，名為濕界。	064	於 諸 根 中  眼 則 出 淚  名 為 濕 界  
ZH_T17_0721_064:0383b27_16	以食因緣，脂血增長。	064	以 食 因 緣  脂 血 增 長  
ZH_T17_0721_064:0383b28_6	觀身水已，如實知身。	064	觀 身 水 已  如 實 知 身  
ZH_T17_0721_064:0383b29_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383c01_1	觀其身中幾許糞穢？	064	觀 其 身 中 幾 許 糞 穢  
ZH_T17_0721_064:0383c01_11	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0383c02_6	其身中有七掬屎，有六掬唾。	064	其 身 中 有 七 掬 屎  有 六 掬 唾  
ZH_T17_0721_064:0383c02_16	作此觀已，如實知身。	064	作 此 觀 已  如 實 知 身  
ZH_T17_0721_064:0383c03_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383c04_4	觀我身中幾許痰癊及尿？	064	觀 我 身 中 幾 許 痰 癊 及 尿  
ZH_T17_0721_064:0383c04_14	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0383c05_18	其身中五掬黃癊，尿有四掬，除其病時，或增或減。	064	其 身 中 五 掬 黃 癊  尿 有 四 掬  除 其 病 時  或 增 或 減  
ZH_T17_0721_064:0383c06_7	如是觀已，如實知身。	064	如 是 觀 已  如 實 知 身  
ZH_T17_0721_064:0383c07_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383c08_6	觀我身中幾許脂髓、不淨穢精？	064	觀 我 身 中 幾 許 脂 髓  不 淨 穢 精  
ZH_T17_0721_064:0383c08_16	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0383c09_15	其身中十二掬脂，髓有一掬，精有一掬。	064	其 身 中 十 二 掬 脂  髓 有 一 掬  精 有 一 掬  
ZH_T17_0721_064:0383c10_4	如是觀已，如實知身。	064	如 是 觀 已  如 實 知 身  
ZH_T17_0721_064:0383c11_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383c12_1	觀其身中有幾許風？	064	觀 其 身 中 有 幾 許 風  
ZH_T17_0721_064:0383c12_11	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0383c13_1	身空處有三掬風。	064	身 空 處 有 三 掬 風  
ZH_T17_0721_064:0383c13_11	如是觀已，如實知身。	064	如 是 觀 已  如 實 知 身  
ZH_T17_0721_064:0383c14_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383c15_6	觀其身中幾脈常流，飲食消化？	064	觀 其 身 中 幾 脈 常 流  飲 食 消 化  
ZH_T17_0721_064:0383c15_16	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0383c16_14	其身中有十三脈，若脈流注，令身肥悅。	064	其 身 中 有 十 三 脈  若 脈 流 注  令 身 肥 悅  
ZH_T17_0721_064:0383c18_1	譬如𣚃槹汲水流注溉灌，令其增長，身脈溉灌亦復如是。	064	譬 如 𣚃 槹 汲 水 流 注 溉 灌  令 其 增 長  身 脈 溉 灌 亦復如是  
ZH_T17_0721_064:0383c18_6	何等十三？	064	何 等 十 三  
ZH_T17_0721_064:0383c18_12	一名命流脈；	064	一 名 命 流 脈  
ZH_T17_0721_064:0383c18_19	二名隨順流脈；	064	二 名 隨 順 流 脈  
ZH_T17_0721_064:0383c19_4	三名水流脈；	064	三 名 水 流 脈  
ZH_T17_0721_064:0383c19_10	四名汗流脈；	064	四 名 汗 流 脈  
ZH_T17_0721_064:0383c19_16	五名尿流脈；	064	五 名 尿 流 脈  
ZH_T17_0721_064:0383c20_2	六名糞流脈；	064	六 名 糞 流 脈  
ZH_T17_0721_064:0383c20_8	七名十流脈；	064	七 名 十 流 脈  
ZH_T17_0721_064:0383c20_14	八名汁流脈；	064	八 名 汁 流 脈  
ZH_T17_0721_064:0383c20_20	九名肉流脈；	064	九 名 肉 流 脈  
ZH_T17_0721_064:0383c21_5	十名脂流脈；	064	十 名 脂 流 脈  
ZH_T17_0721_064:0383c21_12	十一名骨流脈；	064	十 一 名 骨 流 脈  
ZH_T17_0721_064:0383c21_19	十二名髓流脈；	064	十 二 名 髓 流 脈  
ZH_T17_0721_064:0383c22_6	十三名精流脈。	064	十 三 名 精 流 脈  
ZH_T17_0721_064:0383c22_16	觀流脈已，如實知身。	064	觀 流 脈 已  如 實 知 身  
ZH_T17_0721_064:0383c23_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0383c24_15	如彼流脈與誰為本，令身肥悅，復有諸蟲處處遍行？	064	如 彼 流 脈 與 誰 為 本  令 身 肥 悅  復 有 諸 蟲 處 處 遍 行  
ZH_T17_0721_064:0383c25_6	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0383c25_15	命流脈，心為其本；	064	命 流 脈  心 為 其 本  
ZH_T17_0721_064:0383c26_6	隨順流脈，兩脇為本；	064	隨 順 流 脈  兩 脇 為 本  
ZH_T17_0721_064:0383c27_2	水流脈者，生藏腭心以為根本；	064	水 流 脈 者  生 藏 腭 心 以 為 根 本  
ZH_T17_0721_064:0383c27_16	汗流脈者，毛根及脂以為根本；	064	汗 流 脈 者  毛 根 及 脂 以 為 根 本  
ZH_T17_0721_064:0383c28_6	尿流脈者，根胞為本；	064	尿 流 脈 者  根 胞 為 本  
ZH_T17_0721_064:0383c28_18	糞流脈者，熟藏下門為本；	064	糞 流 脈 者  熟 藏 下 門 為 本  
ZH_T17_0721_064:0383c29_12	十流脈者，咽喉及心以為其本；	064	十 流 脈 者  咽 喉 及 心 以 為 其 本  
ZH_T17_0721_064:0384a01_2	汁流脈者，肺為其本；	064	汁 流 脈 者  肺 為 其 本  
ZH_T17_0721_064:0384a01_13	肉脂流脈者，筋皮為本；	064	肉 脂 流 脈 者  筋 皮 為 本  
ZH_T17_0721_064:0384a02_5	骨流脈者，一切續節為本；	064	骨 流 脈 者  一 切 續 節 為 本  
ZH_T17_0721_064:0384a02_18	髓精流脈者，卵及身根為本。	064	髓 精 流 脈 者  卵 及 身 根 為 本  
ZH_T17_0721_064:0384a03_12	如是行者觀流脈已，如實知身。	064	如 是 行 者 觀 流 脈 已  如 實 知 身  
ZH_T17_0721_064:0384a04_12	「復次，修行者觀身循身觀。	064	 復 次  修 行 者 觀 身 循 身 觀  
ZH_T17_0721_064:0384a06_1	有何等蟲何處流行，或為疾病或為安隱，從於髖骨乃至遍身？	064	有 何 等 蟲 何 處 流 行  或 為 疾 病 或 為 安 隱  從 於 髖 骨 乃 至 遍 身  
ZH_T17_0721_064:0384a06_11	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0384a07_6	十種蟲至於肝肺，人則得病。	064	十 種 蟲 至 於 肝 肺  人 則 得 病  
ZH_T17_0721_064:0384a07_11	何等為十？	064	何 等 為 十  
ZH_T17_0721_064:0384a07_17	一名食毛蟲；	064	一 名 食 毛 蟲  
ZH_T17_0721_064:0384a08_4	二名孔穴行蟲；	064	二 名 孔 穴 行 蟲  
ZH_T17_0721_064:0384a08_12	三名禪都摩羅蟲；	064	三 名 禪 都 摩 羅 蟲  
ZH_T17_0721_064:0384a08_17	四名赤蟲；	064	四 名 赤 蟲  
ZH_T17_0721_064:0384a09_3	五者食汁蟲；	064	五 者 食 汁 蟲  
ZH_T17_0721_064:0384a09_9	六名毛燈蟲；	064	六 名 毛 燈 蟲  
ZH_T17_0721_064:0384a09_15	七名瞋血蟲；	064	七 名 瞋 血 蟲  
ZH_T17_0721_064:0384a10_1	八名食血蟲；	064	八 名 食 血 蟲  
ZH_T17_0721_064:0384a10_7	九名㿇㿇蟲；	064	九 名 㿇 㿇 蟲  
ZH_T17_0721_064:0384a10_12	十名酢蟲。	064	十 名 酢 蟲  
ZH_T17_0721_064:0384a11_18	此諸蟲等，其形微細，無足、無目，行於血中，痛痒為相。	064	此 諸 蟲 等  其 形 微 細  無 足  無 目  行 於 血 中  痛 痒 為 相  
ZH_T17_0721_064:0384a13_8	「復次，修行者內身循身觀，觀一一諸蟲在於身中，為何所作？	064	 復 次  修 行 者 內 身 循 身 觀  觀 一 一 諸 蟲 在 於 身 中  為 何 所 作  
ZH_T17_0721_064:0384a13_18	彼以聞慧或以天眼見：	064	彼 以 聞 慧 或 以 天 眼 見  
ZH_T17_0721_064:0384a15_1	食毛蟲若起瞋恚，能噉鬚眉，皆令墮落，令人癩病；	064	食 毛 蟲 若 起 瞋 恚  能 噉 鬚 眉  皆 令 墮 落  令 人 癩 病  
ZH_T17_0721_064:0384a16_4	若孔行蟲而起瞋恚，行於血中，令身麁澁，頑痺無知；	064	若 孔 行 蟲 而 起 瞋 恚  行 於 血 中  令 身 麁 澁  頑 痺 無 知  
ZH_T17_0721_064:0384a17_14	若禪都摩羅蟲流行血中，或在鼻中或在口中，令人口鼻皆悉臭惡；	064	若 禪 都 摩 羅 蟲 流 行 血 中  或 在 鼻 中 或 在 口 中  令 人 口 鼻 皆 悉 臭 惡  
ZH_T17_0721_064:0384a18_18	若其赤蟲而起瞋恚，行於血中，能令其人咽喉生瘡；	064	若 其 赤 蟲 而 起 瞋 恚  行 於 血 中  能 令 其 人 咽 喉 生 瘡  
ZH_T17_0721_064:0384a20_11	若食汁蟲而起瞋恚，行於血中，令人身體作青痶瘓，或黑或黃痶瘓之病；	064	若 食 汁 蟲 而 起 瞋 恚  行 於 血 中  令 人 身 體 作 青 痶 瘓  或 黑 或 黃 痶 瘓 之 病  
ZH_T17_0721_064:0384a22_1	若毛燈蟲起於瞋恚，血中流行，則生病苦，瘡癬熱黃，疥癩破裂；	064	若 毛 燈 蟲 起 於 瞋 恚  血 中 流 行  則 生 病 苦  瘡 癬 熱 黃  疥 癩 破 裂  
ZH_T17_0721_064:0384a23_16	若瞋血蟲以瞋恚故血中流行，或作赤病，女人赤下，身體搔痒，疥瘡膿爛；	064	若 瞋 血 蟲 以 瞋 恚 故 血 中 流 行  或 作 赤 病  女 人 赤 下  身 體 搔 痒  疥 瘡 膿 爛  
ZH_T17_0721_064:0384a25_6	若食血蟲瞋而生病腦，頭旋迴轉，於咽喉中口中生瘡，下門生瘡；	064	若 食 血 蟲 瞋 而 生 病 腦  頭 旋 迴 轉  於 咽 喉 中 口 中 生 瘡  下 門 生 瘡  
ZH_T17_0721_064:0384a26_11	若㿇㿇蟲血中流行，則生疾病，疲頓困極，不欲飲食；	064	若 㿇 㿇 蟲 血 中 流 行  則 生 疾 病  疲 頓 困 極  不 欲 飲 食  
ZH_T17_0721_064:0384a27_5	若酢蟲瞋恚，亦令其人得如是病。	064	若 酢 蟲 瞋 恚  亦 令 其 人 得 如 是 病  
ZH_T17_0721_064:0384a28_7	如是一切諸蟲及其種類，既觀察已，如實知身。	064	如是一切 諸 蟲 及 其 種 類  既 觀 察 已  如 實 知 身  
ZH_T17_0721_064:0384a29_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0384b01_1	觀十種蟲行於陰中。	064	觀 十 種 蟲 行 於 陰 中  
ZH_T17_0721_064:0384b01_6	何等為十？	064	何 等 為 十  
ZH_T17_0721_064:0384b01_12	一名生瘡蟲；	064	一 名 生 瘡 蟲  
ZH_T17_0721_064:0384b01_17	二名刺蟲；	064	二 名 刺 蟲  
ZH_T17_0721_064:0384b02_2	三名閉筋蟲；	064	三 名 閉 筋 蟲  
ZH_T17_0721_064:0384b02_8	四名動脈蟲；	064	四 名 動 脈 蟲  
ZH_T17_0721_064:0384b02_14	五名食皮蟲；	064	五 名 食 皮 蟲  
ZH_T17_0721_064:0384b02_20	六名動脂蟲；	064	六 名 動 脂 蟲  
ZH_T17_0721_064:0384b03_5	七名和集蟲；	064	七 名 和 集 蟲  
ZH_T17_0721_064:0384b03_10	八名臭蟲；	064	八 名 臭 蟲  
ZH_T17_0721_064:0384b03_15	九名濕蟲；	064	九 名 濕 蟲  
ZH_T17_0721_064:0384b04_1	十名熱蟲。	064	十 名 熱 蟲  
ZH_T17_0721_064:0384b05_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0384b06_10	觀何等蟲住我身中，或為疾病或為安隱？	064	觀 何 等 蟲 住 我 身 中  或 為 疾 病 或 為 安 隱  
ZH_T17_0721_064:0384b07_3	彼以聞慧或以天眼見於：	064	彼 以 聞 慧 或 以 天 眼 見 於  
ZH_T17_0721_064:0384b08_10	瘡蟲隨有瘡處，諸蟲圍遶噉食此瘡，或於咽喉而生瘡病。	064	瘡 蟲 隨 有 瘡 處  諸 蟲 圍 遶 噉 食 此 瘡  或 於 咽 喉 而 生 瘡 病  
ZH_T17_0721_064:0384b09_1	觀瘡蟲已，如實知身。	064	觀 瘡 蟲 已  如 實 知 身  
ZH_T17_0721_064:0384b10_12	「復次，修行者內身循身觀。	064	 復 次  修 行 者 內 身 循 身 觀  
ZH_T17_0721_064:0384b11_1	觀於刺蟲作何等病？	064	觀 於 刺 蟲 作 何 等 病  
ZH_T17_0721_064:0384b11_12	彼以聞慧或以天眼見於：	064	彼 以 聞 慧 或 以 天 眼 見 於  
ZH_T17_0721_064:0384b15_15	刺蟲若生瞋恚，令人下痢猶如火燒，口中乾燥，飲食不消，其身剎剎，水入熟藏，晝夜不睡，於熟藏中撓攪糞穢令尿冷等，與尿和合，住如是處，作下痢病，令不憶食劣弱不健；	064	刺 蟲 若 生 瞋 恚  令 人 下 痢 猶 如 火 燒  口 中 乾 燥  飲 食 不 消  其 身 剎 剎  水 入 熟 藏  晝 夜 不 睡  於 熟 藏 中 撓 攪 糞 穢 令 尿 冷 等  與 尿 和 合  住 如 是 處  作 下 痢 病  令 不 憶 食 劣 弱 不 健  
ZH_T17_0721_064:0384b17_4	若人愁惱，蟲則歡喜，嚙人血脈以為衰惱，或下赤血或不消下痢。	064	若 人 愁 惱  蟲 則 歡 喜  嚙 人 血 脈 以 為 衰 惱  或 下 赤 血 或 不 消 下 痢  
ZH_T17_0721_064:0384b17_16	如是觀刺蟲已，如實知身。	064	如 是 觀 刺 蟲 已  如 實 知 身  
ZH_T17_0721_064:0384b18_100	正法念處經卷第六十四	064	正 法 念 處 經 卷 第 六 十 四 
