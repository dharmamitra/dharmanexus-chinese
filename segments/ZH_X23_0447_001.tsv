segmentnr	original	folio	analyzed
ZH_X23_0447_001:0782c03	序	001	序 
ZH_X23_0447_001:0782c05	如意輪王陀羅尼經者。菩薩觀自在之所宣演。本師	001	如 意 輪 王 陀 羅 尼 經 者  菩 薩 觀 自 在 之 所 宣 演  本 師 
ZH_X23_0447_001:0782c06	釋迦佛之所讚揚。不啻如求遂願。聚福弭蓄。直以圓	001	釋 迦 佛 之 所 讚 揚  不 啻 如 求 遂 願  聚 福 弭 蓄  直 以 圓 
ZH_X23_0447_001:0782c07	圓果海。高超苦苦眾生。是以。義淨三藏。奉旨翻譯。得	001	圓 果 海  高 超 苦 苦 眾 生  是 以  義 淨 三 藏  奉 旨 翻 譯  得 
ZH_X23_0447_001:0782c08	水大師。依教傳持。三輪設化。四悉檀施。隨眾生之心。	001	水 大 師  依 教 傳 持  三 輪 設 化  四 悉 檀 施  隨 眾 生 之 心  
ZH_X23_0447_001:0782c09	應所知之量。誠有功於法門。普利於沙界者也。其奈	001	應 所 知 之 量  誠 有 功 於 法 門  普 利 於 沙 界 者 也  其 奈 
ZH_X23_0447_001:0782c10	真言種智。法義幽玄。密語呪心。宗旨秘奧。非研陀羅	001	真 言 種 智  法 義 幽 玄  密 語 呪 心  宗 旨 秘 奧  非 研 陀 羅 
ZH_X23_0447_001:0782c11	尼藏者不能解釋。非通般若理趣者不能詮顯。慈雲	001	尼 藏 者 不 能 解 釋  非 通 般 若 理 趣 者 不 能 詮 顯  慈 雲 
ZH_X23_0447_001:0782c12	灌頂講主。深究教乘。廣繙密部。曾疏斯文。久韞玉軸。	001	灌 頂 講 主  深 究 教 乘  廣 繙 密 部  曾 疏 斯 文  久 韞 玉 軸  
ZH_X23_0447_001:0782c13	荊山周子鉉現居士。身行菩薩道。東來弘遠湧法師。	001	荊 山 周 子 鉉 現 居 士  身 行菩薩道  東 來 弘 遠 湧 法 師  
ZH_X23_0447_001:0782c14	精通宗說。屏翰佛乘。見聞是解。隨喜發心。共捐淨資。	001	精 通 宗 說  屏 翰 佛 乘  見 聞 是 解  隨 喜 發 心  共 捐 淨 資  
ZH_X23_0447_001:0782c15	刊行妙典。振古騰今。光前裕後。欲令如意樹珠施與	001	刊 行 妙 典  振 古 騰 今  光 前 裕 後  欲 令 如 意 樹 珠 施 與 
ZH_X23_0447_001:0782c16	四智菩提之樂。寶輪王乘御出三界火宅之苦。現在	001	四 智 菩 提 之 樂  寶 輪 王 乘 御 出 三 界 火 宅 之 苦  現 在 
ZH_X23_0447_001:0782c17	九界變生死而得涅槃。未來四生轉執障而成解脫。	001	九 界 變 生 死 而 得 涅 槃  未 來 四 生 轉 執 障 而 成 解 脫  
ZH_X23_0447_001:0782c18	予雖衰老。睹此甚歡。遂不避凚手凍毫。謹略述緣起	001	予 雖 衰 老  睹 此 甚 歡  遂 不 避 凚 手 凍 毫  謹 略 述 緣 起 
ZH_X23_0447_001:0782c19	辨端。後後學法善根深者。當當常住法身云爾。	001	辨 端  後 後 學 法 善 根 深 者  當 當 常 住 法 身 云 爾  
ZH_X23_0447_001:0782c20	時	001	時 
ZH_X23_0447_001:0782c21	康熈五十一年春王正月燈節望旦	001	康 熈 五 十 一 年 春 王 正 月 燈 節 望 旦 
ZH_X23_0447_001:0782c22	翰林院檢討史舘纂修官西河九十翁毛奇齡頓首	001	翰 林 院 檢 討 史 舘 纂 修 官 西 河 九 十 翁 毛 奇 齡 頓 首 
ZH_X23_0447_001:0782c23	拜題	001	拜 題 
ZH_X23_0447_001:0783a06	如意呪經疏序	001	如 意 呪 經 疏 序 
ZH_X23_0447_001:0783a08	全心而呪。心心流出寶輪王。全呪而心。呪呪還歸大	001	全 心 而 呪  心 心 流 出 寶 輪 王  全 呪 而 心  呪 呪 還 歸 大 
ZH_X23_0447_001:0783a09	悲體。大悲無體。依眾生以為體。寶輪非王。攝法界以	001	悲 體  大 悲 無 體  依 眾 生 以 為 體  寶 輪 非 王  攝 法 界 以 
ZH_X23_0447_001:0783a10	稱王。稱體起悲故觸處說呪而度眾生。聽王轉輪故	001	稱 王  稱 體 起 悲 故 觸 處 說 呪 而 度 眾 生  聽 王 轉 輪 故 
ZH_X23_0447_001:0783a11	隨時運心而入法界。隨時運心心心自在。觸處說呪	001	隨 時 運 心 而 入 法 界  隨 時 運 心 心 心 自 在  觸 處 說 呪 
ZH_X23_0447_001:0783a12	呪呪觀音。能說隨心呪者。良哉觀自在也。菩薩心呪	001	呪 呪 觀 音  能 說 隨 心 呪 者  良 哉 觀 自 在 也  菩 薩 心 呪 
ZH_X23_0447_001:0783a13	有乎。有而非菩薩心呪也。菩薩心呪無乎。無而非菩	001	有 乎  有 而 非 菩 薩 心 呪 也  菩 薩 心 呪 無 乎  無 而 非 菩 
ZH_X23_0447_001:0783a14	薩心呪也。菩薩心呪亦有亦無乎。亦有亦無非菩薩	001	薩 心 呪 也  菩 薩 心 呪 亦 有 亦 無 乎  亦 有 亦 無 非 菩 薩 
ZH_X23_0447_001:0783a15	心呪也。菩薩心呪非有非無乎。非有非無非菩薩心	001	心 呪 也  菩 薩 心 呪 非有非無 乎  非有非無 非 菩 薩 心 
ZH_X23_0447_001:0783a16	呪也。非有故但敬念而除毒。非無故能說法而現身。	001	呪 也  非 有 故 但 敬 念 而 除 毒  非 無 故 能 說 法 而 現 身  
ZH_X23_0447_001:0783a17	非亦有亦無故稱名而救八難。非非有非無故禮供	001	非 亦 有 亦 無 故 稱 名 而 救 八 難  非 非有非無 故 禮 供 
ZH_X23_0447_001:0783a18	而遂一求。則菩薩自在之業。千劫難思。而心呪總持	001	而 遂 一 求  則 菩 薩 自 在 之 業  千 劫 難 思  而 心 呪 總 持 
ZH_X23_0447_001:0783a19	之功。第一希有矣。是以。補處極樂。應迹普陀。聞修於	001	之 功  第一希有 矣  是 以  補 處 極 樂  應 迹 普 陀  聞 修 於 
ZH_X23_0447_001:0783a20	觀世音。成覺於正法明。藍魚於金沙堤畔。衣子於紫	001	觀 世 音  成 覺 於 正 法 明  藍 魚 於 金 沙 堤 畔  衣 子 於 紫 
ZH_X23_0447_001:0783a21	竹林中。首楞發其因圓通超餘者。法華顯其果功德	001	竹 林 中  首 楞 發 其 因 圓 通 超 餘 者  法 華 顯 其 果 功 德 
ZH_X23_0447_001:0783a22	不少焉。今則坐青蓮頂。乘如意輪。不動栴檀之場。而	001	不 少 焉  今 則 坐 青 蓮 頂  乘 如 意 輪  不 動 栴 檀 之 場  而 
ZH_X23_0447_001:0783a23	來鵰鷲之嶺。闡揚秘藏。明無能明。發揮神猷。道非可	001	來 鵰 鷲 之 嶺  闡 揚 秘 藏  明 無 能 明  發 揮 神 猷  道 非 可 
ZH_X23_0447_001:0783a24	道。曲己利人。展方寸於大千界外。順凡同聖。變塵寰	001	道  曲 己 利 人  展 方 寸 於 大 千 界 外  順 凡 同 聖  變 塵 寰 
ZH_X23_0447_001:0783b01	於五淨天中。莫不如摩尼之普應。若甘露之均霑。枯	001	於 五 淨 天 中  莫 不 如 摩 尼 之 普 應  若 甘 露 之 均 霑  枯 
ZH_X23_0447_001:0783b02	槁還滋。衰殘忽茂。無小而不大。無偏而不圓。五性咸	001	槁 還 滋  衰 殘 忽 茂  無 小 而 不 大  無 偏 而 不 圓  五 性 咸 
ZH_X23_0447_001:0783b03	歸一法性。三乘共入一佛乘。真詮雖妙。奧旨未彰。欲	001	歸 一 法 性  三 乘 共 入 一 佛 乘  真 詮 雖 妙  奧 旨 未 彰  欲 
ZH_X23_0447_001:0783b04	然法炬於冥途。俯愧凡愚之狹劣。將駕慈航於苦海。	001	然 法 炬 於 冥 途  俯 愧 凡 愚 之 狹 劣  將 駕 慈 航 於 苦 海  
ZH_X23_0447_001:0783b05	仰嗟聖智之淵源。願濟群迷。頓忘膚受。悲臻後劫。不	001	仰 嗟 聖 智 之 淵 源  願 濟 群 迷  頓 忘 膚 受  悲 臻 後 劫  不 
ZH_X23_0447_001:0783b06	避管窺。由是。三復密言。再思成疏。可謂無說而常說。	001	避 管 窺  由 是  三 復 密 言  再 思 成 疏  可 謂 無 說 而 常 說  
ZH_X23_0447_001:0783b07	不聞而恒聞。終朝擾擾者為救為歸。竟夜昏昏者作	001	不 聞 而 恒 聞  終 朝 擾 擾 者 為 救 為 歸  竟 夜 昏 昏 者 作 
ZH_X23_0447_001:0783b08	依作怙。眾響莫二其源。潛幽靈於法界。萬象不違其	001	依 作 怙  眾 響 莫 二 其 源  潛 幽 靈 於 法 界  萬 象 不 違 其 
ZH_X23_0447_001:0783b09	轍。顯德相於剎塵。然後證知即呪即心全心全佛也	001	轍  顯 德 相 於 剎 塵  然 後 證 知 即 呪 即 心 全 心 全 佛 也 
ZH_X23_0447_001:0783b10	矣。	001	矣  
ZH_X23_0447_001:0783b11	時	001	時 
ZH_X23_0447_001:0783b12	康熈歲次乙丑孟夏朔之八日	001	康 熈 歲 次 乙 丑 孟 夏 朔 之 八 日 
ZH_X23_0447_001:0783b13	灌頂沙門續法題於上竺丈室	001	灌 頂 沙 門 續 法 題 於 上 竺 丈 室 
ZH_X23_0447_001:0783c02	觀自在菩薩如意心陀羅尼呪經略	001	觀 自 在 菩 薩 如 意 心 陀羅尼呪 經 略 
ZH_X23_0447_001:0783c03	疏卷上	001	疏 卷 上 
ZH_X23_0447_001:0783c05	清上天竺講寺住持沙門　續法　述	001	清 上 天 竺 講 寺 住 持 沙 門  續 法  述 
ZH_X23_0447_001:0783c06	　稽首牟尼觀自在　　如意寶輪王呪心	001	 稽 首 牟 尼 觀 自 在   如 意 寶 輪 王 呪 心 
ZH_X23_0447_001:0783c07	　無量聖賢加護力　　讚述玄妙契佛生	001	 無 量 聖 賢 加 護 力   讚 述 玄 妙 契 佛 生 
ZH_X23_0447_001:0783c08	△疏此一經文分為二。先略標章門。	001	 疏 此 一 經 文 分 為 二  先 略 標 章 門  
ZH_X23_0447_001:0783c09	將釋此經。五門分別。一教起因緣。二藏乘教攝。三	001	將 釋 此 經  五 門 分 別  一 教 起 因 緣  二 藏 乘 教 攝  三 
ZH_X23_0447_001:0783c10	辨教宗旨。四總解名題。五隨文別釋。	001	辨 教 宗 旨  四 總 解 名 題  五 隨 文 別 釋  
ZH_X23_0447_001:0783c11	△後詳釋義相五。一教起因緣。	001	 後 詳 釋 義 相 五  一 教 起 因 緣  
ZH_X23_0447_001:0783c12	初教起因緣者。中有二門。初總論諸教約赴機緣。	001	初 教 起 因 緣 者  中 有 二 門  初 總 論 諸 教 約 赴 機 緣  
ZH_X23_0447_001:0783c13	謂酬因酬請顯理度生也。克就佛意。則唯為一大	001	謂 酬 因 酬 請 顯 理 度 生 也  克 就 佛 意  則 唯 為 一 大 
ZH_X23_0447_001:0783c14	事因緣故出現於世。欲令眾生開示悟入佛之知	001	事 因 緣 故 出 現 於 世  欲 令 眾 生 開 示 悟 入 佛 之 知 
ZH_X23_0447_001:0783c15	見。次別顯此經亦多因緣。一為顯菩薩心呪故。二	001	見  次 別 顯 此 經 亦 多 因 緣  一 為 顯 菩 薩 心 呪 故  二 
ZH_X23_0447_001:0783c16	為利九界眾生故。三為脫六道苦難故。四為除多	001	為 利 九 界 眾 生 故  三 為 脫 六 道 苦 難 故  四 為 除 多 
ZH_X23_0447_001:0783c17	生罪障故。五為淨身心惑惱故。六為成福慧事業	001	生 罪 障 故  五 為 淨 身 心 惑 惱 故  六 為 成 福 慧 事 業 
ZH_X23_0447_001:0783c18	故。七為證諸乘道果故。八為見聖賢淨土故。有如	001	故  七 為 證 諸 乘 道 果 故  八 為 見 聖 賢 淨 土 故  有 如 
ZH_X23_0447_001:0783c19	是等因緣。所以說此教也。	001	是 等 因 緣  所 以 說 此 教 也  
ZH_X23_0447_001:0783c20	△二藏乘教攝。	001	 二 藏 乘 教 攝  
ZH_X23_0447_001:0783c21	二藏乘教攝者。藏有二。一聲聞菩薩藏中。菩薩藏	001	二 藏 乘 教 攝 者  藏 有 二  一 聲 聞 菩 薩 藏 中  菩 薩 藏 
ZH_X23_0447_001:0783c22	攝。觀自在說故。二經律論呪四藏中。顯說法益。經	001	攝  觀 自 在 說 故  二 經 律 論 呪 四 藏 中  顯 說 法 益  經 
ZH_X23_0447_001:0783c23	藏攝。密演真言。呪藏攝。乘有四。寶王經說。一聲聞	001	藏 攝  密 演 真 言  呪 藏 攝  乘 有 四  寶 王 經 說  一 聲 聞 
ZH_X23_0447_001:0783c24	乘。二緣覺乘。三方廣大乘。四最上金剛乘。此如意	001	乘  二 緣 覺 乘  三 方 廣 大 乘  四 最 上 金 剛 乘  此 如 意 
ZH_X23_0447_001:0784a01	輪王呪第一希有最上一乘攝也。教有五。初小乘	001	輪 王 呪 第一希有 最 上 一 乘 攝 也  教 有 五  初 小 乘 
ZH_X23_0447_001:0784a02	教。阿含等經呪也。二大乘始教。諸般若經陀羅尼	001	教  阿 含 等 經 呪 也  二 大 乘 始 教  諸 般 若 經 陀 羅 尼 
ZH_X23_0447_001:0784a03	也。亦名分教。諸方等經陀羅尼也。三大乘終教。亦	001	也  亦 名 分 教  諸 方 等 經 陀 羅 尼 也  三 大 乘 終 教  亦 
ZH_X23_0447_001:0784a04	名實教。光明法華等經呪也。四一乘頓教。仁王楞	001	名 實 教  光 明 法 華 等 經 呪 也  四 一 乘 頓 教  仁 王 楞 
ZH_X23_0447_001:0784a05	伽等經呪也。五一乘圓教。毗盧神變楞嚴隨求陀	001	伽 等 經 呪 也  五 一 乘 圓 教  毗 盧 神 變 楞 嚴 隨 求 陀 
ZH_X23_0447_001:0784a06	羅尼也。今此呪經。如如意樹生如意珠。乃至成佛	001	羅 尼 也  今 此 呪 經  如 如 意 樹 生 如 意 珠  乃至成佛 
ZH_X23_0447_001:0784a07	常生佛前。是一乘圓頓教所也。	001	常 生 佛 前  是 一 乘 圓 頓 教 所 也  
ZH_X23_0447_001:0784a08	△三辨教宗旨。	001	 三 辨 教 宗 旨  
ZH_X23_0447_001:0784a09	三辨教宗旨者。統論佛教。因緣為宗。世間法言。種	001	三 辨 教 宗 旨 者  統 論 佛 教  因 緣 為 宗  世 間 法 言  種 
ZH_X23_0447_001:0784a10	子因水土緣而芽得生。無明因行支緣而識等生。	001	子 因 水 土 緣 而 芽 得 生  無 明 因 行 支 緣 而 識 等 生  
ZH_X23_0447_001:0784a11	出世法言。本覺因師教緣而始覺生。又始覺因施	001	出 世 法 言  本 覺 因 師 教 緣 而 始 覺 生  又 始 覺 因 施 
ZH_X23_0447_001:0784a12	等緣而佛果成。又大悲因眾生緣而應化興。故知	001	等 緣 而 佛 果 成  又 大 悲 因 眾 生 緣 而 應 化 興  故 知 
ZH_X23_0447_001:0784a13	世出世法不離因緣有無。法華云。佛種從緣起。中	001	世 出 世 法 不 離 因 緣 有 無  法 華 云  佛 種 從 緣 起  中 
ZH_X23_0447_001:0784a14	論云。未曾有一法不從因緣生。別顯此經。復有總	001	論 云  未 曾 有 一 法 不從因緣生  別 顯 此 經  復 有 總 
ZH_X23_0447_001:0784a15	別。總以一心持呪為宗。滿足願求常生佛前悲救	001	別  總 以 一 心 持 呪 為 宗  滿 足 願 求 常 生 佛 前 悲 救 
ZH_X23_0447_001:0784a16	群迷為趣。別分五對。一教義對。崇尚悲心流演密	001	群 迷 為 趣  別 分 五 對  一 教 義 對  崇 尚 悲 心 流 演 密 
ZH_X23_0447_001:0784a17	教為宗。了達隨心饒益義旨為趣。二事理對。舉持	001	教 為 宗  了 達 隨 心 饒 益 義 旨 為 趣  二 事 理 對  舉 持 
ZH_X23_0447_001:0784a18	誦法式功能事相為宗。顯生佛法界緣起理性為	001	誦 法 式 功 能 事 相 為 宗  顯 生 佛 法 界 緣 起 理 性 為 
ZH_X23_0447_001:0784a19	趣。三境智對。緣無盡法界境為宗。觀一切權實智	001	趣  三 境 智 對  緣 無 盡 法 界 境 為 宗  觀 一 切 權 實 智 
ZH_X23_0447_001:0784a20	為趣。四修證對。修賢聖行位為宗。證妙覺果海為	001	為 趣  四 修 證 對  修 賢 聖 行 位 為 宗  證 妙 覺 果 海 為 
ZH_X23_0447_001:0784a21	趣。五體用對。歸無性無二體為宗。起悲心廣大用	001	趣  五 體 用 對  歸 無 性 無 二 體 為 宗  起 悲 心 廣 大 用 
ZH_X23_0447_001:0784a22	為趣。此之五對。生起前後相由者矣。	001	為 趣  此 之 五 對  生 起 前 後 相 由 者 矣  
ZH_X23_0447_001:0784a23	△四總解名題二。先解經總題。	001	 四 總 解 名 題 二  先 解 經 總 題  
ZH_X23_0447_001:0784a24	觀自在菩薩如意心陀羅尼呪經	001	觀 自 在 菩 薩 如 意 心 陀羅尼呪 經 
ZH_X23_0447_001:0784b01	四總解名題者。先經總題開作四門。一略明華梵。	001	四 總 解 名 題 者  先 經 總 題 開 作 四 門  一 略 明 華 梵  
ZH_X23_0447_001:0784b02	觀自在。梵語阿縛盧枳多伊濕伐羅。菩薩者。具云	001	觀 自 在  梵 語 阿 縛 盧 枳 多 伊 濕 伐 羅  菩 薩 者  具 云 
ZH_X23_0447_001:0784b03	菩提薩埵。秦言入佛道大心眾生。如意。梵語摩尼。	001	菩 提 薩 埵  秦 言 入 佛 道 大 心 眾 生  如 意  梵 語 摩 尼  
ZH_X23_0447_001:0784b04	心者。梵語質帝。或云質多耶。陀羅尼。肇翻總持。呪	001	心 者  梵 語 質 帝  或 云 質 多 耶  陀 羅 尼  肇 翻 總 持  呪 
ZH_X23_0447_001:0784b05	是華言。經者。梵語修多羅。亦名素呾纜。二通顯得	001	是 華 言  經 者  梵 語 修 多 羅  亦 名 素 呾 纜  二 通 顯 得 
ZH_X23_0447_001:0784b06	名。諸經得名。或人法或喻或物或單或複。各各不	001	名  諸 經 得 名  或 人 法 或 喻 或 物 或 單 或 複  各 各 不 
ZH_X23_0447_001:0784b07	同。今以人法受稱。是複非單也。三對辨開合。題中	001	同  今 以 人 法 受 稱  是 複 非 單 也  三 對 辨 開 合  題 中 
ZH_X23_0447_001:0784b08	十三字共開八對。一教義對。經之一字。能詮教也。	001	十 三 字 共 開 八 對  一 教 義 對  經 之 一 字  能 詮 教 也  
ZH_X23_0447_001:0784b09	觀等十二字。所詮義也。二人法對。就義中。觀下五	001	觀 等 十 二 字  所 詮 義 也  二 人 法 對  就 義 中  觀 下 五 
ZH_X23_0447_001:0784b10	字人也。如下七字法也。三名體對。就法中。陀羅尼	001	字 人 也  如 下 七 字 法 也  三 名 體 對  就 法 中  陀 羅 尼 
ZH_X23_0447_001:0784b11	呪名也。如意心體也。四顯密對。亦名體用對。就名	001	呪 名 也  如 意 心 體 也  四 顯 密 對  亦 名 體 用 對  就 名 
ZH_X23_0447_001:0784b12	中。陀羅尼密體也。呪顯用也。五法喻對。就前體中。	001	中  陀 羅 尼 密 體 也  呪 顯 用 也  五 法 喻 對  就 前 體 中  
ZH_X23_0447_001:0784b13	如意喻也。心法也。六通別對。就前人中。觀自在別	001	如 意 喻 也  心 法 也  六 通 別 對  就 前 人 中  觀 自 在 別 
ZH_X23_0447_001:0784b14	也。菩薩通也。七生佛對。就通中。菩提上求佛道也。	001	也  菩 薩 通 也  七 生 佛 對  就 通 中  菩 提 上 求 佛 道 也  
ZH_X23_0447_001:0784b15	薩埵下度眾生也。八境智對。就別中。觀智也。自在	001	薩 埵 下 度 眾 生 也  八 境 智 對  就 別 中  觀 智 也  自 在 
ZH_X23_0447_001:0784b16	境也。四具彰義類。分為五段。一觀自在。梵語婆盧	001	境 也  四 具 彰 義 類  分 為 五 段  一 觀 自 在  梵 語 婆 盧 
ZH_X23_0447_001:0784b17	枳底。此翻為觀。梵語濕伐羅。此云自在。若云攝伐	001	枳 底  此 翻 為 觀  梵 語 濕 伐 羅  此 云 自 在  若 云 攝 伐 
ZH_X23_0447_001:0784b18	多。此翻為音。梵本有二不同。故譯者隨異。清涼云。	001	多  此 翻 為 音  梵 本 有 二 不 同  故 譯 者 隨 異  清 涼 云  
ZH_X23_0447_001:0784b19	觀其音聲皆得解脫。觀世音也。若具三業攝化即	001	觀 其 音 聲 皆 得 解 脫  觀 世 音 也  若 具 三 業 攝 化 即 
ZH_X23_0447_001:0784b20	觀自在。所謂語業稱名除七災。身業禮拜滿二願。	001	觀 自 在  所 謂 語 業 稱 名 除 七 災  身 業 禮 拜 滿 二 願  
ZH_X23_0447_001:0784b21	意業存念淨三毒。一一得大自在。賢首云。謂於理	001	意 業 存 念 淨 三 毒  一 一 得 大 自 在  賢 首 云  謂 於 理 
ZH_X23_0447_001:0784b22	事無礙之境觀達自在。故立此名。又觀機往救自	001	事 無 礙 之 境 觀 達 自 在  故 立 此 名  又 觀 機 往 救 自 
ZH_X23_0447_001:0784b23	在無礙。故以為名。前釋就智。後釋就悲。若分釋之。	001	在 無 礙  故 以 為 名  前 釋 就 智  後 釋 就 悲  若 分 釋 之  
ZH_X23_0447_001:0784b24	照窮正性察其本末。稱之為觀。隨類普救得無障	001	照 窮 正 性 察 其 本 末  稱 之 為 觀  隨 類 普 救 得 無 障 
ZH_X23_0447_001:0784c01	礙。稱為自在。奘三藏云。觀有不住有。觀空不住空。	001	礙  稱 為 自 在  奘 三 藏 云  觀 有 不 住 有  觀 空 不 住 空  
ZH_X23_0447_001:0784c02	聞名不惑於名。見相不沒於相。心不能動。境不能	001	聞 名 不 惑 於 名  見 相 不 沒 於 相  心 不 能 動  境 不 能 
ZH_X23_0447_001:0784c03	隨。真可謂無礙自在也。二菩薩。賢首疏云菩提薩	001	隨  真 可 謂 無 礙 自 在 也  二 菩 薩  賢 首 疏 云 菩 提 薩 
ZH_X23_0447_001:0784c04	埵。此翻覺有情。有三義。一約境。所求所度。求是佛	001	埵  此 翻 覺 有 情  有 三 義  一 約 境  所 求 所 度  求 是 佛 
ZH_X23_0447_001:0784c05	佛即覺道也。度是生生即有情也。二約心。有覺悟	001	佛 即 覺 道 也  度 是 生 生 即 有 情 也  二 約 心  有 覺 悟 
ZH_X23_0447_001:0784c06	之智。餘情慮之識也。三約能所。所求是佛智。佛智	001	之 智  餘 情 慮 之 識 也  三 約 能 所  所 求 是 佛 智  佛 智 
ZH_X23_0447_001:0784c07	即覺果也。能求是自身。自身即有情也。小品云。是	001	即 覺 果 也  能 求 是 自 身  自 身 即 有 情 也  小 品 云  是 
ZH_X23_0447_001:0784c08	為覺一切法無障礙故名為菩薩。三如意心。梵語	001	為 覺 一 切 法 無 障 礙 故 名 為 菩 薩  三 如 意 心  梵 語 
ZH_X23_0447_001:0784c09	末尼亦云摩尼。此翻為如意。亦云隨意。音義云。末	001	末 尼 亦 云 摩 尼  此 翻 為 如 意  亦 云 隨 意  音 義 云  末 
ZH_X23_0447_001:0784c10	謂末羅。此云垢也。尼云離也。言此寶光淨。不為垢	001	謂 末 羅  此 云 垢 也  尼 云 離 也  言 此 寶 光 淨  不 為 垢 
ZH_X23_0447_001:0784c11	穢所染也。又云。摩尼此曰增長。謂有此寶處。必增	001	穢 所 染 也  又 云  摩 尼 此 曰 增 長  謂 有 此 寶 處  必 增 
ZH_X23_0447_001:0784c12	其威德也。心者。主義要義本義。況人心藏為主為	001	其 威 德 也  心 者  主 義 要 義 本 義  況 人 心 藏 為 主 為 
ZH_X23_0447_001:0784c13	要統極之本。以喻如意為一切珠寶中之精要心	001	要 統 極 之 本  以 喻 如 意 為 一 切 珠 寶 中 之 精 要 心 
ZH_X23_0447_001:0784c14	也。華嚴云。摩尼寶王變現自在雨無盡寶。又六十	001	也  華 嚴 云  摩 尼 寶 王 變 現 自 在 雨 無 盡 寶  又 六 十 
ZH_X23_0447_001:0784c15	二云。味光摩尼。淨福摩尼普光摩尼。殊勝摩尼。妙	001	二 云  味 光 摩 尼  淨 福 摩 尼 普 光 摩 尼  殊 勝 摩 尼  妙 
ZH_X23_0447_001:0784c16	藏摩尼。閻浮幢摩尼。金剛師子摩尼。日藏摩尼。可	001	藏 摩 尼  閻 浮 幢 摩 尼  金 剛 師 子 摩 尼  日 藏 摩 尼  可 
ZH_X23_0447_001:0784c17	樂摩尼。如意摩尼。則如意摩尼。為摩尼寶中之心	001	樂 摩 尼  如 意 摩 尼  則 如 意 摩 尼  為 摩 尼 寶 中 之 心 
ZH_X23_0447_001:0784c18	王矣。取此以喻呪者。顯此呪為諸呪中之心也。神	001	王 矣  取 此 以 喻 呪 者  顯 此 呪 為 諸 呪 中 之 心 也  神 
ZH_X23_0447_001:0784c19	妙總統名如意心。十界求願隨心饒益。故下經云。	001	妙 總 統 名 如 意 心  十 界 求 願 隨 心 饒 益  故 下 經 云  
ZH_X23_0447_001:0784c20	猶如意樹生如意寶。令所希求應時果遂。四陀羅	001	猶 如 意 樹 生 如 意 寶  令 所 希 求 應 時 果 遂  四 陀 羅 
ZH_X23_0447_001:0784c21	尼呪。梵語陀羅尼。秦言能持。集諸善法持令不失。	001	尼 呪  梵 語 陀 羅 尼  秦 言 能 持  集 諸 善 法 持 令 不 失  
ZH_X23_0447_001:0784c22	譬如好器盛水不漏。亦言能遮。不善惡心遮令不	001	譬 如 好 器 盛 水 不 漏  亦 言 能 遮  不 善 惡 心 遮 令 不 
ZH_X23_0447_001:0784c23	生。欲作罪時遮令不作。肇翻總持。謂持善不失。持	001	生  欲 作 罪 時 遮 令 不 作  肇 翻 總 持  謂 持 善 不 失  持 
ZH_X23_0447_001:0784c24	惡不生。又翻遮持。要解曰。總持者。即諸佛密語。有	001	惡 不 生  又 翻 遮 持  要 解 曰  總 持 者  即 諸 佛 密 語  有 
ZH_X23_0447_001:0785a01	一字多字無字之異。能以一字。總一切法。持無量	001	一 字 多 字 無 字 之 異  能 以 一 字  總 一 切 法  持 無 量 
ZH_X23_0447_001:0785a02	義。摧邪立正。殄惡生善。皆能總而持之也。呪是華	001	義  摧 邪 立 正  殄 惡 生 善  皆 能 總 而 持 之 也  呪 是 華 
ZH_X23_0447_001:0785a03	言祝願為義。如菩薩四願。前二願拔苦。即遮惡也。	001	言 祝 願 為 義  如 菩 薩 四 願  前 二 願 拔 苦  即 遮 惡 也  
ZH_X23_0447_001:0785a04	後二願與樂。即持善也。例如此土禁呪等法。便以	001	後 二 願 與 樂  即 持 善 也  例 如 此 土 禁 呪 等 法  便 以 
ZH_X23_0447_001:0785a05	呪名翻陀羅尼。然亦不失遮持義意。新譯名為真	001	呪 名 翻 陀 羅 尼  然 亦 不 失 遮 持 義 意  新 譯 名 為 真 
ZH_X23_0447_001:0785a06	言。亦名為明。今則華梵雙標。故云陀羅尼呪。密部	001	言  亦 名 為 明  今 則 華 梵 雙 標  故 云 陀羅尼呪  密 部 
ZH_X23_0447_001:0785a07	有三。一佛部分五。五佛所說也。二菩薩部。三鬼神	001	有 三  一 佛 部 分 五  五 佛 所 說 也  二 菩 薩 部  三 鬼 神 
ZH_X23_0447_001:0785a08	部。一一部內。論上中下。成就增益名為上法。禳災	001	部  一 一 部 內  論 上 中 下  成 就 增 益 名 為 上 法  禳 災 
ZH_X23_0447_001:0785a09	攝召名為中法。降伏邪魔名為下法。于上法中又	001	攝 召 名 為 中 法  降 伏 邪 魔 名 為 下 法  于 上 法 中 又 
ZH_X23_0447_001:0785a10	分三品。各有行儀。各有觀法。各有嚴禁。而通以無	001	分 三 品  各 有 行 儀  各 有 觀 法  各 有 嚴 禁  而 通 以 無 
ZH_X23_0447_001:0785a11	上菩提心為主。若無師傳則名盜法。若違行儀則	001	上 菩 提 心 為 主  若 無 師 傳 則 名 盜 法  若 違 行 儀 則 
ZH_X23_0447_001:0785a12	招惡報。若犯嚴禁。輙以功效向他人說。則招奇禍。	001	招 惡 報  若 犯 嚴 禁  輙 以 功 效 向 他 人 說  則 招 奇 禍  
ZH_X23_0447_001:0785a13	若料揀當經。菩薩部增益法。又此本不如諸譯限	001	若 料 揀 當 經  菩 薩 部 增 益 法  又 此 本 不 如 諸 譯 限 
ZH_X23_0447_001:0785a14	日期定滿數。亦無嚴禁觀儀。但一心持誦無間斷	001	日 期 定 滿 數  亦 無 嚴 禁 觀 儀  但 一 心 持 誦 無 間 斷 
ZH_X23_0447_001:0785a15	為妙。切須依經。幸勿乖教。上四段開釋也。合釋之。	001	為 妙  切 須 依 經  幸 勿 乖 教  上 四 段 開 釋 也  合 釋 之  
ZH_X23_0447_001:0785a16	秪二段。觀自在菩薩人也。大悲經云。觀自在。已於	001	秪 二 段  觀 自 在 菩 薩 人 也  大 悲 經 云  觀 自 在  已 於 
ZH_X23_0447_001:0785a17	過去作佛。號正法明如來。大悲願力安樂眾生故。	001	過 去 作 佛  號 正 法 明 如 來  大 悲 願 力 安 樂 眾 生 故  
ZH_X23_0447_001:0785a18	現為菩薩。如意心呪法也。寶輪王陀羅尼是第一	001	現 為 菩 薩  如 意 心 呪 法 也  寶 輪 王 陀 羅 尼 是 第 一 
ZH_X23_0447_001:0785a19	希有之法。菩薩為顯。下云現身證驗。心呪為密。下	001	希 有 之 法  菩 薩 為 顯  下 云 現 身 證 驗  心 呪 為 密  下 
ZH_X23_0447_001:0785a20	云最極甚深隱密心呪。觀自在真身。常住三摩故。	001	云 最 極 甚 深 隱 密 心 呪  觀 自 在 真 身  常 住 三 摩 故  
ZH_X23_0447_001:0785a21	陀羅尼應身。隨所應現故。自在願也悲也。願以悲	001	陀 羅 尼 應 身  隨 所 應 現 故  自 在 願 也 悲 也  願 以 悲 
ZH_X23_0447_001:0785a22	心拔諸苦故。經云悲願盈懷。如意行也慈也。行持	001	心 拔 諸 苦 故  經 云 悲 願 盈 懷  如 意 行 也 慈 也  行 持 
ZH_X23_0447_001:0785a23	呪心得諸樂故。經云若誦一遍悉皆遂意。觀音。是	001	呪 心 得 諸 樂 故  經 云 若 誦 一 遍 悉 皆 遂 意  觀 音  是 
ZH_X23_0447_001:0785a24	智能證理。是慧如燈破暗。呪王。是斷能破惑。是福	001	智 能 證 理  是 慧 如 燈 破 暗  呪 王  是 斷 能 破 惑  是 福 
ZH_X23_0447_001:0785b01	如珠雨寶。菩薩了因種也。陀羅尼緣因種也。觀自	001	如 珠 雨 寶  菩 薩 了 因 種 也  陀 羅 尼 緣 因 種 也  觀 自 
ZH_X23_0447_001:0785b02	在。本實。不動本際。隨自意照實智也。如意心。迹權。	001	在  本 實  不 動 本 際  隨 自 意 照 實 智 也  如 意 心  迹 權  
ZH_X23_0447_001:0785b03	迹任方圓。隨他意照權智也。通共十對。如理思之。	001	迹 任 方 圓  隨 他 意 照 權 智 也  通 共 十 對  如 理 思 之  
ZH_X23_0447_001:0785b04	五經者梵語修妬路。古譯為契經。契謂契理契機。	001	五 經 者 梵 語 修 妬 路  古 譯 為 契 經  契 謂 契 理 契 機  
ZH_X23_0447_001:0785b05	經謂貫穿攝化。佛地論云。貫穿法相攝化眾生。又	001	經 謂 貫 穿 攝 化  佛 地 論 云  貫 穿 法 相 攝 化 眾 生  又 
ZH_X23_0447_001:0785b06	訓經為常為法。天魔外道不能改壞曰常。聖智凡	001	訓 經 為 常 為 法  天 魔 外 道 不 能 改 壞 曰 常  聖 智 凡 
ZH_X23_0447_001:0785b07	愚皆可軌則曰法。慈恩云。常則道軌百王。法乃德	001	愚 皆 可 軌 則 曰 法  慈 恩 云  常 則 道 軌 百 王  法 乃 德 
ZH_X23_0447_001:0785b08	模萬乘。攝則集斯妙義。貫乃御彼庸生。稱之為契	001	模 萬 乘  攝 則 集 斯 妙 義  貫 乃 御 彼 庸 生  稱 之 為 契 
ZH_X23_0447_001:0785b09	經也。	001	經 也  
ZH_X23_0447_001:0785b10	△次出譯人名。	001	 次 出 譯 人 名  
ZH_X23_0447_001:0785b11	唐三藏法師義淨譯	001	唐 三藏法師 義 淨 譯 
ZH_X23_0447_001:0785b12	次譯人名。唐代名李唐也。三藏者。通經律論三藏	001	次 譯 人 名  唐 代 名 李 唐 也  三 藏 者  通 經 律 論 三 藏 
ZH_X23_0447_001:0785b13	也。法師者。佛法所屬人天師範故。義淨諱也。字文	001	也  法 師 者  佛 法 所 屬 人 天 師 範 故  義 淨 諱 也  字 文 
ZH_X23_0447_001:0785b14	明。范陽張氏子。髫齓出家。弱冠具戒。高宗咸亨二	001	明  范 陽 張 氏 子  髫 齓 出 家  弱 冠 具 戒  高 宗 咸 亨 二 
ZH_X23_0447_001:0785b15	年。三十七歲。往西域。求佛經。經二十五年。歷三十	001	年  三 十 七 歲  往 西 域  求 佛 經  經 二 十 五 年  歷 三 十 
ZH_X23_0447_001:0785b16	餘國。至證聖乙未年五月。還至河洛。得梵本經律	001	餘 國  至 證 聖 乙 未 年 五 月  還 至 河 洛  得 梵 本 經 律 
ZH_X23_0447_001:0785b17	論。近四百部。合五十萬夾。舍利三百粒。天后親迎	001	論  近 四 百 部  合 五 十 萬 夾  舍 利 三 百 粒  天 后 親 迎 
ZH_X23_0447_001:0785b18	於東門外。奉安佛授記寺。勅令翻譯。玄宗開元元	001	於 東 門 外  奉 安 佛 授 記 寺  勅 令 翻 譯  玄 宗 開 元 元 
ZH_X23_0447_001:0785b19	年七月入寂。壽七十九。僧臘五十九。塔于洛京龍	001	年 七 月 入 寂  壽 七 十 九  僧 臘 五 十 九  塔 于 洛 京 龍 
ZH_X23_0447_001:0785b20	門北之高原。前後譯經律論五十六部。凡二百三	001	門 北 之 高 原  前 後 譯 經 律 論 五 十 六 部  凡 二 百 三 
ZH_X23_0447_001:0785b21	十卷。譯者易也。易梵成華也。法師華梵兼善。故奉	001	十 卷  譯 者 易 也  易 梵 成 華 也  法 師 華 梵 兼 善  故 奉 
ZH_X23_0447_001:0785b22	詔譯此經。傳之後世。咸共流通也。	001	詔 譯 此 經  傳 之 後 世  咸 共 流 通 也  
ZH_X23_0447_001:0785b23	△五隨文別釋二。先敘意。	001	 五 隨 文 別 釋 二  先 敘 意  
ZH_X23_0447_001:0785b24	五隨文別釋者。先敘意。一經分為三分。是道安法	001	五 隨 文 別 釋 者  先 敘 意  一 經 分 為 三 分  是 道 安 法 
ZH_X23_0447_001:0785c01	師高判。初序分。序時處不謬主伴可徵也。次正宗	001	師 高 判  初 序 分  序 時 處 不 謬 主 伴 可 徵 也  次 正 宗 
ZH_X23_0447_001:0785c02	分。正明心呪宗崇法式也。後流通分。流布十方。通	001	分  正 明 心 呪 宗 崇 法 式 也  後 流 通 分  流 布 十 方  通 
ZH_X23_0447_001:0785c03	傳來世也。於正宗中。依清涼國師。科開四章。初從	001	傳 來 世 也  於 正 宗 中  依 清 涼 國 師  科 開 四 章  初 從 
ZH_X23_0447_001:0785c04	爾時觀自在至隨汝意說。名請求加護以生信。開	001	爾 時 觀 自 在 至 隨 汝 意 說  名 請 求 加 護 以 生 信  開 
ZH_X23_0447_001:0785c05	佛知見理也。二從時觀自在至廣陳供養。名正說	001	佛 知 見 理 也  二 從 時 觀 自 在 至 廣 陳 供 養  名 正 說 
ZH_X23_0447_001:0785c06	心呪以開解。示佛知見教也。三從爾時世尊至不	001	心 呪 以 開 解  示 佛 知 見 教 也  三 從 爾 時 世 尊 至 不 
ZH_X23_0447_001:0785c07	得生疑。名讚示持法以成行。悟佛知見行也。四從	001	得 生 疑  名 讚 示 持 法 以 成 行  悟 佛 知 見 行 也  四 從 
ZH_X23_0447_001:0785c08	爾時世尊至如是救苦。名結勸親驗以證果。入佛	001	爾 時 世 尊 至 如 是 救 苦  名 結 勸 親 驗 以 證 果  入 佛 
ZH_X23_0447_001:0785c09	知見果也。一經綱領旨趣如是而已。次消文。逐節	001	知 見 果 也  一 經 綱 領 旨 趣 如 是 而 已  次 消 文  逐 節 
ZH_X23_0447_001:0785c10	消釋其句文也。如下所明。△次消文分三。初序分。	001	消 釋 其 句 文 也  如 下 所 明   次 消 文 分 三  初 序 分  
ZH_X23_0447_001:0785c11	如是我聞一時薄伽梵在伽栗斯山與大菩薩無量	001	如是我聞 一 時 薄 伽 梵 在 伽 栗 斯 山 與 大 菩 薩 無 量 
ZH_X23_0447_001:0785c12	眾俱。	001	眾 俱  
ZH_X23_0447_001:0785c13	如是。指此本呪經之法。我聞。謂文殊與阿難親從	001	如 是  指 此 本 呪 經 之 法  我 聞  謂 文 殊 與 阿 難 親 從 
ZH_X23_0447_001:0785c14	佛及觀自在前所聞者也。一時者。師資道合說聽	001	佛 及 觀 自 在 前 所 聞 者 也  一 時 者  師 資 道 合 說 聽 
ZH_X23_0447_001:0785c15	同時也。薄伽梵梵語。佛地論明六義。一自在。不繫	001	同 時 也  薄 伽 梵 梵 語  佛 地 論 明 六 義  一 自 在  不 繫 
ZH_X23_0447_001:0785c16	煩惱故。二熾盛。智火燒煉故。三端嚴。相好莊飾故。	001	煩 惱 故  二 熾 盛  智 火 燒 煉 故  三 端 嚴  相 好 莊 飾 故  
ZH_X23_0447_001:0785c17	四名稱。名德徧知故。五吉祥。一切供讚故。六尊貴。	001	四 名 稱  名 德 徧 知 故  五 吉 祥  一 切 供 讚 故  六 尊 貴  
ZH_X23_0447_001:0785c18	利樂有情故。總眾德至尚之名。即本尊釋迦佛也。	001	利樂有情 故  總 眾 德 至 尚 之 名  即 本 尊 釋 迦 佛 也  
ZH_X23_0447_001:0785c19	在住也。伽栗斯亦云姞利呬。又云姞栗陀羅矩。此	001	在 住 也  伽 栗 斯 亦 云 姞 利 呬  又 云 姞 栗 陀 羅 矩  此 
ZH_X23_0447_001:0785c20	云狼迹。峰形如狼之迹。亦翻仙人。諸仙依止故。亦	001	云 狼 迹  峰 形 如 狼 之 迹  亦 翻 仙 人  諸 仙 依 止 故  亦 
ZH_X23_0447_001:0785c21	云負重。山名摩竭陀國所屬之境。與共也。超出權	001	云 負 重  山 名 摩 竭 陀 國 所 屬 之 境  與 共 也  超 出 權 
ZH_X23_0447_001:0785c22	漸名大。統攝二乘人天曰無量眾。俱。同時一處也。	001	漸 名 大  統 攝 二 乘 人 天 曰 無 量 眾  俱  同 時 一 處 也  
ZH_X23_0447_001:0785c23	此是結集經者序起之文令證信耳。△二正宗分	001	此 是 結 集 經 者 序 起 之 文 令 證 信 耳   二 正 宗 分 
ZH_X23_0447_001:0785c24	開四。一請求加護以生信二。先菩薩請加三。初啟	001	開 四  一 請 求 加 護 以 生 信 二  先 菩 薩 請 加 三  初 啟 
ZH_X23_0447_001:0786a01	請威儀。	001	請 威 儀  
ZH_X23_0447_001:0786a02	爾時觀自在菩薩摩訶薩來詣佛所頂禮雙足右繞	001	爾 時 觀 自 在 菩薩摩訶薩 來 詣 佛 所 頂 禮 雙 足 右 繞 
ZH_X23_0447_001:0786a03	三匝以膝著地合掌恭敬白佛言。	001	三 匝 以 膝 著 地 合掌恭敬 白 佛 言  
ZH_X23_0447_001:0786a04	以下文分四分為一經所宗之正義也。教被乘時	001	以 下 文 分 四 分 為 一 經 所 宗 之 正 義 也  教 被 乘 時 
ZH_X23_0447_001:0786a05	故。云爾時觀自在。出啟教人名。摩訶薩者。本是正	001	故  云 爾 時 觀 自 在  出 啟 教 人 名  摩 訶 薩 者  本 是 正 
ZH_X23_0447_001:0786a06	法明佛。迹現等覺位人。上同下合。非權漸比。故為	001	法 明 佛  迹 現 等 覺 位 人  上 同 下 合  非 權 漸 比  故 為 
ZH_X23_0447_001:0786a07	菩薩中大菩薩也。適化所及故來求證。普為眾生。	001	菩 薩 中 大 菩 薩 也  適 化 所 及 故 來 求 證  普 為 眾 生  
ZH_X23_0447_001:0786a08	以至尊之頂。禮至卑之足。大悲也。勤求於佛心無	001	以 至 尊 之 頂  禮 至 卑 之 足  大 悲 也  勤 求 於 佛 心 無 
ZH_X23_0447_001:0786a09	懈歇。一度固未展其誠。過三又覺其煩亂。大願也。	001	懈 歇  一 度 固 未 展 其 誠  過 三 又 覺 其 煩 亂  大 願 也  
ZH_X23_0447_001:0786a10	方便不離實際故右膝著地。二智[泳-永+曶]合無二故。义	001	方 便 不 離 實 際 故 右膝著地  二 智 [泳永曶] 合 無 二 故  义 
ZH_X23_0447_001:0786a11	手合掌。大智也。上明身儀。尊重為恭。渴仰為敬。意	001	手 合 掌  大 智 也  上 明 身 儀  尊 重 為 恭  渴 仰 為 敬  意 
ZH_X23_0447_001:0786a12	業也。由心恭敬。運於身口。成威儀故。上示曰告。下	001	業 也  由 心 恭 敬  運 於 身 口  成 威 儀 故  上 示 曰 告  下 
ZH_X23_0447_001:0786a13	啟曰白。直陳名言。委悉名語。口業敬也。三業若不	001	啟 曰 白  直 陳 名 言  委 悉 名 語  口 業 敬 也  三 業 若 不 
ZH_X23_0447_001:0786a14	誠敬。何能成三輪因。圓三身德。化三有。滅三道耶。	001	誠 敬  何 能 成 三 輪 因  圓 三 身 德  化 三 有  滅 三 道 耶  
ZH_X23_0447_001:0786a15	△二出呪名相。	001	 二 出 呪 名 相  
ZH_X23_0447_001:0786a16	世尊我今有大陀羅尼明呪大壇場法名青蓮華頂	001	世 尊 我 今 有 大 陀 羅 尼 明 呪 大 壇 場 法 名 青 蓮 華 頂 
ZH_X23_0447_001:0786a17	栴檀摩尼心金剛祕密常加護持所謂無障礙觀自	001	栴 檀 摩 尼 心 金 剛 祕 密 常 加 護 持 所 謂 無 障 礙 觀 自 
ZH_X23_0447_001:0786a18	在蓮華如意寶輪王陀羅尼心呪第一希有能於一	001	在 蓮 華 如 意 寶 輪 王 陀 羅 尼 心 呪 第一希有 能 於 一 
ZH_X23_0447_001:0786a19	切所求之事隨心饒益皆得成就。	001	切 所 求 之 事 隨 心 饒 益 皆 得 成 就  
ZH_X23_0447_001:0786a20	初出壇名相呪。後立壇。壇必依呪。故先舉呪。獨絕	001	初 出 壇 名 相 呪  後 立 壇  壇 必 依 呪  故 先 舉 呪  獨 絕 
ZH_X23_0447_001:0786a21	無倫名之為大。曰明呪者。諸大神呪。皆依圓照清	001	無 倫 名 之 為 大  曰 明 呪 者  諸 大 神 呪  皆 依 圓 照 清 
ZH_X23_0447_001:0786a22	淨覺相而成。永斷無明。能成佛道。故經云。有大陀	001	淨 覺 相 而 成  永 斷 無 明  能 成 佛 道  故 經 云  有 大 陀 
ZH_X23_0447_001:0786a23	羅尼門。名為圓覺。此是三陀羅尼之根本也。寶積	001	羅 尼 門  名 為 圓 覺  此 是 三 陀 羅 尼 之 根 本 也  寶 積 
ZH_X23_0447_001:0786a24	經陀羅尼品云。如來之智。攝諸善巧。所有宣說諸	001	經 陀 羅 尼 品 云  如 來 之 智  攝 諸 善 巧  所 有 宣 說 諸 
ZH_X23_0447_001:0786b01	陀羅尼。無不清淨。無有少法所得。皆歸於空。賢首	001	陀 羅 尼  無 不 清 淨  無 有 少 法 所 得  皆 歸 於 空  賢 首 
ZH_X23_0447_001:0786b02	釋云。智鑒無昧名大明呪。大下持呪須壇。壇能護	001	釋 云  智 鑒 無 昧 名 大 明 呪  大 下 持 呪 須 壇  壇 能 護 
ZH_X23_0447_001:0786b03	呪故。次明壇。初句舉體。壇有事理。事如像壇鏡壇	001	呪 故  次 明 壇  初 句 舉 體  壇 有 事 理  事 如 像 壇 鏡 壇 
ZH_X23_0447_001:0786b04	印壇想壇。理即法界。經云。以大圓覺為我伽藍。身	001	印 壇 想 壇  理 即 法 界  經 云  以 大 圓 覺 為 我 伽 藍  身 
ZH_X23_0447_001:0786b05	心安居平等性智。實叉難陀本云。香水作方壇。縱	001	心 安 居 平等性智  實 叉 難 陀 本 云  香 水 作 方 壇  縱 
ZH_X23_0447_001:0786b06	廣四肘。用種種華。燒白檀香。壇中豎四幡。張白幰	001	廣 四 肘  用 種 種 華  燒 白 檀 香  壇 中 豎 四 幡  張 白 幰 
ZH_X23_0447_001:0786b07	葢。壇上懸四白幡。供養。局事像也。此本不出表理	001	葢  壇 上 懸 四 白 幡  供 養  局 事 像 也  此 本 不 出 表 理 
ZH_X23_0447_001:0786b08	性也。更無過上曰大。密部中明四種曼荼囉。一大	001	性 也  更 無 過 上 曰 大  密 部 中 明 四 種 曼 荼 囉  一 大 
ZH_X23_0447_001:0786b09	曼荼囉。二法曼荼囉。三羯磨曼荼囉。四三昧耶曼	001	曼 荼 囉  二 法 曼 荼 囉  三 羯 磨 曼 荼 囉  四 三 昧 耶 曼 
ZH_X23_0447_001:0786b10	荼囉。今是初一也。梵語曼荼囉。此翻為壇。千手眼	001	荼 囉  今 是 初 一 也  梵 語 曼 荼 囉  此 翻 為 壇  千 手 眼 
ZH_X23_0447_001:0786b11	儀云。若無壇佛。應結纔發意轉法輪菩薩印。印現	001	儀 云  若 無 壇 佛  應 結 纔 發 意 轉法輪菩薩 印  印 現 
ZH_X23_0447_001:0786b12	壇儀。二手各作金剛拳。進力檀慧相鈎結。以此手	001	壇 儀  二 手 各 作 金 剛 拳  進 力 檀 慧 相 鈎 結  以 此 手 
ZH_X23_0447_001:0786b13	印置於身前。空中即盡虗空界。成大曼荼囉。以印	001	印 置 於 身 前  空 中 即 盡 虗 空 界  成 大 曼 荼 囉  以 印 
ZH_X23_0447_001:0786b14	安於心上。即自心成大曼荼囉。是則曼荼囉全體	001	安 於 心 上  即 自 心 成 大 曼 荼 囉  是 則 曼 荼 囉 全 體 
ZH_X23_0447_001:0786b15	即是法界性矣。此則理事俱通者也。法有四。謂息	001	即 是 法 界 性 矣  此 則 理 事 俱 通 者 也  法 有 四  謂 息 
ZH_X23_0447_001:0786b16	災。增益。敬愛。降伏。今是希求世出世間種種勝利。	001	災  增 益  敬 愛  降 伏  今 是 希 求 世出世間 種 種 勝 利  
ZH_X23_0447_001:0786b17	屬增益法也。餘亦兼通。名如意故。次名句出名。蓮	001	屬 增 益 法 也  餘 亦 兼 通  名 如 意 故  次 名 句 出 名  蓮 
ZH_X23_0447_001:0786b18	華者。出泥不染。濯漣不夭。上擎雨露。下蔭魚蝦。隨	001	華 者  出 泥 不 染  濯 漣 不 夭  上 擎 雨 露  下 蔭 魚 蝦  隨 
ZH_X23_0447_001:0786b19	諸風日。所向自如。表大悲持覆而不染著也。青為	001	諸 風 日  所 向 自 如  表 大 悲 持 覆 而 不 染 著 也  青 為 
ZH_X23_0447_001:0786b20	四色之長。尊勝名頂。栴檀義翻與藥。能除病故。大	001	四 色 之 長  尊 勝 名 頂  栴 檀 義 翻 與 藥  能 除 病 故  大 
ZH_X23_0447_001:0786b21	論云。白檀治熱病。赤檀去風腫。正法念云。天與修	001	論 云  白 檀 治 熱 病  赤 檀 去 風 腫  正 法 念 云  天 與 修 
ZH_X23_0447_001:0786b22	羅戰時。為刀所傷。栴檀塗之即愈。華嚴云。栴檀塗	001	羅 戰 時  為 刀 所 傷  栴 檀 塗 之 即 愈  華 嚴 云  栴 檀 塗 
ZH_X23_0447_001:0786b23	身。火不能燒。表大智能除三毒病也。摩尼此云如	001	身  火 不 能 燒  表 大 智 能 除 三 毒 病 也  摩 尼 此 云 如 
ZH_X23_0447_001:0786b24	意。一雨寶如意。二現色如意。三離垢如意。不為諸	001	意  一 雨 寶 如 意  二 現 色 如 意  三 離 垢 如 意  不 為 諸 
ZH_X23_0447_001:0786c01	垢穢故。四無害如意。大論云。人得此珠。毒不能害。	001	垢 穢 故  四 無 害 如 意  大 論 云  人 得 此 珠  毒 不 能 害  
ZH_X23_0447_001:0786c02	入火不害。表大願隨心應量起諸妙行也。精要名	001	入 火 不 害  表 大 願 隨 心 應 量 起 諸 妙 行 也  精 要 名 
ZH_X23_0447_001:0786c03	心。心上香光莊嚴揀非粗疎者矣。又青蓮為頂。栴	001	心  心 上 香 光 莊 嚴 揀 非 粗 疎 者 矣  又 青 蓮 為 頂  栴 
ZH_X23_0447_001:0786c04	檀摩尼為心。猶見為諸壇中之尊勝精要者也。約	001	檀 摩 尼 為 心  猶 見 為 諸 壇 中 之 尊 勝 精 要 者 也  約 
ZH_X23_0447_001:0786c05	理。蓮即有為法界。檀即無為法界。摩尼即無障礙	001	理  蓮 即 有 為 法 界  檀 即 無 為 法 界  摩 尼 即 無 障 礙 
ZH_X23_0447_001:0786c06	法界。後金剛二句明用。金剛密迹。擎山持杵。遍虗	001	法 界  後 金 剛 二 句 明 用  金 剛 密 迹  擎 山 持 杵  遍 虗 
ZH_X23_0447_001:0786c07	空界。晝夜隨侍。楞嚴金剛藏王。如是修心求正定	001	空 界  晝 夜 隨 侍  楞 嚴 金 剛 藏 王  如 是 修 心 求 正 定 
ZH_X23_0447_001:0786c08	人。乃至散心遊戲聚落。我等徒眾常當隨從。惡魔	001	人  乃 至 散 心 遊 戲 聚 落  我 等 徒 眾 常 當 隨 從  惡 魔 
ZH_X23_0447_001:0786c09	欲來擾善人者。我以寶杵。殞碎其首。恒令此人所	001	欲 來 擾 善 人 者  我 以 寶 杵  殞 碎 其 首  恒 令 此 人 所 
ZH_X23_0447_001:0786c10	作如願。	001	作 如 願  
ZH_X23_0447_001:0786c11	次出呪名相。先標名。無句人也。無障礙者。一上同	001	次 出 呪 名 相  先 標 名  無 句 人 也  無 障 礙 者  一 上 同 
ZH_X23_0447_001:0786c12	諸佛慈力。起三十二應。得無障礙。二下合眾生悲	001	諸 佛 慈 力  起 三 十 二 應  得 無 障 礙  二 下 合 眾 生 悲 
ZH_X23_0447_001:0786c13	仰。施十四無畏。得無障礙。三中成自己圓通。獲四	001	仰  施 十 四 無 畏  得 無 障 礙  三 中 成 自 己 圓 通  獲 四 
ZH_X23_0447_001:0786c14	不思議。得無障礙觀自在者。一亡盡根塵觀中。聞	001	不 思 議  得 無 障 礙 觀 自 在 者  一 亡 盡 根 塵 觀 中  聞 
ZH_X23_0447_001:0786c15	慧自在。故起悲心。拔一切苦。二起照覺空觀中。思	001	慧 自 在  故 起 悲 心  拔 一 切 苦  二 起 照 覺 空 觀 中  思 
ZH_X23_0447_001:0786c16	慧自在。故起深心。行諸化道。三極圓寂滅觀中。修	001	慧 自 在  故 起 深 心  行 諸 化 道  三 極 圓 寂 滅 觀 中  修 
ZH_X23_0447_001:0786c17	慧自在。故起直心。證究竟覺。蓮句法也。寶輪王者。	001	慧 自 在  故 起 直 心  證 究 竟 覺  蓮 句 法 也  寶 輪 王 者  
ZH_X23_0447_001:0786c18	梵語爍迦羅。此云金剛輪。亦云金輪寶。又名勝自	001	梵 語 爍 迦 羅  此 云 金 剛 輪  亦 云 金 輪 寶  又 名 勝 自 
ZH_X23_0447_001:0786c19	在。貴重為寶。摧碎為輪。自在為王。表摧碎生死煩	001	在  貴 重 為 寶  摧 碎 為 輪  自 在 為 王  表 摧 碎 生 死 煩 
ZH_X23_0447_001:0786c20	惱最勝自在故。心呪者。諸佛菩薩心中流出之呪。	001	惱 最 勝 自 在 故  心 呪 者  諸佛菩薩 心 中 流 出 之 呪  
ZH_X23_0447_001:0786c21	又為諸呪中之心也。約理。華即不空藏心。意即空	001	又 為 諸 呪 中 之 心 也  約 理  華 即 不 空 藏 心  意 即 空 
ZH_X23_0447_001:0786c22	不空藏心。輪即空藏心。圓覺體中恒沙德用。從本	001	不 空 藏 心  輪 即 空 藏 心  圓 覺 體 中 恒 沙 德 用  從 本 
ZH_X23_0447_001:0786c23	已來持之不失。名陀羅尼。諸大明呪。皆從中出。名	001	已 來 持 之 不 失  名 陀 羅 尼  諸 大 明 呪  皆 從 中 出  名 
ZH_X23_0447_001:0786c24	為心呪。第下次顯用。無上名第一。超因位故。無等	001	為 心 呪  第 下 次 顯 用  無 上 名 第 一  超 因 位 故  無 等 
ZH_X23_0447_001:0787a01	名希有。齊果德故。一切求事。總攝世出世間善因	001	名 希 有  齊 果 德 故  一 切 求 事  總 攝 世出世間 善 因 
ZH_X23_0447_001:0787a02	樂果也。隨心益者。願有小大。誓有久近。意有緩急。	001	樂 果 也  隨 心 益 者  願 有 小 大  誓 有 久 近  意 有 緩 急  
ZH_X23_0447_001:0787a03	志有勤怠。皆隨其心量。成利益安樂也。△三求佛	001	志 有 勤 怠  皆 隨 其 心 量  成 利益安樂 也   三 求 佛 
ZH_X23_0447_001:0787a04	加護四。一願聽說施。	001	加 護 四  一 願 聽 說 施  
ZH_X23_0447_001:0787a05	世尊大慈聽我說者我當承佛威力施與一切眾生。	001	世 尊 大 慈 聽 我 說 者 我 當 承 佛 威 力 施 與 一 切 眾 生  
ZH_X23_0447_001:0787a06	慈聽有二意。一上承佛力則契理。二下施眾生則	001	慈 聽 有 二 意  一 上 承 佛 力 則 契 理  二 下 施 眾 生 則 
ZH_X23_0447_001:0787a07	契機。楞伽明諸菩薩現通說法。皆由諸佛二種持	001	契 機  楞 伽 明 諸 菩 薩 現 通 說 法  皆 由 諸 佛 二 種 持 
ZH_X23_0447_001:0787a08	力。一令入三昧。二身現其前。若離佛加則不能說。	001	力  一 令 入 三 昧  二 身 現 其 前  若 離 佛 加 則 不 能 說  
ZH_X23_0447_001:0787a09	△二顯呪大力。	001	 二 顯 呪 大 力  
ZH_X23_0447_001:0787a10	世尊此陀羅尼有大神力大方便力我今親對佛前	001	世 尊 此 陀 羅 尼 有 大 神 力 大方便力 我 今 親 對 佛 前 
ZH_X23_0447_001:0787a11	次第宣說。	001	次 第 宣 說  
ZH_X23_0447_001:0787a12	陀羅尼此云能遮。惡不善心遮令不生。故能有大	001	陀 羅 尼 此 云 能 遮  惡 不 善 心 遮 令 不 生  故 能 有 大 
ZH_X23_0447_001:0787a13	神力。除諸罪障。離一切苦也。行者持呪一心不亂。	001	神 力  除 諸 罪 障  離 一 切 苦 也  行 者 持 呪 一心不亂  
ZH_X23_0447_001:0787a14	即成禪定神通力自發矣。陀羅尼此云能持。種種	001	即 成 禪 定 神 通 力 自 發 矣  陀 羅 尼 此 云 能 持  種 種 
ZH_X23_0447_001:0787a15	善法持令不失故。能有方便力。成諸願事。與一切	001	善 法 持 令 不 失 故  能 有 方 便 力  成 諸 願 事  與 一 切 
ZH_X23_0447_001:0787a16	樂也。行者持呪攝心不散。即成觀智方便力自發	001	樂 也  行 者 持 呪 攝 心 不 散  即 成 觀 智 方 便 力 自 發 
ZH_X23_0447_001:0787a17	矣。呪非一種。須次第說。△三懇佛護持。	001	矣  呪 非 一 種  須 次 第 說   三 懇 佛 護 持  
ZH_X23_0447_001:0787a18	惟願世尊垂哀加護於我及一切持明呪者。	001	惟 願 世 尊 垂 哀 加 護 於 我 及 一 切 持 明 呪 者  
ZH_X23_0447_001:0787a19	經云。世尊清淨願有大加持力。初地十地中三昧	001	經 云  世 尊 清 淨 願 有 大 加 持 力  初 地 十 地 中 三 昧 
ZH_X23_0447_001:0787a20	及灌頂故。願哀祐於我并持呪者。加有二種。一顯	001	及 灌 頂 故  願 哀 祐 於 我 并 持 呪 者  加 有 二 種  一 顯 
ZH_X23_0447_001:0787a21	加。二冥加。菩薩則顯行者通二。又加益有四。一遠	001	加  二 冥 加  菩 薩 則 顯 行 者 通 二  又 加 益 有 四  一 遠 
ZH_X23_0447_001:0787a22	離魔惱。二不墮凡小。三所得倍增。四速入佛地。△	001	離 魔 惱  二 不 墮 凡 小  三 所 得 倍 增  四 速 入 佛 地   
ZH_X23_0447_001:0787a23	四結加倍益。	001	四 結 加 倍 益  
ZH_X23_0447_001:0787a24	雨妙珍寶猶如意樹生如意寶珠於諸眾生令其所	001	雨 妙 珍 寶 猶 如 意 樹 生 如意寶珠 於 諸 眾 生 令 其 所 
ZH_X23_0447_001:0787b01	有希求應時果遂。	001	有 希 求 應 時 果 遂  
ZH_X23_0447_001:0787b02	先能生益無盡。初句法。世間七珍八寶。出世間功	001	先 能 生 益 無 盡  初 句 法  世 間 七 珍 八 寶  出 世 間 功 
ZH_X23_0447_001:0787b03	德法財。佛知見寶無不稱心雨也。次二句喻。華嚴	001	德 法 財  佛 知 見 寶 無 不 稱 心 雨 也  次 二 句 喻  華 嚴 
ZH_X23_0447_001:0787b04	云。諸如意樹。處處行列。種種香樹。恒出香雲。種種	001	云  諸 如 意 樹  處 處 行 列  種 種 香 樹  恒 出 香 雲  種 種 
ZH_X23_0447_001:0787b05	鬘樹。恒出鬘雲。種種華樹。常雨妙華。種種寶樹。出	001	鬘 樹  恒 出 鬘 雲  種 種 華 樹  常 雨 妙 華  種 種 寶 樹  出 
ZH_X23_0447_001:0787b06	諸珍寶。今則釋迦佛有轉苦成樂之力。神呪法有	001	諸 珍 寶  今 則 釋 迦 佛 有 轉 苦 成 樂 之 力  神 呪 法 有 
ZH_X23_0447_001:0787b07	融理變事之能。菩薩僧有和因合果之功。三寶功	001	融 理 變 事 之 能  菩 薩 僧 有 和 因 合 果 之 功  三 寶 功 
ZH_X23_0447_001:0787b08	德利樂行人。如惡叉聚同時具足。故取如意寶樹。	001	德 利 樂 行 人  如 惡 叉 聚 同 時 具 足  故 取 如 意 寶 樹  
ZH_X23_0447_001:0787b09	以喻法寶隆雨穰穰也。於下次所求果皆遂。眾生	001	以 喻 法 寶 隆 雨 穰 穰 也  於 下 次 所 求 果 皆 遂  眾 生 
ZH_X23_0447_001:0787b10	九界也。增福消災人敬魔伏等求。莫不滿足。楞嚴	001	九 界 也  增 福 消 災 人 敬 魔 伏 等 求  莫 不 滿 足  楞 嚴 
ZH_X23_0447_001:0787b11	觀音云。我得佛心。證於究竟。是故能令求妻子得	001	觀 音 云  我 得 佛 心  證 於 究 竟  是 故 能 令 求 妻 子 得 
ZH_X23_0447_001:0787b12	妻子。求長壽得長壽。求三昧得三昧。乃至求大涅	001	妻 子  求 長 壽 得 長 壽  求 三 昧 得 三 昧  乃 至 求 大 涅 
ZH_X23_0447_001:0787b13	槃得大涅槃。△次如來印許二。初總申讚印。	001	槃 得 大 涅 槃   次 如 來 印 許 二  初 總 申 讚 印  
ZH_X23_0447_001:0787b14	爾時世尊讚觀自在菩薩言如是如是。	001	爾 時 世 尊 讚 觀 自 在 菩 薩 言 如是如是  
ZH_X23_0447_001:0787b15	兩讚如是者。初讚心呪。理該真俗。教攝偏圓。具二	001	兩 讚 如 是 者  初 讚 心 呪  理 該 真 俗  教 攝 偏 圓  具 二 
ZH_X23_0447_001:0787b16	力。遂九界。如所說言。皆是真實也。二讚悲願。興悲	001	力  遂 九 界  如 所 說 言  皆 是 真 實 也  二 讚 悲 願  興 悲 
ZH_X23_0447_001:0787b17	運智。下合上同。隨緣赴感。無時不在。一如所說。是	001	運 智  下 合 上 同  隨 緣 赴 感  無 時 不 在  一 如 所 說  是 
ZH_X23_0447_001:0787b18	實不虗也。△二別出所以二。初讚利生悲願。	001	實 不 虗 也   二 別 出 所 以 二  初 讚 利 生 悲 願  
ZH_X23_0447_001:0787b19	汝能悲愍諸有情類我加護汝即對我前令汝願求	001	汝 能 悲 愍 諸 有 情 類 我 加 護 汝 即 對 我 前 令 汝 願 求 
ZH_X23_0447_001:0787b20	一切滿足。	001	一 切 滿 足  
ZH_X23_0447_001:0787b21	悲愍有三。一生緣悲。二法緣悲。三無緣悲。今後一	001	悲 愍 有 三  一 生 緣 悲  二 法 緣 悲  三 無 緣 悲  今 後 一 
ZH_X23_0447_001:0787b22	也。有情。三乘七趣八難三途類也。菩薩悲心示教	001	也  有 情  三 乘 七 趣 八 難 三 途 類 也  菩 薩 悲 心 示 教 
ZH_X23_0447_001:0787b23	利喜為因。眾生善根欣厭感扣為緣。因緣具足。成	001	利 喜 為 因  眾 生 善 根 欣 厭 感 扣 為 緣  因緣具足  成 
ZH_X23_0447_001:0787b24	辦佛法。加護汝者。佛以身語顯加也。以法樂濟施	001	辦 佛 法  加 護 汝 者  佛 以 身 語 顯 加 也  以 法 樂 濟 施 
ZH_X23_0447_001:0787c01	一切。心與佛同。不護而何。此則菩薩慈悲善根成	001	一 切  心 與 佛 同  不 護 而 何  此 則 菩 薩 慈 悲 善 根 成 
ZH_X23_0447_001:0787c02	熟為因。諸佛不違本誓願護為緣。論云。雖有正因	001	熟 為 因  諸 佛 不 違 本 誓 願 護 為 緣  論 云  雖 有 正 因 
ZH_X23_0447_001:0787c03	熏習之力。若不遇佛以之為緣。能斷煩惱入涅槃	001	熏 習 之 力  若 不 遇 佛 以 之 為 緣  能 斷 煩 惱 入 涅 槃 
ZH_X23_0447_001:0787c04	者則無是處。令願滿足者。菩薩為眾生緣有二。一	001	者 則 無 是 處  令 願 滿 足 者  菩 薩 為 眾 生 緣 有 二  一 
ZH_X23_0447_001:0787c05	差別緣。從初發心至得佛時。於中。或為眷屬父母	001	差 別 緣  從 初 發 心 至 得 佛 時  於 中  或 為 眷 屬 父 母 
ZH_X23_0447_001:0787c06	諸親。或為知友給使冤家。或起四攝。無量行緣。此	001	諸 親  或 為 知 友 給 使 冤 家  或 起 四 攝  無 量 行 緣  此 
ZH_X23_0447_001:0787c07	又有二。一近緣。速得度故。二遠緣。久遠度故。近遠	001	又 有 二  一 近 緣  速 得 度 故  二 遠 緣  久 遠 度 故  近 遠 
ZH_X23_0447_001:0787c08	緣內。又復有二。一增長行緣。二受道果緣。二平等	001	緣 內  又 復 有 二  一 增 長 行 緣  二 受 道 果 緣  二 平 等 
ZH_X23_0447_001:0787c09	緣。一切菩薩。皆願度生。自然熏習。常恒不捨。以同	001	緣  一切菩薩  皆 願 度 生  自 然 熏 習  常 恒 不 捨  以 同 
ZH_X23_0447_001:0787c10	體智力故。隨應見聞而現作業。是等緣願皆令滿	001	體 智 力 故  隨 應 見 聞 而 現 作 業  是 等 緣 願 皆 令 滿 
ZH_X23_0447_001:0787c11	足。若不護念。與眾生無緣。難可度脫。加之為力。大	001	足  若 不 護 念  與 眾 生 無 緣  難 可 度 脫  加 之 為 力  大 
ZH_X23_0447_001:0787c12	矣哉。△二印說呪隨意。	001	矣 哉   二 印 說 呪 隨 意  
ZH_X23_0447_001:0787c13	汝欲宣說無障礙觀自在蓮華如意寶輪王陀羅尼	001	汝 欲 宣 說 無 障 礙 觀 自 在 蓮 華 如 意 寶 輪 王 陀 羅 尼 
ZH_X23_0447_001:0787c14	者最極甚深隱密心呪隨汝意說。	001	者 最 極 甚 深 隱 密 心 呪 隨 汝 意 說  
ZH_X23_0447_001:0787c15	人入有為法界。度生自在。法出不空藏心。如華開	001	人 入 有 為 法 界  度 生 自 在  法 出 不 空 藏 心  如 華 開 
ZH_X23_0447_001:0787c16	敷。稱名甚深。人住無為法界。以觀觀者。法居空藏	001	敷  稱 名 甚 深  人 住 無 為 法 界  以 觀 觀 者  法 居 空 藏 
ZH_X23_0447_001:0787c17	心。如寶輪王。稱名隱密。人徧無障礙法界。圓融無	001	心  如 寶 輪 王  稱 名 隱 密  人 徧 無 障 礙 法 界  圓 融 無 
ZH_X23_0447_001:0787c18	礙。法該空不空藏心。如如意珠。稱名最極。如此圓	001	礙  法 該 空 不 空 藏 心  如 如 意 珠  稱 名 最 極  如 此 圓 
ZH_X23_0447_001:0787c19	妙呪心。若不宣演。眾生利樂何從。故云隨汝意說。	001	妙 呪 心  若 不 宣 演  眾 生 利 樂 何 從  故 云 隨 汝 意 說  
ZH_X23_0447_001:0787c20	△次正說心呪以開解二。先正說三呪三。一大悲	001	 次 正 說 心 呪 以 開 解 二  先 正 說 三 呪 三  一 大 悲 
ZH_X23_0447_001:0787c21	呪。	001	呪  
ZH_X23_0447_001:0787c22	時觀自在菩薩既蒙佛許悲願盈懷即于佛前以大	001	時 觀 自 在 菩 薩 既 蒙 佛 許 悲 願 盈 懷 即 于 佛 前 以 大 
ZH_X23_0447_001:0787c23	悲心而說呪曰。南無佛馱耶(一)南無達摩耶(二)南無	001	悲 心 而 說 呪 曰  南 無 佛 馱 耶  一  南 無 達 摩 耶  二  南 無 
ZH_X23_0447_001:0787c24	僧伽耶(三)南無觀自在菩薩摩訶薩(四)具大悲心者	001	僧 伽 耶  三  南 無 觀 自 在 菩薩摩訶薩  四  具 大 悲 心 者 
ZH_X23_0447_001:0788a01	(五)怛姪他(六)唵(七)斫羯羅伐底(八)震多末尼莫訶(九)	001	 五  怛 姪 他  六  唵  七  斫 羯 羅 伐 底  八  震 多 末 尼 莫 訶  九  
ZH_X23_0447_001:0788a02	鉢蹬謎(十)嚕嚕嚕嚕(十一)底瑟侘(十二)篅攞(十三)痾羯利沙	001	鉢 蹬 謎  十  嚕 嚕 嚕 嚕  十 一  底 瑟 侘  十 二  篅 攞  十 三  痾 羯 利 沙 
ZH_X23_0447_001:0788a03	也(十四)吽癹莎訶(十五)	001	也  十 四  吽 癹 莎 訶  十 五  
ZH_X23_0447_001:0788a04	先標說意。蒙佛許者。初云我加護汝。次云隨汝意	001	先 標 說 意  蒙 佛 許 者  初 云 我 加 護 汝  次 云 隨 汝 意 
ZH_X23_0447_001:0788a05	說。是蒙印可言也。悲指利濟眾生。願指弘揚呪法。	001	說  是 蒙 印 可 言 也  悲 指 利 濟 眾 生  願 指 弘 揚 呪 法  
ZH_X23_0447_001:0788a06	以大悲心而說呪者。三藏心中。當不空如來藏心	001	以 大 悲 心 而 說 呪 者  三 藏 心 中  當 不 空 如來藏心 
ZH_X23_0447_001:0788a07	也。施諸有情離苦滅罪。名曰大悲心。依心密說其	001	也  施 諸 有 情 離 苦 滅 罪  名 曰 大 悲 心  依 心 密 說 其 
ZH_X23_0447_001:0788a08	語。呪祝眾生消災免難。名曰大悲呪。梁論釋云。真	001	語  呪 祝 眾 生 消 災 免 難  名 曰 大 悲 呪  梁 論 釋 云  真 
ZH_X23_0447_001:0788a09	如於一切法中最勝。由緣真如。起無分別智。此智	001	如 於一切法 中 最 勝  由 緣 真 如  起 無分別智  此 智 
ZH_X23_0447_001:0788a10	於諸智中最勝。由此智流出後得智。後得智所生	001	於 諸 智 中 最 勝  由 此 智 流 出 後 得 智  後 得 智 所 生 
ZH_X23_0447_001:0788a11	大悲。此大悲於一切定中最勝。因此大悲。如來欲	001	大 悲  此 大 悲 於 一 切 定 中 最 勝  因 此 大 悲  如 來 欲 
ZH_X23_0447_001:0788a12	安立正法。救濟眾生。說大乘十二部經。此法是大	001	安 立 正 法  救 濟 眾 生  說 大 乘 十二部經  此 法 是 大 
ZH_X23_0447_001:0788a13	悲所流。於一切法中最勝。今呪從大悲心中流出。	001	悲 所 流  於一切法 中 最 勝  今 呪 從 大 悲 心 中 流 出  
ZH_X23_0447_001:0788a14	於餘呪法勝也。明矣。次出呪語翻譯有四例。一翻	001	於 餘 呪 法 勝 也  明 矣  次 出 呪 語 翻 譯 有 四 例  一 翻 
ZH_X23_0447_001:0788a15	字不翻音。諸經呪語也。二翻音不翻字。卍以此方	001	字 不 翻 音  諸 經 呪 語 也  二 翻 音 不 翻 字  卍 以 此 方 
ZH_X23_0447_001:0788a16	萬字翻之。字體還是梵書。三音字俱翻。諸經文也。	001	萬 字 翻 之  字 體 還 是 梵 書  三 音 字 俱 翻  諸 經 文 也  
ZH_X23_0447_001:0788a17	四音字俱不翻。西來梵夾也。今是初一例。又奘法	001	四 音 字 俱 不 翻  西 來 梵 夾 也  今 是 初 一 例  又 奘 法 
ZH_X23_0447_001:0788a18	師明五不翻。一祕密不翻。陀羅尼是。二多含不翻。	001	師 明 五 不 翻  一 祕 密 不 翻  陀 羅 尼 是  二 多 含 不 翻  
ZH_X23_0447_001:0788a19	如薄伽梵含六義故。三此無不翻。如閻浮樹此方	001	如 薄 伽 梵 含 六 義 故  三 此 無 不 翻  如 閻 浮 樹 此 方 
ZH_X23_0447_001:0788a20	則無。四順古不翻。如阿耨菩提。摩騰已來。便存梵	001	則 無  四 順 古 不 翻  如 阿耨菩提  摩 騰 已 來  便 存 梵 
ZH_X23_0447_001:0788a21	音。五生善不翻。如般若尊重智慧輕淺。不翻令人	001	音  五 生 善 不 翻  如 般 若 尊 重 智 慧 輕 淺  不 翻 令 人 
ZH_X23_0447_001:0788a22	生敬。今亦初不翻也。然諸呪中具四悉檀。一呪是	001	生 敬  今 亦 初 不 翻 也  然 諸 呪 中 具 四 悉 檀  一 呪 是 
ZH_X23_0447_001:0788a23	鬼神王名。稱其王名。部落敬主。不敢為非。是世界	001	鬼 神 王 名  稱 其 王 名  部 落 敬 主  不 敢 為 非  是 世 界 
ZH_X23_0447_001:0788a24	義。二呪是軍中密號。相應無所呵問。不相應即執	001	義  二 呪 是 軍 中 密 號  相 應 無 所 呵 問  不 相 應 即 執 
ZH_X23_0447_001:0788b01	治。是為人義。三呪是智人偈頌。如賤人奔他國。詐	001	治  是 為 人 義  三 呪 是 智 人 偈 頌  如 賤 人 奔 他 國  詐 
ZH_X23_0447_001:0788b02	稱王子。因以公主妻之。多瞋。人從其國來。以偈頌	001	稱 王 子  因 以 公 主 妻 之  多 瞋  人 從 其 國 來  以 偈 頌 
ZH_X23_0447_001:0788b03	法止瞋。對治也。四呪是諸佛密語。唯聖乃知。如王	001	法 止 瞋  對 治 也  四 呪 是 諸 佛 密 語  唯 聖 乃 知  如 王 
ZH_X23_0447_001:0788b04	索先陀婆。一名四實。(鹽水器馬四物同名)群下莫曉。第一義	001	索 先 陀 婆  一 名 四 實   鹽 水 器 馬 四 物 同 名  群 下 莫 曉  第 一 義 
ZH_X23_0447_001:0788b05	也。今屬後悉。兼通二三。若準賢首般若疏云。呪有	001	也  今 屬 後 悉  兼 通 二 三  若 準 賢 首 般 若 疏 云  呪 有 
ZH_X23_0447_001:0788b06	二義。一不可釋。以是諸佛祕語。非因位所解。但當	001	二 義  一 不 可 釋  以 是 諸 佛 祕 語  非 因 位 所 解  但 當 
ZH_X23_0447_001:0788b07	誦持。除障增福。不須釋也。二亦可釋解。即明心見	001	誦 持  除 障 增 福  不 須 釋 也  二 亦 可 釋 解  即 明 心 見 
ZH_X23_0447_001:0788b08	性斷惑證真。今若強釋者。南無下皈依三寶菩薩。	001	性 斷 惑 證 真  今 若 強 釋 者  南 無 下 皈 依 三 寶 菩 薩  
ZH_X23_0447_001:0788b09	南無此云皈命。佛馱此云覺者。佛寶有神通力。達	001	南 無 此 云 皈 命  佛 馱 此 云 覺 者  佛 寶 有 神 通 力  達 
ZH_X23_0447_001:0788b10	摩此云妙法。法寶具威德力。僧伽此云和合眾。賢	001	摩 此 云 妙 法  法 寶 具 威 德 力  僧 伽 此 云 和 合 眾  賢 
ZH_X23_0447_001:0788b11	聖僧寶有禪定力。觀自在。說呪之主。有大願力。大	001	聖 僧 寶 有 禪 定 力  觀 自 在  說 呪 之 主  有 大 願 力  大 
ZH_X23_0447_001:0788b12	悲心。出呪之本。成唯心力。宗鏡。問。祖先歿久。後嗣	001	悲 心  出 呪 之 本  成 唯 心 力  宗 鏡  問  祖 先 歿 久  後 嗣 
ZH_X23_0447_001:0788b13	資悼。違三界之唯心。乖萬法之唯識。答。有五力。唯	001	資 悼  違 三 界 之 唯 心  乖 萬 法 之 唯 識  答  有 五 力  唯 
ZH_X23_0447_001:0788b14	識不判。一定力。二通力。三借識力。四大願力。五法	001	識 不 判  一 定 力  二 通 力  三 借 識 力  四 大 願 力  五 法 
ZH_X23_0447_001:0788b15	威德力。道一法師對唐明皇云。佛力法力三賢十	001	威 德 力  道 一 法 師 對 唐 明 皇 云  佛 力 法 力 三 賢 十 
ZH_X23_0447_001:0788b16	聖僧力。並不能測。二十唯識頌云。展轉增上力。二	001	聖 僧 力  並 不 能 測  二 十 唯 識 頌 云  展 轉 增 上 力  二 
ZH_X23_0447_001:0788b17	識成決定。此約相宗分教說。清涼云。佛真心外無	001	識 成 決 定  此 約 相 宗 分 教 說  清 涼 云  佛 真 心 外 無 
ZH_X23_0447_001:0788b18	別眾生。以眾生真心即佛真心故。眾生全在佛中。	001	別 眾 生  以 眾 生 真 心 即 佛 真 心 故  眾 生 全 在 佛 中  
ZH_X23_0447_001:0788b19	則果門攝法無遺。佛性論云。一切眾生悉在如來	001	則 果 門 攝 法 無 遺  佛 性 論 云  一 切 眾 生 悉 在 如 來 
ZH_X23_0447_001:0788b20	智內。又眾生心外更無別佛。以佛真心即眾生真	001	智 內  又 眾 生 心 外 更 無 別 佛  以 佛 真 心 即 眾 生 真 
ZH_X23_0447_001:0788b21	心故。諸佛全在眾生心中。則因門攝法無遺。華嚴	001	心 故  諸 佛 全 在 眾 生 心 中  則 因 門 攝 法 無 遺  華 嚴 
ZH_X23_0447_001:0788b22	出現品云。菩薩應知。自心念念常有佛成正覺。一	001	出 現 品 云  菩 薩 應 知  自 心 念 念 常 有 佛 成 正 覺  一 
ZH_X23_0447_001:0788b23	切眾生心亦如是。以諸佛不離此心成正覺故。由	001	切 眾 生 心 亦 如 是  以 諸 佛 不 離 此 心 成 正 覺 故  由 
ZH_X23_0447_001:0788b24	此二義。佛真心現時。不礙眾生真心現。生佛相即	001	此 二 義  佛 真 心 現 時  不 礙 眾 生 真 心 現  生 佛 相 即 
ZH_X23_0447_001:0788c01	故。生佛相俱泯。梵行品云。知一切法即心自性。如	001	故  生 佛 相 俱 泯  梵 行 品 云  知一切法 即 心 自 性  如 
ZH_X23_0447_001:0788c02	此圓融心識理益實無盡矣。交光楞嚴疏云。眾生	001	此 圓 融 心 識 理 益 實 無 盡 矣  交 光 楞 嚴 疏 云  眾 生 
ZH_X23_0447_001:0788c03	心也。體常不動。用可牽移。身死非去。未死之先。本	001	心 也  體 常 不 動  用 可 牽 移  身 死 非 去  未 死 之 先  本 
ZH_X23_0447_001:0788c04	不偏局於此也。身生非來。未生之先。本亦常徧於	001	不 偏 局 於 此 也  身 生 非 來  未 生 之 先  本 亦 常 徧 於 
ZH_X23_0447_001:0788c05	此也。但因不了。成往來相。業遷使然。性本不動。故	001	此 也  但 因 不 了  成 往 來 相  業 遷 使 然  性 本 不 動  故 
ZH_X23_0447_001:0788c06	知迷則任牽。悟則同體。菩薩證窮。故能隨緣赴感	001	知 迷 則 任 牽  悟 則 同 體  菩 薩 證 窮  故 能 隨 緣 赴 感 
ZH_X23_0447_001:0788c07	靡不周。而恒處此菩提座。猶如一月在天影臨萬	001	靡 不 周  而 恒 處 此 菩 提 座  猶 如 一 月 在 天 影 臨 萬 
ZH_X23_0447_001:0788c08	水。此約性宗實教說也。則大悲心力。為諸力之本。	001	水  此 約 性 宗 實 教 說 也  則 大 悲 心 力  為 諸 力 之 本  
ZH_X23_0447_001:0788c09	離此心外。諸佛菩薩。無有色聲功德矣。怛姪他此	001	離 此 心 外  諸佛菩薩  無 有 色 聲 功 德 矣  怛 姪 他 此 
ZH_X23_0447_001:0788c10	翻所謂。或云即說呪曰。唵字下正是呪語。唵。引導	001	翻 所 謂  或 云 即 說 呪 曰  唵 字 下 正 是 呪 語  唵  引 導 
ZH_X23_0447_001:0788c11	義出生義。吽。降伏義發光明義。莎訶。成就義。令前	001	義 出 生 義  吽  降 伏 義 發 光 明 義  莎 訶  成 就 義  令 前 
ZH_X23_0447_001:0788c12	所作速疾圓成也。此四字種通於諸呪。餘句皆局。	001	所 作 速 疾 圓 成 也  此 四 字 種 通 於 諸 呪  餘 句 皆 局  
ZH_X23_0447_001:0788c13	斫羯羅此云金剛。伐底翻輪。轉輾義。以此金剛心	001	斫 羯 羅 此 云 金 剛  伐 底 翻 輪  轉 輾 義  以 此 金 剛 心 
ZH_X23_0447_001:0788c14	呪願眾生斷諸煩惱。令其息災證理也。震多此云	001	呪 願 眾 生 斷 諸 煩 惱  令 其 息 災 證 理 也  震 多 此 云 
ZH_X23_0447_001:0788c15	赤。末尼此云如意。莫訶翻大。圓明義。以此珠寶心	001	赤  末 尼 此 云 如 意  莫 訶 翻 大  圓 明 義  以 此 珠 寶 心 
ZH_X23_0447_001:0788c16	呪願眾生疾成佛道。令其增福得果也。鉢蹬謎此	001	呪 願 眾 生 疾 成 佛 道  令 其 增 福 得 果 也  鉢 蹬 謎 此 
ZH_X23_0447_001:0788c17	云蓮華。嚕嚕嚕嚕。尼嚕翻青。陀嚕翻黃。迦嚕翻玄。	001	云 蓮 華  嚕 嚕 嚕 嚕  尼 嚕 翻 青  陀 嚕 翻 黃  迦 嚕 翻 玄  
ZH_X23_0447_001:0788c18	阿嚕翻赤。底瑟侘此云光色。覺照義。以此蓮華心	001	阿 嚕 翻 赤  底 瑟 侘 此 云 光 色  覺 照 義  以 此 蓮 華 心 
ZH_X23_0447_001:0788c19	呪願眾生普度有情。令其伏魔成行也。篅攞翻栴	001	呪 願 眾 生 普 度 有 情  令 其 伏 魔 成 行 也  篅 攞 翻 栴 
ZH_X23_0447_001:0788c20	檀香。痾羯利此云沈香。沙也翻赤色。熏發義。以此	001	檀 香  痾 羯 利 此 云 沈 香  沙 也 翻 赤 色  熏 發 義  以 此 
ZH_X23_0447_001:0788c21	沉檀心呪願眾生修學法門。令其人敬訓教也。如	001	沉 檀 心 呪 願 眾 生 修 學 法 門  令 其 人 敬 訓 教 也  如 
ZH_X23_0447_001:0788c22	是四法呪願。如蜾蠃之呪祝螟蛉。無有不成。如是	001	是 四 法 呪 願  如 蜾 蠃 之 呪 祝 螟 蛉  無 有 不 成  如 是 
ZH_X23_0447_001:0788c23	三十三字種。如此方元亨利貞。具無量德。故眾生	001	三 十 三 字 種  如 此 方 元 亨 利 貞  具 無 量 德  故 眾 生 
ZH_X23_0447_001:0788c24	觀念一一皆得如意也。呪有五部。一佛部。毗盧佛	001	觀 念 一 一 皆 得 如 意 也  呪 有 五 部  一 佛 部  毗 盧 佛 
ZH_X23_0447_001:0789a01	為主。二金剛部。阿閦佛為主。三寶部。寶生佛為主。	001	為 主  二 金 剛 部  阿 閦 佛 為 主  三 寶 部  寶 生 佛 為 主  
ZH_X23_0447_001:0789a02	四蓮華部。彌陀佛為主。五羯磨部。成就佛為主。今	001	四 蓮 華 部  彌 陀 佛 為 主  五 羯 磨 部  成 就 佛 為 主  今 
ZH_X23_0447_001:0789a03	屬第四部也。又呪有五說不同。一諸佛所說呪。二	001	屬 第 四 部 也  又 呪 有 五 說 不 同  一 諸佛所說 呪  二 
ZH_X23_0447_001:0789a04	諸菩薩所說呪。三諸金剛王所說呪。四諸天所說	001	諸 菩 薩 所 說 呪  三 諸 金 剛 王 所 說 呪  四 諸 天 所 說 
ZH_X23_0447_001:0789a05	呪。五諸鬼神所說呪。今是第二菩薩說也。餘如密	001	呪  五 諸 鬼 神 所 說 呪  今 是 第 二 菩 薩 說 也  餘 如 密 
ZH_X23_0447_001:0789a06	部。△二大心呪。	001	部   二 大 心 呪  
ZH_X23_0447_001:0789a07	次說大心呪。唵(一)鉢踏摩(二)震多末尼(三)篅攞(四)	001	次 說 大 心 呪  唵  一  鉢 踏 摩  二  震 多 末 尼  三  篅 攞  四  
ZH_X23_0447_001:0789a08	吽(五)	001	吽  五  
ZH_X23_0447_001:0789a09	初標呪名。三藏心中。空如來藏心也。無量法門。一	001	初 標 呪 名  三 藏 心 中  空 如來藏心 也  無 量 法 門  一 
ZH_X23_0447_001:0789a10	一無相。故名為空。求於諸佛與樂增福。故名為大。	001	一 無 相  故 名 為 空  求 於 諸 佛 與 樂 增 福  故 名 為 大  
ZH_X23_0447_001:0789a11	佛智廣大如虗空。今欲心同於諸佛。故名大心。依	001	佛 智 廣 大 如 虗 空  今 欲 心 同 於 諸 佛  故 名 大 心  依 
ZH_X23_0447_001:0789a12	心說語。呪願諸佛降吉賜祥。名大心呪。佛性論云。	001	心 說 語  呪 願 諸 佛 降 吉 賜 祥  名 大 心 呪  佛 性 論 云  
ZH_X23_0447_001:0789a13	一切眾生。決定無有出如如境者。並為如來之所	001	一 切 眾 生  決 定 無 有 出 如 如 境 者  並 為 如 來 之 所 
ZH_X23_0447_001:0789a14	攝持。	001	攝 持  
ZH_X23_0447_001:0789a15	次陳呪語。唵開導義。吽擁護義。亦通諸呪。餘局本	001	次 陳 呪 語  唵 開 導 義  吽 擁 護 義  亦 通 諸 呪  餘 局 本 
ZH_X23_0447_001:0789a16	部。鉢踏摩此云紅蓮華。開暢義。因此心呪。祝願諸	001	部  鉢 踏 摩 此 云 紅 蓮 華  開 暢 義  因 此 心 呪  祝 願 諸 
ZH_X23_0447_001:0789a17	佛開緣因佛性種。與化身福樂。住於解脫德中。辦	001	佛 開 緣 因 佛 性 種  與 化 身 福 樂  住 於 解 脫 德 中  辦 
ZH_X23_0447_001:0789a18	度轉識。斷業道。學文字般若。成方便菩提諸事業	001	度 轉 識  斷 業 道  學 文 字 般 若  成 方 便 菩 提 諸 事 業 
ZH_X23_0447_001:0789a19	也。震多末尼翻赤如意。淨滿義。因此心呪。祝願諸	001	也  震 多 末 尼 翻 赤 如 意  淨 滿 義  因 此 心 呪  祝 願 諸 
ZH_X23_0447_001:0789a20	佛顯正因佛性種。與法身福樂。住於法身德中。辦	001	佛 顯 正 因 佛 性 種  與 法 身 福 樂  住 於 法 身 德 中  辦 
ZH_X23_0447_001:0789a21	度真識。斷苦道。學實相般若。成真性菩提諸事業	001	度 真 識  斷 苦 道  學 實 相 般 若  成 真 性 菩 提 諸 事 業 
ZH_X23_0447_001:0789a22	也。篅攞翻栴檀。離垢義。因此心呪。祝願諸佛啟了	001	也  篅 攞 翻 栴 檀  離 垢 義  因 此 心 呪  祝 願 諸 佛 啟 了 
ZH_X23_0447_001:0789a23	因佛性種。與報身福樂。住於般若德中。辦度業識	001	因 佛 性 種  與 報 身 福 樂  住 於 般 若 德 中  辦 度 業 識 
ZH_X23_0447_001:0789a24	斷惑道。學觀照般若。成實智菩提諸事業也。如是	001	斷 惑 道  學 觀 照 般 若  成 實 智 菩 提 諸 事 業 也  如 是 
ZH_X23_0447_001:0789b01	三法呪願。諸佛與佛覺心同一慈力多且勝焉。名	001	三 法 呪 願  諸 佛 與 佛 覺 心 同 一 慈 力 多 且 勝 焉  名 
ZH_X23_0447_001:0789b02	大心呪。不亦宜乎。△三隨心呪。	001	大 心 呪  不 亦 宜 乎   三 隨 心 呪  
ZH_X23_0447_001:0789b03	次說隨心呪。唵(一)䟦剌陀(二)鉢亶謎(三)吽(四)	001	次 說 隨 心 呪  唵  一  䟦 剌 陀  二  鉢 亶 謎  三  吽  四  
ZH_X23_0447_001:0789b04	初呪名。此即空不空如來藏心也。在自。隨悲智心。	001	初 呪 名  此 即 空 不 空 如來藏心 也  在 自  隨 悲 智 心  
ZH_X23_0447_001:0789b05	在他。上隨佛心。下隨生心。故名隨心。依此無障礙	001	在 他  上 隨 佛 心  下 隨 生 心  故 名 隨 心  依 此 無 障 礙 
ZH_X23_0447_001:0789b06	心呪。演說祕密真言。願自己起大慈悲。現千手眼。	001	心 呪  演 說 祕 密 真 言  願 自 己 起 大 慈 悲  現 千 手 眼  
ZH_X23_0447_001:0789b07	入不思議。成妙功德。呪願諸佛。下隨生心。救護自	001	入 不 思 議  成 妙 功 德  呪 願 諸 佛  下 隨 生 心  救 護 自 
ZH_X23_0447_001:0789b08	在。呪願眾生。上隨佛心。得真圓通。名隨心呪。華嚴	001	在  呪 願 眾 生  上 隨 佛 心  得 真 圓 通  名 隨 心 呪  華 嚴 
ZH_X23_0447_001:0789b09	云以發心故。即與三世一切諸佛。體性平等。即生	001	云 以 發 心 故  即 與 三 世 一切諸佛  體 性 平 等  即 生 
ZH_X23_0447_001:0789b10	隨佛義也。出現品云。如來成正覺時。於其身中。普	001	隨 佛 義 也  出 現 品 云  如 來 成 正 覺 時  於 其 身 中  普 
ZH_X23_0447_001:0789b11	見一切眾生成正覺等。即佛隨生義也。彌勒讚善	001	見 一 切 眾 生 成 正 覺 等  即 佛 隨 生 義 也  彌 勒 讚 善 
ZH_X23_0447_001:0789b12	財言。此長者子。於一生內。則能淨佛剎。化眾生。以	001	財 言  此 長 者 子  於 一 生 內  則 能 淨 佛 剎  化 眾 生  以 
ZH_X23_0447_001:0789b13	智深入法界圓滿一切大願。即自隨他佛生義也。	001	智 深 入 法 界 圓 滿 一 切 大 願  即 自 隨 他 佛 生 義 也  
ZH_X23_0447_001:0789b14	次呪語。唵生起義。吽湧現義滿足義。跋剌陀此云	001	次 呪 語  唵 生 起 義  吽 湧 現 義 滿 足 義  跋 剌 陀 此 云 
ZH_X23_0447_001:0789b15	隨意。亦云稱心。鉢亶謎翻蓮華心。佛妙覺心。如蓮	001	隨 意  亦 云 稱 心  鉢 亶 謎 翻 蓮 華 心  佛 妙 覺 心  如 蓮 
ZH_X23_0447_001:0789b16	華開。生本覺心。如蓮華合。菩薩始覺心。如蓮華半	001	華 開  生 本 覺 心  如 蓮 華 合  菩 薩 始 覺 心  如 蓮 華 半 
ZH_X23_0447_001:0789b17	開半合。施食經云。菩薩思惟有情身各具覺悟之	001	開 半 合  施 食 經 云  菩 薩 思 惟 有 情 身 各 具 覺 悟 之 
ZH_X23_0447_001:0789b18	蓮華。故能下合悲仰。隨眾生心也。思彼覺華照法	001	蓮 華  故 能 下 合 悲 仰  隨 眾 生 心 也  思 彼 覺 華 照 法 
ZH_X23_0447_001:0789b19	界。如來海會共廣大。故能上同慈力。隨諸佛心也。	001	界  如 來 海 會 共 廣 大  故 能 上 同 慈 力  隨 諸 佛 心 也  
ZH_X23_0447_001:0789b20	以此密言。而加持之。全身總是大悲王。尋聲救苦	001	以 此 密 言  而 加 持 之  全 身 總 是 大 悲 王  尋 聲 救 苦 
ZH_X23_0447_001:0789b21	脫體。俱成觀自在善得圓通。或慈或威。或定或慧。	001	脫 體  俱 成 觀 自 在 善 得 圓 通  或 慈 或 威  或 定 或 慧  
ZH_X23_0447_001:0789b22	隨心應量。獲無障礙也。	001	隨 心 應 量  獲 無 障 礙 也  
ZH_X23_0447_001:0789b24	觀自在菩薩如意陀羅尼呪經略疏卷上	001	觀 自 在 菩 薩 如 意 陀羅尼呪 經 略 疏 卷 上 
ZH_X23_0447_001:0789c02	音釋	001	音 釋 
ZH_X23_0447_001:0789c03	篅(市悅切音熱)。侘(丑佳切音吒)。亶(多早切音怛)。	001	篅  市 悅 切 音 熱   侘  丑 佳 切 音 吒   亶  多 早 切 音 怛   
