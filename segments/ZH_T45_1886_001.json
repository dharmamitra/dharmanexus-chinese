[
  {
    "segmentnr":"ZH_T45_1886_001:0708a22_0",
    "original":"原人論",
    "folio":1,
    "analyzed":"原 人 論 "
  },
  {
    "segmentnr":"ZH_T45_1886_001:0708a24_0",
    "original":"終南山草堂寺沙門宗密述",
    "folio":1,
    "analyzed":"終 南 山 草 堂 寺 沙 門 宗 密 述 "
  },
  {
    "segmentnr":"ZH_T45_1886_001:0708a25_0",
    "original":"1 斥迷執斥迷執第一習儒道者",
    "folio":1,
    "analyzed":"1   斥 迷 執 斥 迷 執 第 一 習 儒 道 者 "
  },
  {
    "segmentnr":"ZH_T45_1886_001:0708a27_2",
    "original":"儒道二教說人畜等類，皆是虛無大道生成養育。",
    "folio":1,
    "analyzed":"儒 道 二 教 說 人 畜 等 類  皆 是 虛 無 大 道 生 成 養 育  "
  },
  {
    "segmentnr":"ZH_T45_1886_001:0708a29_4",
    "original":"謂道法自然生於元氣，元氣生天地，天地生萬物，故愚智貴賤貧富苦樂，皆稟於天，由於時命；",
    "folio":1,
    "analyzed":"謂 道 法 自 然 生 於 元 氣  元 氣 生 天 地  天 地 生 萬 物  故 愚 智 貴 賤 貧 富 苦 樂  皆 稟 於 天  由 於 時 命  "
  },
  {
    "segmentnr":"ZH_T45_1886_001:0708a29_17",
    "original":"故死後却歸天地，復其虛無。",
    "folio":1,
    "analyzed":"故 死 後 却 歸 天 地  復 其 虛 無  "
  },
  {
    "segmentnr":"ZH_T45_1886_001:0708b02_1",
    "original":"然外教宗旨，但在乎依身立行，不在究竟身之元由。",
    "folio":1,
    "analyzed":"然 外 教 宗 旨  但 在 乎 依 身 立 行  不 在 究 竟 身 之 元 由  "
  },
  {
    "segmentnr":"ZH_T45_1886_001:0708b04_4",
    "original":"所說萬物不論象外，雖指大道為本，而不備明順逆起滅染淨因緣，故習者不知是權，執之為了。",
    "folio":1,
    "analyzed":"所 說 萬 物 不 論 象 外  雖 指 大 道 為 本  而 不 備 明 順 逆 起 滅 染 淨 因 緣  故 習 者 不 知 是 權  執 之 為 了  "
  },
  {
    "segmentnr":"ZH_T45_1886_001:0708b04_11",
    "original":"今略舉而詰之。",
    "folio":1,
    "analyzed":"今 略 舉 而 詰 之  "
  },
  {
    "segmentnr":"ZH_T45_1886_001:0708b06_5",
    "original":"所言萬物皆從虛無大道而生者，大道即是生死賢愚之本，吉凶禍福之基。",
    "folio":1,
    "analyzed":"所 言 萬 物 皆 從 虛 無 大 道 而 生 者  大 道 即 是 生 死 賢 愚 之 本  吉 凶 禍 福 之 基  "
  },
  {
    "segmentnr":"ZH_T45_1886_001:0708b08_1",
    "original":"基本既其常存，則禍亂凶愚不可除也，福慶賢善不可益也，何用老莊之教耶？",
    "folio":1,
    "analyzed":"基 本 既 其 常 存  則 禍 亂 凶 愚 不 可 除 也  福 慶 賢 善 不 可 益 也  何 用 老 莊 之 教 耶  "
  },
  {
    "segmentnr":"ZH_T45_1886_001:0708b09_2",
    "original":"又道育虎狼、胎桀紂，夭顏冉、禍夷齊，何名尊乎？",
    "folio":1,
    "analyzed":"又 道 育 虎 狼  胎 桀 紂  夭 顏 冉  禍 夷 齊  何 名 尊 乎  "
  },
  {
    "segmentnr":"ZH_T45_1886_001:0708b11_7",
    "original":"又言萬物皆是自然生化非因緣者，則一切無因緣處悉應生化，謂石應生草，草或生人，人生畜等。",
    "folio":1,
    "analyzed":"又 言 萬 物 皆 是 自 然 生 化 非 因 緣 者  則 一 切 無 因 緣 處 悉 應 生 化  謂 石 應 生 草  草 或 生 人  人 生 畜 等  "
  },
  {
    "segmentnr":"ZH_T45_1886_001:0708b13_12",
    "original":"又應生無前後，起無早晚，神仙不藉丹藥，太平不藉賢良，仁義不藉教習，老莊周孔何用立教為軌則乎？",
    "folio":1,
    "analyzed":"又 應 生 無 前 後  起 無 早 晚  神 仙 不 藉 丹 藥  太 平 不 藉 賢 良  仁 義 不 藉 教 習  老 莊 周 孔 何 用 立 教 為 軌 則 乎  "
  },
  {
    "segmentnr":"ZH_T45_1886_001:0708b15_8",
    "original":"又言皆從元氣而生成者，則歘生之神未曾習慮，豈得嬰孩便能愛惡驕恣焉？",
    "folio":1,
    "analyzed":"又 言 皆 從 元 氣 而 生 成 者  則 歘 生 之 神 未 曾 習 慮  豈 得 嬰 孩 便 能 愛 惡 驕 恣 焉  "
  },
  {
    "segmentnr":"ZH_T45_1886_001:0708b17_7",
    "original":"若言歘有自然便能隨念愛惡等者，則五德六藝悉能隨念而解，何待因緣學習而成？",
    "folio":1,
    "analyzed":"若 言 歘 有 自 然 便 能 隨 念 愛 惡 等 者  則 五 德 六 藝 悉 能 隨 念 而 解  何 待 因 緣 學 習 而 成  "
  },
  {
    "segmentnr":"ZH_T45_1886_001:0708b18_13",
    "original":"又若生是稟氣而歘有，死是氣散而歘無，則誰為鬼神乎？",
    "folio":1,
    "analyzed":"又 若 生 是 稟 氣 而 歘 有  死 是 氣 散 而 歘 無  則 誰 為 鬼 神 乎  "
  },
  {
    "segmentnr":"ZH_T45_1886_001:0708b20_2",
    "original":"且世有鑒達前生追憶往事，則知生前相續，非稟氣而歘有；",
    "folio":1,
    "analyzed":"且 世 有 鑒 達 前 生 追 憶 往 事  則 知 生 前 相 續  非 稟 氣 而 歘 有  "
  },
  {
    "segmentnr":"ZH_T45_1886_001:0708b21_3",
    "original":"又驗鬼神靈知不斷，則知死後非氣散而歘無。",
    "folio":1,
    "analyzed":"又 驗 鬼 神 靈 知 不 斷  則 知 死 後 非 氣 散 而 歘 無  "
  },
  {
    "segmentnr":"ZH_T45_1886_001:0708b23_4",
    "original":"故祭祀求禱，典藉有文，況死而蘇者說幽途事，或死後感動妻子讎報怨恩，今古皆有耶？",
    "folio":1,
    "analyzed":"故 祭 祀 求 禱  典 藉 有 文  況 死 而 蘇 者 說 幽 途 事  或 死 後 感 動 妻 子 讎 報 怨 恩  今 古 皆 有 耶  "
  },
  {
    "segmentnr":"ZH_T45_1886_001:0708b23_8",
    "original":"外難曰：",
    "folio":1,
    "analyzed":"外 難 曰  "
  },
  {
    "segmentnr":"ZH_T45_1886_001:0708b24_9",
    "original":"「若人死為鬼，則古來之鬼填塞巷路，合有見者。",
    "folio":1,
    "analyzed":" 若 人 死 為 鬼  則 古 來 之 鬼 填 塞 巷 路  合 有 見 者  "
  },
  {
    "segmentnr":"ZH_T45_1886_001:0708b24_14",
    "original":"如何不爾？",
    "folio":1,
    "analyzed":"如 何 不 爾  "
  },
  {
    "segmentnr":"ZH_T45_1886_001:0708b24_18",
    "original":"」答曰：",
    "folio":1,
    "analyzed":" 答 曰  "
  },
  {
    "segmentnr":"ZH_T45_1886_001:0708b26_3",
    "original":"「人死六道，不必皆為鬼，鬼死復為人等，豈古來積鬼常存耶？",
    "folio":1,
    "analyzed":" 人 死 六 道  不 必 皆 為 鬼  鬼 死 復 為 人 等  豈 古 來 積 鬼 常 存 耶  "
  },
  {
    "segmentnr":"ZH_T45_1886_001:0708b27_10",
    "original":"」且天地之氣本無知也，人稟無知之氣，安得歘起而有知乎？",
    "folio":1,
    "analyzed":" 且 天 地 之 氣 本 無 知 也  人 稟 無 知 之 氣  安 得 歘 起 而 有 知 乎  "
  },
  {
    "segmentnr":"ZH_T45_1886_001:0708b28_3",
    "original":"草木亦皆稟氣，何不知乎？",
    "folio":1,
    "analyzed":"草 木 亦 皆 稟 氣  何 不 知 乎  "
  },
  {
    "segmentnr":"ZH_T45_1886_001:0708c01_10",
    "original":"又言貧富貴賤賢愚善惡吉凶禍福皆由天命者，則天之賦命奚有貧多富少、賤多貴少，乃至禍多福少？",
    "folio":1,
    "analyzed":"又 言 貧 富 貴 賤 賢 愚 善 惡 吉 凶 禍 福 皆 由 天 命 者  則 天 之 賦 命 奚 有 貧 多 富 少  賤 多 貴 少  乃 至 禍 多 福 少  "
  },
  {
    "segmentnr":"ZH_T45_1886_001:0708c02_5",
    "original":"苟多少之分在天，天何不平乎？",
    "folio":1,
    "analyzed":"苟 多 少 之 分 在 天  天 何 不 平 乎  "
  },
  {
    "segmentnr":"ZH_T45_1886_001:0708c04_8",
    "original":"況有無行而貴、守行而賤，無德而富、有德而貧，逆吉義凶、仁夭暴壽，乃至有道者喪、無道者興？",
    "folio":1,
    "analyzed":"況 有 無 行 而 貴  守 行 而 賤  無 德 而 富  有 德 而 貧  逆 吉 義 凶  仁 夭 暴 壽  乃 至 有 道 者 喪  無 道 者 興  "
  },
  {
    "segmentnr":"ZH_T45_1886_001:0708c05_2",
    "original":"既皆由天，天乃興不道而喪道？",
    "folio":1,
    "analyzed":"既 皆 由 天  天 乃 興 不 道 而 喪 道  "
  },
  {
    "segmentnr":"ZH_T45_1886_001:0708c05_19",
    "original":"何有福善益謙之賞，禍淫害盈之罰焉？",
    "folio":1,
    "analyzed":"何 有 福 善 益 謙 之 賞  禍 淫 害 盈 之 罰 焉  "
  },
  {
    "segmentnr":"ZH_T45_1886_001:0708c07_14",
    "original":"又既禍亂反逆皆由天命，則聖人設教，責人不責天，罪物不罪命，是不當也！",
    "folio":1,
    "analyzed":"又 既 禍 亂 反 逆 皆 由 天 命  則 聖 人 設 教  責 人 不 責 天  罪 物 不 罪 命  是 不 當 也  "
  },
  {
    "segmentnr":"ZH_T45_1886_001:0708c09_10",
    "original":"然則《詩》刺亂政，《書》讚王道，《禮》稱安上，《樂》號移風，豈是奉上天之意，順造化之心乎？",
    "folio":1,
    "analyzed":"然 則  詩  刺 亂 政   書  讚 王 道   禮  稱 安 上   樂  號 移 風  豈 是 奉 上 天 之 意  順 造 化 之 心 乎  "
  },
  {
    "segmentnr":"ZH_T45_1886_001:0708c10_2",
    "original":"是知專此教者，未能原人。",
    "folio":1,
    "analyzed":"是 知 專 此 教 者  未 能 原 人  "
  },
  {
    "segmentnr":"ZH_T45_1886_001:0708c12_11",
    "original":"2 斥偏淺斥偏淺第二習佛不了義教者佛教自淺之深，略有五等：",
    "folio":1,
    "analyzed":"2   斥 偏 淺 斥 偏 淺 第 二 習 佛 不 了 義 教 者 佛 教 自 淺 之 深  略 有 五 等  "
  },
  {
    "segmentnr":"ZH_T45_1886_001:0708c14_12",
    "original":"一、人天教，二、小乘教，三、大乘法相教，四、大乘破相教上四在此篇中，五、一乘顯性教此一在第三篇中。",
    "folio":1,
    "analyzed":"一  人 天 教  二  小 乘 教  三  大 乘 法 相 教  四  大 乘 破 相 教 上 四 在 此 篇 中  五  一 乘 顯 性 教 此 一 在 第 三 篇 中  "
  },
  {
    "segmentnr":"ZH_T45_1886_001:0708c16_19",
    "original":"一、佛為初心人且說三世業報善惡因果，謂造上品十惡死墮地獄，中品餓鬼，下品畜生。",
    "folio":1,
    "analyzed":"一  佛 為 初 心 人 且 說 三 世 業 報 善 惡 因 果  謂 造 上 品 十 惡 死 墮 地 獄  中 品 餓 鬼  下 品 畜 生  "
  },
  {
    "segmentnr":"ZH_T45_1886_001:0708c18_9",
    "original":"故佛且類世五常之教天竺世教，儀式雖殊，懲惡勸善無別，亦不離仁義等五常，而有德行可修例。",
    "folio":1,
    "analyzed":"故 佛 且 類 世 五 常 之 教 天 竺 世 教  儀 式 雖 殊  懲 惡 勸 善 無 別  亦 不 離 仁 義 等 五 常  而 有 德 行 可 修 例  "
  },
  {
    "segmentnr":"ZH_T45_1886_001:0708c18_11",
    "original":"如：",
    "folio":1,
    "analyzed":"如  "
  },
  {
    "segmentnr":"ZH_T45_1886_001:0708c18_39",
    "original":"此國歛手而舉，吐番散手而垂，皆為禮也，令持五戒不殺是仁；",
    "folio":1,
    "analyzed":"此 國 歛 手 而 舉  吐 番 散 手 而 垂  皆 為 禮 也  令 持 五 戒 不 殺 是 仁  "
  },
  {
    "segmentnr":"ZH_T45_1886_001:0708c18_44",
    "original":"不盜是義；",
    "folio":1,
    "analyzed":"不 盜 是 義  "
  },
  {
    "segmentnr":"ZH_T45_1886_001:0708c19_5",
    "original":"不邪淫是禮；",
    "folio":1,
    "analyzed":"不 邪 淫 是 禮  "
  },
  {
    "segmentnr":"ZH_T45_1886_001:0708c19_11",
    "original":"不妄語是信；",
    "folio":1,
    "analyzed":"不 妄 語 是 信  "
  },
  {
    "segmentnr":"ZH_T45_1886_001:0708c20_1",
    "original":"不飲噉酒肉，神氣清潔益於智也，得免三途、生人道中。",
    "folio":1,
    "analyzed":"不 飲 噉 酒 肉  神 氣 清 潔 益 於 智 也  得 免 三 途  生 人 道 中  "
  },
  {
    "segmentnr":"ZH_T45_1886_001:0708c20_15",
    "original":"修上品十善及施戒等生六欲天。",
    "folio":1,
    "analyzed":"修 上 品 十 善 及 施 戒 等 生 六 欲 天  "
  },
  {
    "segmentnr":"ZH_T45_1886_001:0708c22_7",
    "original":"修四禪八定生色界、無色界天題中不標天鬼地獄者，界地不同，見聞不及，凡俗尚不知末，況肯窮本？",
    "folio":1,
    "analyzed":"修 四 禪 八 定 生 色 界  無 色 界 天 題 中 不 標 天 鬼 地 獄 者  界 地 不 同  見 聞 不 及  凡 俗 尚 不 知 末  況 肯 窮 本  "
  },
  {
    "segmentnr":"ZH_T45_1886_001:0708c22_16",
    "original":"故對俗教且標原人。",
    "folio":1,
    "analyzed":"故 對 俗 教 且 標 原 人  "
  },
  {
    "segmentnr":"ZH_T45_1886_001:0708c22_26",
    "original":"今敘佛經，理宜具列。",
    "folio":1,
    "analyzed":"今 敘 佛 經  理 宜 具 列  "
  },
  {
    "segmentnr":"ZH_T45_1886_001:0708c22_38",
    "original":"故名人天教也然業有三種：",
    "folio":1,
    "analyzed":"故 名 人 天 教 也 然 業有三種  "
  },
  {
    "segmentnr":"ZH_T45_1886_001:0708c23_9",
    "original":"一惡，二善，三不動。",
    "folio":1,
    "analyzed":"一 惡  二 善  三 不 動  "
  },
  {
    "segmentnr":"ZH_T45_1886_001:0708c23_14",
    "original":"報有三時：",
    "folio":1,
    "analyzed":"報 有 三 時  "
  },
  {
    "segmentnr":"ZH_T45_1886_001:0708c23_24",
    "original":"謂現報，生報，後報。",
    "folio":1,
    "analyzed":"謂 現 報  生 報  後 報  "
  },
  {
    "segmentnr":"ZH_T45_1886_001:0708c23_34",
    "original":"據此教中，業為身本。",
    "folio":1,
    "analyzed":"據 此 教 中  業 為 身 本  "
  },
  {
    "segmentnr":"ZH_T45_1886_001:0708c24_3",
    "original":"今詰之曰：",
    "folio":1,
    "analyzed":"今 詰 之 曰  "
  },
  {
    "segmentnr":"ZH_T45_1886_001:0708c25_4",
    "original":"既由造業受五道身，未審誰人造業、誰人受報？",
    "folio":1,
    "analyzed":"既 由 造 業 受 五 道 身  未 審 誰 人 造 業  誰 人 受 報  "
  },
  {
    "segmentnr":"ZH_T45_1886_001:0708c26_14",
    "original":"若此眼耳手足能造業者，初死之人眼耳手足宛然，何不見聞造作？",
    "folio":1,
    "analyzed":"若 此 眼 耳 手 足 能 造 業 者  初 死 之 人 眼 耳 手 足 宛 然  何 不 見 聞 造 作  "
  },
  {
    "segmentnr":"ZH_T45_1886_001:0708c27_4",
    "original":"若言心作，何者是心？",
    "folio":1,
    "analyzed":"若 言 心 作  何 者 是 心  "
  },
  {
    "segmentnr":"ZH_T45_1886_001:0708c28_10",
    "original":"若言肉心，肉心有質，繫於身內，如何速入眼耳辨外是非？",
    "folio":1,
    "analyzed":"若 言 肉 心  肉 心 有 質  繫 於 身 內  如 何 速 入 眼 耳 辨 外 是 非  "
  },
  {
    "segmentnr":"ZH_T45_1886_001:0709a01_1",
    "original":"是非不知，因何取捨？",
    "folio":1,
    "analyzed":"是 非 不 知  因 何 取 捨  "
  },
  {
    "segmentnr":"ZH_T45_1886_001:0709a02_9",
    "original":"且心與眼耳手足俱為質閡，豈得內外相通運動應接同造業緣？",
    "folio":1,
    "analyzed":"且 心 與 眼 耳 手 足 俱 為 質 閡  豈 得 內 外 相 通 運 動 應 接 同 造 業 緣  "
  },
  {
    "segmentnr":"ZH_T45_1886_001:0709a04_12",
    "original":"若言但是喜怒愛惡發動身口令造業者，喜怒等情乍起乍滅，自無其體，將何為主而作業耶？",
    "folio":1,
    "analyzed":"若 言 但 是 喜 怒 愛 惡 發 動 身 口 令 造 業 者  喜 怒 等 情 乍 起 乍 滅  自 無 其 體  將 何 為 主 而 作 業 耶  "
  },
  {
    "segmentnr":"ZH_T45_1886_001:0709a06_7",
    "original":"設言不應如此，別別推尋，都是我此身心能造業者，此身已死誰受苦樂之報？",
    "folio":1,
    "analyzed":"設 言 不 應 如 此  別 別 推 尋  都 是 我 此 身 心 能 造 業 者  此 身 已 死 誰 受 苦 樂 之 報  "
  },
  {
    "segmentnr":"ZH_T45_1886_001:0709a08_1",
    "original":"若言死後更有身者，豈有今日身心造罪修福，令他後世身心受苦受樂？",
    "folio":1,
    "analyzed":"若 言 死 後 更 有 身 者  豈 有 今 日 身 心 造 罪 修 福  令 他 後 世 身 心 受 苦 受 樂  "
  },
  {
    "segmentnr":"ZH_T45_1886_001:0709a09_5",
    "original":"據此則修福者屈甚，造罪者幸甚，如何神理如此無道？",
    "folio":1,
    "analyzed":"據 此 則 修 福 者 屈 甚  造 罪 者 幸 甚  如 何 神 理 如 此 無 道  "
  },
  {
    "segmentnr":"ZH_T45_1886_001:0709a10_3",
    "original":"故知但習此教者，雖信業緣，不達身本。",
    "folio":1,
    "analyzed":"故 知 但 習 此 教 者  雖 信 業 緣  不 達 身 本  "
  },
  {
    "segmentnr":"ZH_T45_1886_001:0709a12_14",
    "original":"二、小乘教者，說形骸之色、思慮之心，從無始來因緣力故，念念生滅相續無窮。",
    "folio":1,
    "analyzed":"二  小 乘 教 者  說 形 骸 之 色  思 慮 之 心  從無始來 因 緣 力 故  念念生滅 相 續 無 窮  "
  },
  {
    "segmentnr":"ZH_T45_1886_001:0709a14_3",
    "original":"如水涓涓，如燈焰焰，身心假合似一似常，凡愚不覺執之為我。",
    "folio":1,
    "analyzed":"如 水 涓 涓  如 燈 焰 焰  身 心 假 合 似 一 似 常  凡 愚 不 覺 執 之 為 我  "
  },
  {
    "segmentnr":"ZH_T45_1886_001:0709a15_7",
    "original":"寶此我故，即起貪貪名利以榮我、瞋瞋違情境恐侵害我、癡非理計校等三毒。",
    "folio":1,
    "analyzed":"寶 此 我 故  即 起 貪 貪 名 利 以 榮 我  瞋 瞋 違 情 境 恐 侵 害 我  癡 非 理 計 校 等 三 毒  "
  },
  {
    "segmentnr":"ZH_T45_1886_001:0709a15_21",
    "original":"三毒擊意，發動身口造一切業。",
    "folio":1,
    "analyzed":"三 毒 擊 意  發 動 身 口 造 一 切 業  "
  },
  {
    "segmentnr":"ZH_T45_1886_001:0709a17_6",
    "original":"業成難逃，故受五道苦樂等身別業所感，三界勝劣等處共業所感。",
    "folio":1,
    "analyzed":"業 成 難 逃  故 受 五 道 苦 樂 等 身 別 業 所 感  三 界 勝 劣 等 處 共 業 所 感  "
  },
  {
    "segmentnr":"ZH_T45_1886_001:0709a18_2",
    "original":"於所受身還執為我，還起貪等造業受報。",
    "folio":1,
    "analyzed":"於 所 受 身 還 執 為 我  還 起 貪 等 造 業 受 報  "
  },
  {
    "segmentnr":"ZH_T45_1886_001:0709a18_14",
    "original":"身則生老病死，死而復生。",
    "folio":1,
    "analyzed":"身 則 生老病死  死 而 復 生  "
  },
  {
    "segmentnr":"ZH_T45_1886_001:0709a19_17",
    "original":"界則成住壞空，空而復成從空劫初成世界者，頌曰：",
    "folio":1,
    "analyzed":"界 則 成 住 壞 空  空 而 復 成 從 空 劫 初 成 世 界 者  頌 曰  "
  },
  {
    "segmentnr":"ZH_T45_1886_001:0709a19_41",
    "original":"空界大風起，傍廣數無量，厚十六洛叉，金剛不能壞。",
    "folio":1,
    "analyzed":"空 界 大 風 起  傍 廣 數 無 量  厚 十 六 洛 叉  金 剛 不 能 壞  "
  },
  {
    "segmentnr":"ZH_T45_1886_001:0709a20_5",
    "original":"此名持界風。",
    "folio":1,
    "analyzed":"此 名 持 界 風  "
  },
  {
    "segmentnr":"ZH_T45_1886_001:0709a20_41",
    "original":"光音金藏雲，布及三千界，雨如車軸下，風遏不聽流，深十一洛叉，始作金剛界。",
    "folio":1,
    "analyzed":"光 音 金 藏 雲  布 及 三 千 界  雨 如 車 軸 下  風 遏 不 聽 流  深 十 一 洛 叉  始 作 金 剛 界  "
  },
  {
    "segmentnr":"ZH_T45_1886_001:0709a21_15",
    "original":"次第金藏雲，注雨滿其內，先成梵王界，乃至夜摩天。",
    "folio":1,
    "analyzed":"次 第 金 藏 雲  注 雨 滿 其 內  先 成 梵 王 界  乃 至 夜 摩 天  "
  },
  {
    "segmentnr":"ZH_T45_1886_001:0709a22_1",
    "original":"風鼓清水成，須彌七金等，滓濁為山地，四洲及泥犁，鹹海外輪圍，方名器界立。",
    "folio":1,
    "analyzed":"風 鼓 清 水 成  須 彌 七 金 等  滓 濁 為 山 地  四 洲 及 泥 犁  鹹 海 外 輪 圍  方 名 器 界 立  "
  },
  {
    "segmentnr":"ZH_T45_1886_001:0709a22_19",
    "original":"時經一增減，乃至二禪福，盡下生人間。",
    "folio":1,
    "analyzed":"時 經 一 增 減  乃 至 二 禪 福  盡 下 生 人 間  "
  },
  {
    "segmentnr":"ZH_T45_1886_001:0709a23_4",
    "original":"初食地餅林藤，後粳米不銷，大小便利，男女形別，分田立主求臣佐，種種差別。",
    "folio":1,
    "analyzed":"初 食 地 餅 林 藤  後 粳 米 不 銷  大小便利  男 女 形 別  分 田 立 主 求 臣 佐  種種差別  "
  },
  {
    "segmentnr":"ZH_T45_1886_001:0709a23_23",
    "original":"經十九增減，兼前總二十增減，名為成劫。",
    "folio":1,
    "analyzed":"經 十 九 增 減  兼 前 總 二 十 增 減  名 為 成 劫  "
  },
  {
    "segmentnr":"ZH_T45_1886_001:0709a23_26",
    "original":"議曰：",
    "folio":1,
    "analyzed":"議 曰  "
  },
  {
    "segmentnr":"ZH_T45_1886_001:0709a24_26",
    "original":"空界劫中，是道教指云虛無之道，然道體寂照靈通，不是虛無，老氏或迷之、或權設，務絕人欲，故指空界為道。",
    "folio":1,
    "analyzed":"空 界 劫 中  是 道 教 指 云 虛 無 之 道  然 道 體 寂 照 靈 通  不 是 虛 無  老 氏 或 迷 之  或 權 設  務 絕 人 欲  故 指 空 界 為 道  "
  },
  {
    "segmentnr":"ZH_T45_1886_001:0709a24_47",
    "original":"空界中大風，即彼混沌一氣，故彼云道生一也。",
    "folio":1,
    "analyzed":"空 界 中 大 風  即 彼 混 沌 一 氣  故 彼 云 道 生 一 也  "
  },
  {
    "segmentnr":"ZH_T45_1886_001:0709a25_12",
    "original":"金藏雲者，氣形之始，即太極也。",
    "folio":1,
    "analyzed":"金 藏 雲 者  氣 形 之 始  即 太 極 也  "
  },
  {
    "segmentnr":"ZH_T45_1886_001:0709a25_22",
    "original":"雨下不流，陰氣凝也。",
    "folio":1,
    "analyzed":"雨 下 不 流  陰 氣 凝 也  "
  },
  {
    "segmentnr":"ZH_T45_1886_001:0709a25_33",
    "original":"陰陽相合，方能生成矣！",
    "folio":1,
    "analyzed":"陰 陽 相 合  方 能 生 成 矣  "
  },
  {
    "segmentnr":"ZH_T45_1886_001:0709a26_8",
    "original":"梵王界乃至須彌者，彼之天也，滓濁者地，即一生二矣！",
    "folio":1,
    "analyzed":"梵 王 界 乃 至 須 彌 者  彼 之 天 也  滓 濁 者 地  即 一 生 二 矣  "
  },
  {
    "segmentnr":"ZH_T45_1886_001:0709a26_19",
    "original":"二禪福盡下生，即人也。",
    "folio":1,
    "analyzed":"二 禪 福 盡 下 生  即 人 也  "
  },
  {
    "segmentnr":"ZH_T45_1886_001:0709a26_29",
    "original":"即二生三，三才備矣！",
    "folio":1,
    "analyzed":"即 二 生 三  三 才 備 矣  "
  },
  {
    "segmentnr":"ZH_T45_1886_001:0709a26_44",
    "original":"地餅已下乃至種種，即三生萬物。",
    "folio":1,
    "analyzed":"地 餅 已 下 乃 至 種 種  即 三 生 萬 物  "
  },
  {
    "segmentnr":"ZH_T45_1886_001:0709a27_43",
    "original":"此當三皇已前穴居野食，未有火化等，但以其時無文字記載故，後人傳聞不明，展轉錯謬，諸家著作種種異說。",
    "folio":1,
    "analyzed":"此 當 三 皇 已 前 穴 居 野 食  未 有 火 化 等  但 以 其 時 無 文 字 記 載 故  後 人 傳 聞 不 明  展 轉 錯 謬  諸 家 著 作 種 種 異 說  "
  },
  {
    "segmentnr":"ZH_T45_1886_001:0709b01_19",
    "original":"佛教又緣通明三千世界，不局大唐，故內外教文不全同也。",
    "folio":1,
    "analyzed":"佛 教 又 緣 通 明 三千世界  不 局 大 唐  故 內 外 教 文 不 全 同 也  "
  },
  {
    "segmentnr":"ZH_T45_1886_001:0709b01_31",
    "original":"住者住劫，亦經二十增減。",
    "folio":1,
    "analyzed":"住 者 住 劫  亦 經 二 十 增 減  "
  },
  {
    "segmentnr":"ZH_T45_1886_001:0709b02_19",
    "original":"壞者壞劫，亦二十增減，前十九增減壞有情，後一增減壞器界，能壞是火水風等三災。",
    "folio":1,
    "analyzed":"壞 者 壞 劫  亦 二 十 增 減  前 十 九 增 減 壞 有 情  後 一 增 減 壞 器 界  能 壞 是 火 水 風 等 三 災  "
  },
  {
    "segmentnr":"ZH_T45_1886_001:0709b02_41",
    "original":"空者空劫，亦二十增減，中空無世界及諸有情也。",
    "folio":1,
    "analyzed":"空 者 空 劫  亦 二 十 增 減  中 空 無 世 界 及 諸 有 情 也  "
  },
  {
    "segmentnr":"ZH_T45_1886_001:0709b04_21",
    "original":"劫劫生生輪迴不絕，無終無始如汲井輪道教只知今此世界未成時一度空劫，云虛無、混沌、一氣等，名為元始。",
    "folio":1,
    "analyzed":"劫 劫 生 生 輪 迴 不 絕  無 終 無 始 如 汲 井 輪 道 教 只 知 今 此 世 界 未 成 時 一 度 空 劫  云 虛 無  混 沌  一 氣 等  名 為 元 始  "
  },
  {
    "segmentnr":"ZH_T45_1886_001:0709b04_45",
    "original":"不知空界已前，早經千千萬萬遍成住壞空，終而復始。",
    "folio":1,
    "analyzed":"不 知 空 界 已 前  早 經 千 千 萬 萬 遍 成 住 壞 空  終 而 復 始  "
  },
  {
    "segmentnr":"ZH_T45_1886_001:0709b06_14",
    "original":"故知佛教法中，小乘淺淺之教，已超外典深深之說，都由不了此身本不是我，不是我者，謂此身本因色心和合為相。",
    "folio":1,
    "analyzed":"故 知 佛 教 法 中  小 乘 淺 淺 之 教  已 超 外 典 深 深 之 說  都 由 不 了 此 身 本 不 是 我  不 是 我 者  謂 此 身 本 因 色 心 和 合 為 相  "
  },
  {
    "segmentnr":"ZH_T45_1886_001:0709b08_23",
    "original":"今推尋分析，色有地水火風之四大，心有受能領納好惡之事、想能取像者、行能造作者念念遷流、識能了別者之四蘊。",
    "folio":1,
    "analyzed":"今 推 尋 分 析  色 有 地水火風 之 四 大  心 有 受 能 領 納 好 惡 之 事  想 能 取 像 者  行 能 造 作 者 念 念 遷 流  識 能 了 別 者 之 四 蘊  "
  },
  {
    "segmentnr":"ZH_T45_1886_001:0709b09_12",
    "original":"若皆是我，即成八我，況地大中復有眾多？",
    "folio":1,
    "analyzed":"若 皆 是 我  即 成 八 我  況 地 大 中 復 有 眾 多  "
  },
  {
    "segmentnr":"ZH_T45_1886_001:0709b10_6",
    "original":"謂三百六十段骨，一一各別。",
    "folio":1,
    "analyzed":"謂 三 百 六 十 段 骨  一 一 各 別  "
  },
  {
    "segmentnr":"ZH_T45_1886_001:0709b11_1",
    "original":"皮毛筋肉肝心脾腎，各不相是。",
    "folio":1,
    "analyzed":"皮 毛 筋 肉 肝 心 脾 腎  各 不 相 是  "
  },
  {
    "segmentnr":"ZH_T45_1886_001:0709b11_10",
    "original":"諸心數等亦各不同。",
    "folio":1,
    "analyzed":"諸 心 數 等 亦 各 不 同  "
  },
  {
    "segmentnr":"ZH_T45_1886_001:0709b12_10",
    "original":"見不是聞，喜不是怒，展轉乃至八萬四千塵勞。",
    "folio":1,
    "analyzed":"見 不 是 聞  喜 不 是 怒  展 轉 乃 至 八萬四千 塵 勞  "
  },
  {
    "segmentnr":"ZH_T45_1886_001:0709b13_8",
    "original":"既有此眾多之物，不知定取何者為我？",
    "folio":1,
    "analyzed":"既 有 此 眾 多 之 物  不 知 定 取 何 者 為 我  "
  },
  {
    "segmentnr":"ZH_T45_1886_001:0709b13_18",
    "original":"若皆是我，我即百千。",
    "folio":1,
    "analyzed":"若 皆 是 我  我 即 百 千  "
  },
  {
    "segmentnr":"ZH_T45_1886_001:0709b14_8",
    "original":"一身之中，多主紛亂。",
    "folio":1,
    "analyzed":"一 身 之 中  多 主 紛 亂  "
  },
  {
    "segmentnr":"ZH_T45_1886_001:0709b14_18",
    "original":"離此之外，復無別法。",
    "folio":1,
    "analyzed":"離 此 之 外  復 無 別 法  "
  },
  {
    "segmentnr":"ZH_T45_1886_001:0709b15_7",
    "original":"翻覆推我，皆不可得。",
    "folio":1,
    "analyzed":"翻 覆 推 我  皆 不 可 得  "
  },
  {
    "segmentnr":"ZH_T45_1886_001:0709b16_11",
    "original":"便悟此身，但是眾緣，似和合相，元無我人，為誰貪瞋？",
    "folio":1,
    "analyzed":"便 悟 此 身  但 是 眾 緣  似 和 合 相  元 無 我 人  為 誰 貪 瞋  "
  },
  {
    "segmentnr":"ZH_T45_1886_001:0709b16_22",
    "original":"為誰殺盜施戒知苦諦也？",
    "folio":1,
    "analyzed":"為 誰 殺 盜 施 戒 知 苦 諦 也  "
  },
  {
    "segmentnr":"ZH_T45_1886_001:0709b17_15",
    "original":"遂不滯心於三界有漏善惡斷集諦也；",
    "folio":1,
    "analyzed":"遂 不 滯 心 於 三 界 有 漏 善 惡 斷 集 諦 也  "
  },
  {
    "segmentnr":"ZH_T45_1886_001:0709b18_3",
    "original":"但修無我觀智道諦；",
    "folio":1,
    "analyzed":"但 修 無 我 觀 智 道 諦  "
  },
  {
    "segmentnr":"ZH_T45_1886_001:0709b18_13",
    "original":"以斷貪等，止息諸業；",
    "folio":1,
    "analyzed":"以 斷 貪 等  止 息 諸 業  "
  },
  {
    "segmentnr":"ZH_T45_1886_001:0709b19_15",
    "original":"證得我空真如滅諦，乃至得阿羅漢果，灰身滅智方斷諸苦。",
    "folio":1,
    "analyzed":"證 得 我 空 真 如 滅 諦  乃 至得阿羅漢果  灰 身 滅 智 方 斷 諸 苦  "
  },
  {
    "segmentnr":"ZH_T45_1886_001:0709b21_12",
    "original":"據此宗中，以色心二法及貪瞋癡，為根身器界之本也，過去未來更無別法為本。",
    "folio":1,
    "analyzed":"據 此 宗 中  以 色 心 二 法 及 貪 瞋 癡  為 根 身 器 界 之 本 也  過去未來 更 無 別 法 為 本  "
  },
  {
    "segmentnr":"ZH_T45_1886_001:0709b22_14",
    "original":"今詰之曰，夫經生累世為身本者，自體須無間斷。",
    "folio":1,
    "analyzed":"今 詰 之 曰  夫 經 生 累 世 為 身 本 者  自 體 須 無 間 斷  "
  },
  {
    "segmentnr":"ZH_T45_1886_001:0709b24_19",
    "original":"今五識闕緣不起根境等為緣，意識有時不行悶絕、睡眠、滅盡定、無想定、無想天，無色界天無此四大，如何持得此身，世世不絕？",
    "folio":1,
    "analyzed":"今 五 識 闕 緣 不 起 根 境 等 為 緣  意 識 有 時 不 行 悶 絕  睡 眠  滅 盡 定  無 想 定  無 想 天  無 色 界 天 無 此 四 大  如 何 持 得 此 身  世 世 不 絕  "
  },
  {
    "segmentnr":"ZH_T45_1886_001:0709b25_11",
    "original":"是知專此教者，亦未原身。",
    "folio":1,
    "analyzed":"是 知 專 此 教 者  亦 未 原 身  "
  },
  {
    "segmentnr":"ZH_T45_1886_001:0709b27_5",
    "original":"三、大乘法相教者，說一切有情無始已來，法爾有八種識。",
    "folio":1,
    "analyzed":"三  大 乘 法 相 教 者  說 一切有情 無始已來  法 爾 有 八 種 識  "
  },
  {
    "segmentnr":"ZH_T45_1886_001:0709b28_8",
    "original":"於中第八阿賴耶識，是其根本，頓變根身器界種子。",
    "folio":1,
    "analyzed":"於 中 第 八 阿賴耶識  是 其 根 本  頓 變 根 身 器 界 種 子  "
  },
  {
    "segmentnr":"ZH_T45_1886_001:0709c01_8",
    "original":"轉生七識，皆能變現自分所緣，都無實法。",
    "folio":1,
    "analyzed":"轉 生 七 識  皆 能 變 現 自 分 所 緣  都 無 實 法  "
  },
  {
    "segmentnr":"ZH_T45_1886_001:0709c01_13",
    "original":"如何變耶？",
    "folio":1,
    "analyzed":"如 何 變 耶  "
  },
  {
    "segmentnr":"ZH_T45_1886_001:0709c03_11",
    "original":"謂我法分別熏習力故，諸識生時變似我法，第六七識無明覆故，緣此執為實我實法。",
    "folio":1,
    "analyzed":"謂 我 法 分 別 熏 習 力 故  諸 識 生 時 變 似 我 法  第 六 七 識 無 明 覆 故  緣 此 執 為 實 我 實 法  "
  },
  {
    "segmentnr":"ZH_T45_1886_001:0709c05_16",
    "original":"如患重病心惛，見異色人物也、夢夢想所見、可知者，患夢力故，心似種種外境相現，夢時執為實有外物，寤來方知唯夢所變。",
    "folio":1,
    "analyzed":"如 患 重 病 心 惛  見 異 色 人 物 也  夢 夢 想 所 見  可 知 者  患 夢 力 故  心 似 種 種 外 境 相 現  夢 時 執 為 實 有 外 物  寤 來 方 知 唯 夢 所 變  "
  },
  {
    "segmentnr":"ZH_T45_1886_001:0709c07_12",
    "original":"我身亦爾，唯識所變，迷故執有我及諸境，由此起惑造業，生死無窮廣如前說。",
    "folio":1,
    "analyzed":"我 身 亦 爾  唯 識 所 變  迷 故 執 有 我 及 諸 境  由 此 起 惑 造 業  生 死 無 窮 廣 如 前 說  "
  },
  {
    "segmentnr":"ZH_T45_1886_001:0709c08_18",
    "original":"悟解此理，方知我身唯識所變，識為身本不了之義，如後所破。",
    "folio":1,
    "analyzed":"悟 解 此 理  方 知 我 身 唯 識 所 變  識 為 身 本 不 了 之 義  如 後 所 破  "
  },
  {
    "segmentnr":"ZH_T45_1886_001:0709c10_25",
    "original":"四、大乘破相教者，破前大小乘法相之執，密顯後真性空寂之理破相之談，不唯諸部般若，遍在大乘經。",
    "folio":1,
    "analyzed":"四  大 乘 破 相 教 者  破 前 大 小 乘 法 相 之 執  密 顯 後 真 性 空 寂 之 理 破 相 之 談  不 唯 諸 部 般 若  遍 在 大 乘 經  "
  },
  {
    "segmentnr":"ZH_T45_1886_001:0709c11_10",
    "original":"前之三教依次先後，此教隨執即破，無定時節。",
    "folio":1,
    "analyzed":"前 之 三 教 依 次 先 後  此 教 隨 執 即 破  無 定 時 節  "
  },
  {
    "segmentnr":"ZH_T45_1886_001:0709c11_19",
    "original":"故龍樹立二種般若：",
    "folio":1,
    "analyzed":"故 龍 樹 立 二 種 般 若  "
  },
  {
    "segmentnr":"ZH_T45_1886_001:0709c11_26",
    "original":"一共，二不共。",
    "folio":1,
    "analyzed":"一 共  二 不 共  "
  },
  {
    "segmentnr":"ZH_T45_1886_001:0709c11_43",
    "original":"共者，二乘同聞信解，破二乘法執故。",
    "folio":1,
    "analyzed":"共 者  二 乘 同 聞 信 解  破 二 乘 法 執 故  "
  },
  {
    "segmentnr":"ZH_T45_1886_001:0709c12_7",
    "original":"不共者，唯菩薩解，密顯佛性故。",
    "folio":1,
    "analyzed":"不 共 者  唯 菩 薩 解  密 顯 佛 性 故  "
  },
  {
    "segmentnr":"ZH_T45_1886_001:0709c12_45",
    "original":"故天竺戒賢、智光二論師，各立三時教，指此空教，或云在唯識法相之前，或云在後。",
    "folio":1,
    "analyzed":"故 天 竺 戒 賢  智 光 二 論 師  各 立 三 時 教  指 此 空 教  或 云 在 唯 識 法 相 之 前  或 云 在 後  "
  },
  {
    "segmentnr":"ZH_T45_1886_001:0709c12_50",
    "original":"今意取後。",
    "folio":1,
    "analyzed":"今 意 取 後  "
  },
  {
    "segmentnr":"ZH_T45_1886_001:0709c13_9",
    "original":"將欲破之，先詰之曰：",
    "folio":1,
    "analyzed":"將 欲 破 之  先 詰 之 曰  "
  },
  {
    "segmentnr":"ZH_T45_1886_001:0709c14_3",
    "original":"所變之境既妄，能變之識豈真？",
    "folio":1,
    "analyzed":"所 變 之 境 既 妄  能 變 之 識 豈 真  "
  },
  {
    "segmentnr":"ZH_T45_1886_001:0709c15_17",
    "original":"若言一有一無者此下却將彼喻破之，則夢想與所見物應異，異則夢不是物，物不是夢。",
    "folio":1,
    "analyzed":"若 言 一 有 一 無 者 此 下 却 將 彼 喻 破 之  則 夢 想 與 所 見 物 應 異  異 則 夢 不 是 物  物 不 是 夢  "
  },
  {
    "segmentnr":"ZH_T45_1886_001:0709c16_8",
    "original":"寤來夢滅，其物應在。",
    "folio":1,
    "analyzed":"寤 來 夢 滅  其 物 應 在  "
  },
  {
    "segmentnr":"ZH_T45_1886_001:0709c16_19",
    "original":"又物若非夢，應是真物；",
    "folio":1,
    "analyzed":"又 物 若 非 夢  應 是 真 物  "
  },
  {
    "segmentnr":"ZH_T45_1886_001:0709c17_8",
    "original":"夢若非物，以何為相？",
    "folio":1,
    "analyzed":"夢 若 非 物  以 何 為 相  "
  },
  {
    "segmentnr":"ZH_T45_1886_001:0709c18_19",
    "original":"故知夢時則夢想夢物，似能見所見之殊，據理則同一虛妄，都無所有。",
    "folio":1,
    "analyzed":"故 知 夢 時 則 夢 想 夢 物  似 能見所見 之 殊  據 理 則 同 一 虛 妄  都無所有  "
  },
  {
    "segmentnr":"ZH_T45_1886_001:0709c19_16",
    "original":"諸識亦爾，以皆假託眾緣，無自性故。",
    "folio":1,
    "analyzed":"諸 識 亦 爾  以 皆 假 託 眾 緣  無 自 性 故  "
  },
  {
    "segmentnr":"ZH_T45_1886_001:0709c20_15",
    "original":"故《中觀論》云，未曾有一法，不從因緣生；",
    "folio":1,
    "analyzed":"故  中 觀 論  云  未 曾 有 一 法  不從因緣生  "
  },
  {
    "segmentnr":"ZH_T45_1886_001:0709c21_5",
    "original":"是故一切法，無不是空者。",
    "folio":1,
    "analyzed":"是 故 一 切 法  無 不 是 空 者  "
  },
  {
    "segmentnr":"ZH_T45_1886_001:0709c21_20",
    "original":"又云，因緣所生法，我說即是空。",
    "folio":1,
    "analyzed":"又 云  因緣所生 法  我 說 即 是 空  "
  },
  {
    "segmentnr":"ZH_T45_1886_001:0709c23_12",
    "original":"《起信論》云，一切諸法唯依妄念而有差別，若離心念，即無一切境界之相。",
    "folio":1,
    "analyzed":" 起 信 論  云  一切諸法 唯 依 妄 念 而有差別  若 離 心 念  即 無 一切境界 之 相  "
  },
  {
    "segmentnr":"ZH_T45_1886_001:0709c24_21",
    "original":"經云，凡所有相皆是虛妄，離一切相即名諸佛如此等文徧大乘藏。",
    "folio":1,
    "analyzed":"經 云  凡 所 有 相 皆 是 虛 妄  離一切相 即 名 諸 佛 如 此 等 文 徧 大 乘 藏  "
  },
  {
    "segmentnr":"ZH_T45_1886_001:0709c25_11",
    "original":"是知心境皆空，方是大乘實理。",
    "folio":1,
    "analyzed":"是 知 心 境 皆 空  方 是 大 乘 實 理  "
  },
  {
    "segmentnr":"ZH_T45_1886_001:0709c26_7",
    "original":"若約此原身，身元是空，空即是本。",
    "folio":1,
    "analyzed":"若 約 此 原 身  身 元 是 空  空 即 是 本  "
  },
  {
    "segmentnr":"ZH_T45_1886_001:0709c26_14",
    "original":"今復詰此教曰：",
    "folio":1,
    "analyzed":"今 復 詰 此 教 曰  "
  },
  {
    "segmentnr":"ZH_T45_1886_001:0709c27_4",
    "original":"若心境皆無，知無者誰？",
    "folio":1,
    "analyzed":"若 心 境 皆 無  知 無 者 誰  "
  },
  {
    "segmentnr":"ZH_T45_1886_001:0709c27_18",
    "original":"又若都無實法，依何現諸虛妄？",
    "folio":1,
    "analyzed":"又 若 都 無 實 法  依 何 現 諸 虛 妄  "
  },
  {
    "segmentnr":"ZH_T45_1886_001:0709c29_1",
    "original":"且現見世間虛妄之物，未有不依實法而能起者。",
    "folio":1,
    "analyzed":"且 現見世間 虛 妄 之 物  未 有 不 依 實 法 而 能 起 者  "
  },
  {
    "segmentnr":"ZH_T45_1886_001:0709c29_19",
    "original":"如無濕性不變之水，何有虛妄假相之波？",
    "folio":1,
    "analyzed":"如 無 濕 性 不 變 之 水  何 有 虛 妄 假 相 之 波  "
  },
  {
    "segmentnr":"ZH_T45_1886_001:0710a01_17",
    "original":"若無淨明不變之鏡，何有種種虛假之影？",
    "folio":1,
    "analyzed":"若 無 淨 明 不 變 之 鏡  何 有 種 種 虛 假 之 影  "
  },
  {
    "segmentnr":"ZH_T45_1886_001:0710a02_15",
    "original":"又前說夢想夢境同虛妄者，誠如所言；",
    "folio":1,
    "analyzed":"又 前 說 夢 想 夢 境 同 虛 妄 者  誠 如 所 言  "
  },
  {
    "segmentnr":"ZH_T45_1886_001:0710a03_10",
    "original":"然此虛妄之夢，必依睡眠之人。",
    "folio":1,
    "analyzed":"然 此 虛 妄 之 夢  必 依 睡 眠 之 人  "
  },
  {
    "segmentnr":"ZH_T45_1886_001:0710a04_5",
    "original":"今既心境皆空，未審依何妄現？",
    "folio":1,
    "analyzed":"今 既 心 境 皆 空  未 審 依 何 妄 現  "
  },
  {
    "segmentnr":"ZH_T45_1886_001:0710a05_4",
    "original":"故知此教但破執情，亦未明顯真靈之性。",
    "folio":1,
    "analyzed":"故 知 此 教 但 破 執 情  亦 未 明 顯 真 靈 之 性  "
  },
  {
    "segmentnr":"ZH_T45_1886_001:0710a06_9",
    "original":"故《法鼓經》云，一切空經是有餘說有餘者，餘義未了也。",
    "folio":1,
    "analyzed":"故  法 鼓 經  云  一 切 空 經 是 有 餘 說 有 餘 者  餘 義 未 了 也  "
  },
  {
    "segmentnr":"ZH_T45_1886_001:0710a06_24",
    "original":"《大品經》云，空是大乘之初門。",
    "folio":1,
    "analyzed":" 大 品 經  云  空 是 大 乘 之 初 門  "
  },
  {
    "segmentnr":"ZH_T45_1886_001:0710a07_10",
    "original":"上之四教展轉相望，前淺後深。",
    "folio":1,
    "analyzed":"上 之 四 教 展轉相望  前 淺 後 深  "
  },
  {
    "segmentnr":"ZH_T45_1886_001:0710a08_4",
    "original":"若且習之自知未了，名之為淺：",
    "folio":1,
    "analyzed":"若 且 習 之 自 知 未 了  名 之 為 淺  "
  },
  {
    "segmentnr":"ZH_T45_1886_001:0710a08_14",
    "original":"若執為了，即名為偏。",
    "folio":1,
    "analyzed":"若 執 為 了  即 名 為 偏  "
  },
  {
    "segmentnr":"ZH_T45_1886_001:0710a09_3",
    "original":"故就習人，云偏淺也。",
    "folio":1,
    "analyzed":"故 就 習 人  云 偏 淺 也  "
  },
  {
    "segmentnr":"ZH_T45_1886_001:0710a13_12",
    "original":"3 直顯真源直顯真源第三佛了義實教五、一乘顯性教者，說一切有情皆有本覺真心，無始以來常住清淨，昭昭不昧了了常知，亦名佛性，亦名如來藏。",
    "folio":1,
    "analyzed":"3   直 顯 真 源 直 顯 真 源 第 三 佛 了 義 實 教 五  一 乘 顯 性 教 者  說 一切有情 皆 有 本 覺 真 心  無 始 以 來 常 住 清 淨  昭 昭 不 昧 了 了 常 知  亦 名 佛 性  亦 名 如 來 藏  "
  },
  {
    "segmentnr":"ZH_T45_1886_001:0710a15_2",
    "original":"從無始際，妄相翳之不自覺知，但認凡質故，耽著結業受生死苦。",
    "folio":1,
    "analyzed":"從 無 始 際  妄 相 翳 之 不 自 覺 知  但 認 凡 質 故  耽 著 結 業 受 生 死 苦  "
  },
  {
    "segmentnr":"ZH_T45_1886_001:0710a16_7",
    "original":"大覺愍之，說一切皆空，又開示靈覺真心清淨全同諸佛。",
    "folio":1,
    "analyzed":"大 覺 愍 之  說 一切皆空  又 開 示 靈 覺 真 心 清 淨 全 同 諸 佛  "
  },
  {
    "segmentnr":"ZH_T45_1886_001:0710a18_2",
    "original":"故《華嚴經》云，佛子，無一眾生而不具有如來智慧，但以妄想執著而不證得。",
    "folio":1,
    "analyzed":"故  華 嚴 經  云  佛 子  無 一 眾 生 而 不 具 有 如來智慧  但 以 妄 想 執 著 而 不 證 得  "
  },
  {
    "segmentnr":"ZH_T45_1886_001:0710a19_2",
    "original":"若離妄想，一切智、自然智、無礙智，即得現前。",
    "folio":1,
    "analyzed":"若 離 妄 想  一 切 智  自 然 智  無 礙 智  即 得 現 前  "
  },
  {
    "segmentnr":"ZH_T45_1886_001:0710a20_4",
    "original":"便舉一塵含大千經卷之喻，塵況眾生，經況佛智。",
    "folio":1,
    "analyzed":"便 舉 一 塵 含 大 千 經 卷 之 喻  塵 況 眾 生  經 況 佛 智  "
  },
  {
    "segmentnr":"ZH_T45_1886_001:0710a21_11",
    "original":"次後又云，爾時如來普觀法界一切眾生，而作是言，奇哉！",
    "folio":1,
    "analyzed":"次 後 又 云  爾 時 如 來 普 觀 法 界 一 切 眾 生  而 作 是 言  奇 哉  "
  },
  {
    "segmentnr":"ZH_T45_1886_001:0710a21_14",
    "original":"奇哉！",
    "folio":1,
    "analyzed":"奇 哉  "
  },
  {
    "segmentnr":"ZH_T45_1886_001:0710a22_10",
    "original":"此諸眾生，云何具有如來智慧迷惑不見？",
    "folio":1,
    "analyzed":"此 諸 眾 生  云 何 具 有 如來智慧 迷 惑 不 見  "
  },
  {
    "segmentnr":"ZH_T45_1886_001:0710a24_4",
    "original":"我當教以聖道，令其永離妄想，自於身中得見如來廣大智慧，與佛無異。",
    "folio":1,
    "analyzed":"我 當 教 以 聖 道  令 其 永 離 妄 想  自 於 身 中 得 見 如來廣大智 慧  與 佛 無 異  "
  },
  {
    "segmentnr":"ZH_T45_1886_001:0710a25_20",
    "original":"評曰，我等多劫未遇真宗，不解返自原身，但執虛妄之相，甘認凡下，或畜或人。",
    "folio":1,
    "analyzed":"評 曰  我 等 多 劫 未 遇 真 宗  不 解 返 自 原 身  但 執 虛 妄 之 相  甘 認 凡 下  或 畜 或 人  "
  },
  {
    "segmentnr":"ZH_T45_1886_001:0710a27_6",
    "original":"今約至教原之，方覺本來是佛，故須行依佛行，心契佛心。",
    "folio":1,
    "analyzed":"今 約 至 教 原 之  方 覺 本 來 是 佛  故 須 行 依 佛 行  心 契 佛 心  "
  },
  {
    "segmentnr":"ZH_T45_1886_001:0710a28_16",
    "original":"返本還源，斷除凡習，損之又損，以至無為，自然應用恒沙，名之曰佛。",
    "folio":1,
    "analyzed":"返 本 還 源  斷 除 凡 習  損 之 又 損  以 至 無 為  自 然 應 用 恒 沙  名 之 曰 佛  "
  },
  {
    "segmentnr":"ZH_T45_1886_001:0710b01_16",
    "original":"當知迷悟同一真心，大哉妙門，原人至此然佛說前五教，或漸或頓，若有中下之機，則從淺至深，漸漸誘接。",
    "folio":1,
    "analyzed":"當 知 迷 悟 同 一 真 心  大 哉 妙 門  原 人 至 此 然 佛 說 前 五 教  或 漸 或 頓  若 有 中 下 之 機  則 從 淺 至 深  漸 漸 誘 接  "
  },
  {
    "segmentnr":"ZH_T45_1886_001:0710b01_27",
    "original":"先說初教，令離惡住善；",
    "folio":1,
    "analyzed":"先 說 初 教  令 離 惡 住 善  "
  },
  {
    "segmentnr":"ZH_T45_1886_001:0710b01_38",
    "original":"次說二三，令離染住淨；",
    "folio":1,
    "analyzed":"次 說 二 三  令 離 染 住 淨  "
  },
  {
    "segmentnr":"ZH_T45_1886_001:0710b02_12",
    "original":"後說四五，破相顯性，會權歸實，依實教修乃至成佛。",
    "folio":1,
    "analyzed":"後 說 四 五  破 相 顯 性  會 權 歸 實  依 實 教 修 乃至成佛  "
  },
  {
    "segmentnr":"ZH_T45_1886_001:0710b03_16",
    "original":"若上上根智，則從本至末，謂初便依第五頓指一真心體，心體既顯，自覺一切皆是虛妄，本來空寂，但以迷故，託真而起。",
    "folio":1,
    "analyzed":"若 上 上 根 智  則 從 本 至 末  謂 初 便 依 第 五 頓 指 一 真 心 體  心 體 既 顯  自 覺 一 切 皆 是 虛 妄  本 來 空 寂  但 以 迷 故  託 真 而 起  "
  },
  {
    "segmentnr":"ZH_T45_1886_001:0710b03_46",
    "original":"須以悟真之智，斷惡修善，修善息妄歸真，妄盡真圓，是名法身佛。",
    "folio":1,
    "analyzed":"須 以 悟 真 之 智  斷 惡 修 善  修 善 息 妄 歸 真  妄 盡 真 圓  是 名 法 身 佛  "
  },
  {
    "segmentnr":"ZH_T45_1886_001:0710b06_3",
    "original":"4 會通本末會通本末第四會前所斥，同歸一源，皆為正義真性雖為身本，生起蓋有因由，不可無端忽成身相。",
    "folio":1,
    "analyzed":"4   會 通 本 末 會 通 本 末 第 四 會 前 所 斥  同 歸 一 源  皆 為 正 義 真 性 雖 為 身 本  生 起 蓋 有 因 由  不 可 無 端 忽 成 身 相  "
  },
  {
    "segmentnr":"ZH_T45_1886_001:0710b06_17",
    "original":"但緣前宗未了，所以節節斥之。",
    "folio":1,
    "analyzed":"但 緣 前 宗 未 了  所 以 節 節 斥 之  "
  },
  {
    "segmentnr":"ZH_T45_1886_001:0710b08_6",
    "original":"今將本末會通，乃至儒道亦是初唯第五性教所說，從後段已去，節級方同諸教，各如注說。",
    "folio":1,
    "analyzed":"今 將 本 末 會 通  乃 至 儒 道 亦 是 初 唯 第 五 性 教 所 說  從 後 段 已 去  節 級 方 同 諸 教  各 如 注 說  "
  },
  {
    "segmentnr":"ZH_T45_1886_001:0710b09_4",
    "original":"謂初唯一真靈性，不生不滅，不增不減，不變不易。",
    "folio":1,
    "analyzed":"謂 初 唯 一 真 靈 性  不生不滅  不增不減  不 變 不 易  "
  },
  {
    "segmentnr":"ZH_T45_1886_001:0710b10_5",
    "original":"眾生無始迷睡不自覺知，由隱覆故名如來藏；",
    "folio":1,
    "analyzed":"眾 生 無 始 迷 睡 不 自 覺 知  由 隱 覆 故 名 如 來 藏  "
  },
  {
    "segmentnr":"ZH_T45_1886_001:0710b11_11",
    "original":"依如來藏，故有生滅心相自此方是第四教，亦同破此已生滅諸相。",
    "folio":1,
    "analyzed":"依 如 來 藏  故 有 生 滅 心 相 自 此 方 是 第 四 教  亦 同 破 此 已 生 滅 諸 相  "
  },
  {
    "segmentnr":"ZH_T45_1886_001:0710b12_11",
    "original":"所謂不生滅真心與生滅妄想和合，非一非異，名為阿賴耶識。",
    "folio":1,
    "analyzed":"所 謂 不 生 滅 真 心 與 生 滅 妄 想 和 合  非一非異  名 為 阿賴耶識  "
  },
  {
    "segmentnr":"ZH_T45_1886_001:0710b13_15",
    "original":"此識有覺不覺二義此下方是第三法相教中亦同所說。",
    "folio":1,
    "analyzed":"此 識 有 覺 不 覺 二 義 此 下 方 是 第 三 法 相 教 中 亦 同 所 說  "
  },
  {
    "segmentnr":"ZH_T45_1886_001:0710b14_2",
    "original":"依不覺故，最初動念，名為業相。",
    "folio":1,
    "analyzed":"依 不 覺 故  最 初 動 念  名 為 業 相  "
  },
  {
    "segmentnr":"ZH_T45_1886_001:0710b15_6",
    "original":"又不覺此念本無故，轉成能見之識及所見境界相現。",
    "folio":1,
    "analyzed":"又 不 覺 此 念 本 無 故  轉 成 能 見 之 識 及 所 見 境 界 相 現  "
  },
  {
    "segmentnr":"ZH_T45_1886_001:0710b16_22",
    "original":"又不覺此境從自心妄現，執為定有，名為法執此下方是第二小乘教中亦同所說。",
    "folio":1,
    "analyzed":"又 不 覺 此 境 從 自 心 妄 現  執 為 定 有  名 為 法 執 此 下 方 是 第 二 小 乘 教 中 亦 同 所 說  "
  },
  {
    "segmentnr":"ZH_T45_1886_001:0710b17_10",
    "original":"執此等故，遂見自他之殊，便成我執。",
    "folio":1,
    "analyzed":"執 此 等 故  遂 見 自 他 之 殊  便 成 我 執  "
  },
  {
    "segmentnr":"ZH_T45_1886_001:0710b18_7",
    "original":"執我相故，貪愛順情諸境，欲以潤我；",
    "folio":1,
    "analyzed":"執 我 相 故  貪 愛 順 情 諸 境  欲 以 潤 我  "
  },
  {
    "segmentnr":"ZH_T45_1886_001:0710b18_19",
    "original":"瞋嫌違情諸境，恐相損惱；",
    "folio":1,
    "analyzed":"瞋 嫌 違 情 諸 境  恐 相 損 惱  "
  },
  {
    "segmentnr":"ZH_T45_1886_001:0710b19_22",
    "original":"愚癡之情，展轉增長此下方是第一人天教中亦同所說。",
    "folio":1,
    "analyzed":"愚 癡 之 情  展轉增長 此 下 方 是 第 一 人 天 教 中 亦 同 所 說  "
  },
  {
    "segmentnr":"ZH_T45_1886_001:0710b20_16",
    "original":"故殺盜等心神乘此惡業，生於地獄、鬼、畜等中。",
    "folio":1,
    "analyzed":"故 殺 盜 等 心 神 乘 此 惡 業  生 於 地 獄  鬼  畜 等 中  "
  },
  {
    "segmentnr":"ZH_T45_1886_001:0710b22_20",
    "original":"復有怖此苦者，或性善者，行施戒等心神乘此善業，運於中陰入母胎中此下方是儒道二教亦同所說。",
    "folio":1,
    "analyzed":"復 有 怖 此 苦 者  或 性 善 者  行 施 戒 等 心 神 乘 此 善 業  運 於 中 陰 入 母 胎 中 此 下 方 是 儒 道 二 教 亦 同 所 說  "
  },
  {
    "segmentnr":"ZH_T45_1886_001:0710b24_5",
    "original":"稟氣受質會彼所說，以氣為本，氣則頓具四大漸成諸根，心則頓具四蘊漸成諸識。",
    "folio":1,
    "analyzed":"稟 氣 受 質 會 彼 所 說  以 氣 為 本  氣 則 頓 具 四 大 漸 成 諸 根  心 則 頓 具 四 蘊 漸 成 諸 識  "
  },
  {
    "segmentnr":"ZH_T45_1886_001:0710b25_5",
    "original":"十月滿足生來名人，即我等今者身心是也。",
    "folio":1,
    "analyzed":"十 月 滿 足 生 來 名 人  即 我 等 今 者 身 心 是 也  "
  },
  {
    "segmentnr":"ZH_T45_1886_001:0710b26_4",
    "original":"故知身心各有其本，二類和合方成一人。",
    "folio":1,
    "analyzed":"故 知 身 心 各 有 其 本  二 類 和 合 方 成 一 人  "
  },
  {
    "segmentnr":"ZH_T45_1886_001:0710b26_14",
    "original":"天、修羅等大同於此。",
    "folio":1,
    "analyzed":"天  修 羅 等 大 同 於 此  "
  },
  {
    "segmentnr":"ZH_T45_1886_001:0710b28_4",
    "original":"然雖因引業受得此身，復由滿業故，貴賤貧富、壽夭病健、盛衰苦樂。",
    "folio":1,
    "analyzed":"然 雖 因 引 業 受 得 此 身  復 由 滿 業 故  貴 賤 貧 富  壽 夭 病 健  盛 衰 苦 樂  "
  },
  {
    "segmentnr":"ZH_T45_1886_001:0710b28_19",
    "original":"謂前生敬慢為因，今感貴賤之果。",
    "folio":1,
    "analyzed":"謂 前 生 敬 慢 為 因  今 感 貴 賤 之 果  "
  },
  {
    "segmentnr":"ZH_T45_1886_001:0710c02_1",
    "original":"乃至仁壽殺夭、施富慳貧，種種別報，不可具述。",
    "folio":1,
    "analyzed":"乃 至 仁 壽 殺 夭  施 富 慳 貧  種 種 別 報  不 可 具 述  "
  },
  {
    "segmentnr":"ZH_T45_1886_001:0710c05_18",
    "original":"是以此身或有無惡自禍、無善自福、不仁而壽、不殺而夭等者，皆是前生滿業已定，故今世不同，所作自然如然，外學者不知前世，但據目覩，唯執自然會彼所說，自然為本。",
    "folio":1,
    "analyzed":"是 以 此 身 或 有 無 惡 自 禍  無 善 自 福  不 仁 而 壽  不 殺 而 夭 等 者  皆 是 前 生 滿 業 已 定  故 今 世 不 同  所 作 自 然 如 然  外 學 者 不 知 前 世  但 據 目 覩  唯 執 自 然 會 彼 所 說  自 然 為 本  "
  },
  {
    "segmentnr":"ZH_T45_1886_001:0710c06_6",
    "original":"復有前生少者修善，老而造惡；",
    "folio":1,
    "analyzed":"復 有 前 生 少 者 修 善  老 而 造 惡  "
  },
  {
    "segmentnr":"ZH_T45_1886_001:0710c07_9",
    "original":"或少惡老善，故今世少小富貴而樂，老大貧賤而苦；",
    "folio":1,
    "analyzed":"或 少 惡 老 善  故 今 世 少 小 富 貴 而 樂  老 大 貧 賤 而 苦  "
  },
  {
    "segmentnr":"ZH_T45_1886_001:0710c07_18",
    "original":"或少貧苦老富貴等。",
    "folio":1,
    "analyzed":"或 少 貧 苦 老 富 貴 等  "
  },
  {
    "segmentnr":"ZH_T45_1886_001:0710c08_23",
    "original":"故外學者不知，唯執否泰由於時運會彼所說，皆由天命。",
    "folio":1,
    "analyzed":"故 外 學 者 不 知  唯 執 否 泰 由 於 時 運 會 彼 所 說  皆 由 天 命  "
  },
  {
    "segmentnr":"ZH_T45_1886_001:0710c09_17",
    "original":"然所稟之氣，展轉推本，即混一之元氣也；",
    "folio":1,
    "analyzed":"然 所 稟 之 氣  展 轉 推 本  即 混 一 之 元 氣 也  "
  },
  {
    "segmentnr":"ZH_T45_1886_001:0710c10_15",
    "original":"所起之心，展轉窮源，即真一之靈心也。",
    "folio":1,
    "analyzed":"所 起 之 心  展 轉 窮 源  即 真 一 之 靈 心 也  "
  },
  {
    "segmentnr":"ZH_T45_1886_001:0710c11_6",
    "original":"究實言之，心外的無別法。",
    "folio":1,
    "analyzed":"究 實 言 之  心 外 的 無 別 法  "
  },
  {
    "segmentnr":"ZH_T45_1886_001:0710c12_14",
    "original":"元氣亦從心之所變，屬前轉識所現之境，是阿賴耶相分所攝。",
    "folio":1,
    "analyzed":"元 氣 亦 從 心 之 所 變  屬 前 轉 識 所 現 之 境  是 阿 賴 耶 相 分 所 攝  "
  },
  {
    "segmentnr":"ZH_T45_1886_001:0710c14_9",
    "original":"從初一念業相，分為心境之二，心既從細至麁，展轉妄計乃至造業如前敘列；",
    "folio":1,
    "analyzed":"從 初 一 念 業 相  分 為 心 境 之 二  心 既 從 細 至 麁  展 轉 妄 計 乃 至 造 業 如 前 敘 列  "
  },
  {
    "segmentnr":"ZH_T45_1886_001:0710c15_24",
    "original":"境亦從微至著，展轉變起乃至天地即彼始自太易，五重運轉乃至太極，太極生兩儀。",
    "folio":1,
    "analyzed":"境 亦 從 微 至 著  展 轉 變 起 乃 至 天 地 即 彼 始 自 太 易  五 重 運 轉 乃 至 太 極  太 極 生 兩 儀  "
  },
  {
    "segmentnr":"ZH_T45_1886_001:0710c16_3",
    "original":"彼說自然大道，如此說真性，其實但是一念能變見分。",
    "folio":1,
    "analyzed":"彼 說 自 然 大 道  如 此 說 真 性  其 實 但 是 一 念 能 變 見 分  "
  },
  {
    "segmentnr":"ZH_T45_1886_001:0710c16_15",
    "original":"彼云，元氣如此一念初動。",
    "folio":1,
    "analyzed":"彼 云  元 氣 如 此 一 念 初 動  "
  },
  {
    "segmentnr":"ZH_T45_1886_001:0710c16_24",
    "original":"其實但是境界之相。",
    "folio":1,
    "analyzed":"其 實 但 是 境 界 之 相  "
  },
  {
    "segmentnr":"ZH_T45_1886_001:0710c17_13",
    "original":"業既成熟，即從父母稟受二氣，與業識和合成就人身。",
    "folio":1,
    "analyzed":"業 既 成 熟  即 從 父 母 稟 受 二 氣  與 業 識 和 合 成 就 人 身  "
  },
  {
    "segmentnr":"ZH_T45_1886_001:0710c18_9",
    "original":"據此則心識所變之境，乃成二分。",
    "folio":1,
    "analyzed":"據 此 則 心 識 所 變 之 境  乃 成 二 分  "
  },
  {
    "segmentnr":"ZH_T45_1886_001:0710c20_1",
    "original":"一分即與心識和合成人，一分不與心識和合，即成天地山河國邑。",
    "folio":1,
    "analyzed":"一 分 即 與 心 識 和 合 成 人  一 分 不 與 心 識 和 合  即 成 天 地 山 河 國 邑  "
  },
  {
    "segmentnr":"ZH_T45_1886_001:0710c20_16",
    "original":"三才中唯人靈者，由與心神合也。",
    "folio":1,
    "analyzed":"三 才 中 唯 人 靈 者  由 與 心 神 合 也  "
  },
  {
    "segmentnr":"ZH_T45_1886_001:0710c21_13",
    "original":"佛說內四大與外四大不同，正是此也。",
    "folio":1,
    "analyzed":"佛 說 內 四 大 與 外 四 大 不 同  正 是 此 也  "
  },
  {
    "segmentnr":"ZH_T45_1886_001:0710c21_16",
    "original":"哀哉！",
    "folio":1,
    "analyzed":"哀 哉  "
  },
  {
    "segmentnr":"ZH_T45_1886_001:0710c23_14",
    "original":"寡學異執紛然，寄語道流，欲成佛者，必須洞明麁細本末，方能棄末歸本，返照心源。",
    "folio":1,
    "analyzed":"寡 學 異 執 紛 然  寄 語 道 流  欲 成 佛 者  必 須 洞 明 麁 細 本 末  方 能 棄 末 歸 本  返 照 心 源  "
  },
  {
    "segmentnr":"ZH_T45_1886_001:0710c24_13",
    "original":"麁盡細除，靈性顯現，無法不達，名法報身；",
    "folio":1,
    "analyzed":"麁 盡 細 除  靈 性 顯 現  無 法 不 達  名 法 報 身  "
  },
  {
    "segmentnr":"ZH_T45_1886_001:0710c25_3",
    "original":"應現無窮，名化身佛。",
    "folio":1,
    "analyzed":"應 現 無 窮  名 化 身 佛  "
  },
  {
    "segmentnr":"ZH_T45_1886_001:0710c26_100",
    "original":"原人論終",
    "folio":1,
    "analyzed":"原 人 論 終 "
  }
]