segmentnr	original	folio	analyzed
ZH_X35_0652_008:0299a19	金剛三昧經通宗記卷第八	008	金 剛 三 昧 經 通 宗 記 卷 第 八 
ZH_X35_0652_008:0299a21	天台山華頂嗣祖沙門　寂震　述	008	天 台 山 華 頂 嗣 祖 沙 門  寂 震  述 
ZH_X35_0652_008:0299a22	入實際品第五之下	008	入 實 際 品 第 五 之 下 
ZH_X35_0652_008:0299a23	大力菩薩言。云何六行。願為說之。	008	大力菩薩 言  云 何 六 行  願 為 說 之  
ZH_X35_0652_008:0299a24	此請示六行。	008	此 請 示 六 行  
ZH_X35_0652_008:0299b01	佛言。一者十信行。	008	佛 言  一 者 十 信 行  
ZH_X35_0652_008:0299b02	此別示六行之名。夫信以自心愨實為義。又信為	008	此 別 示 六 行 之 名  夫 信 以 自 心 愨 實 為 義  又 信 為 
ZH_X35_0652_008:0299b03	佛果之始因也。初以一念清淨心。諦信佛性之理。	008	佛 果 之 始 因 也  初 以 一 念 清 淨 心  諦 信 佛 性 之 理  
ZH_X35_0652_008:0299b04	名信心。如論云。心外有佛。不名信心。心外見法。不	008	名 信 心  如 論 云  心 外 有 佛  不 名 信 心  心 外 見 法  不 
ZH_X35_0652_008:0299b05	成信心。佛心與自心無二故。方名信心。得此信已。	008	成 信 心  佛 心 與 自 心 無 二 故  方 名 信 心  得 此 信 已  
ZH_X35_0652_008:0299b06	圓明無礙。憶念不忘。名念心。又能玅圓通達。進趣	008	圓 明 無 礙  憶 念 不 忘  名 念 心  又 能 玅 圓 通 達  進 趣 
ZH_X35_0652_008:0299b07	真淨。名進心。精進不息。慧性現前。名慧心。從慧得	008	真 淨  名 進 心  精 進 不 息  慧 性 現 前  名 慧 心  從 慧 得 
ZH_X35_0652_008:0299b08	定。湛寂不動。名定心。性定明淨。唯進無退。名不退	008	定  湛 寂 不 動  名 定 心  性 定 明 淨  唯 進 無 退  名 不 退 
ZH_X35_0652_008:0299b09	心。安住於法。護念無失。名護法心。護久念淨。回光	008	心  安 住 於 法  護 念 無 失  名 護 法 心  護 久 念 淨  回 光 
ZH_X35_0652_008:0299b10	向佛。如鏡照鏡。名回向心。住佛光中。心淨無漏。名	008	向 佛  如 鏡 照 鏡  名 回 向 心  住 佛 光 中  心 淨 無 漏  名 
ZH_X35_0652_008:0299b11	戒心。游行佛剎。心隨願住。名曰願心。然此十心。只	008	戒 心  游 行 佛 剎  心 隨 願 住  名 曰 願 心  然 此 十 心  只 
ZH_X35_0652_008:0299b12	在一念正信。直趣大乘。即得圓具。	008	在 一 念 正 信  直 趣 大 乘  即 得 圓 具  
ZH_X35_0652_008:0299b13	二者十住行。	008	二 者 十 住 行  
ZH_X35_0652_008:0299b14	此十住。乃菩薩之智海。所謂依真而住。住無所住	008	此 十 住  乃 菩 薩 之 智 海  所 謂 依 真 而 住  住 無 所 住 
ZH_X35_0652_008:0299b15	也。初心。依智發明。即入菩薩正位。名發心住。二增	008	也  初 心  依 智 發 明  即 入 菩 薩 正 位  名 發 心 住  二 增 
ZH_X35_0652_008:0299b16	長大悲。治心明淨。名治地住。三觀一切法。修於般	008	長 大 悲  治 心 明 淨  名 治 地 住  三 觀 一 切 法  修 於 般 
ZH_X35_0652_008:0299b17	若。名修行住。四於法成就。紹繼佛種。名生貴住。五	008	若  名 修 行 住  四 於 法 成 就  紹 繼 佛 種  名 生 貴 住  五 
ZH_X35_0652_008:0299b18	以漚和(此云方便善巧)設化。令眾離苦得樂。名方便具足	008	以 漚 和  此 云 方便善巧  設 化  令 眾 離 苦 得 樂  名 方 便 具 足 
ZH_X35_0652_008:0299b19	住。六安住佛法中。讚毀不動。名正心住。七得不退	008	住  六 安 住 佛 法 中  讚 毀 不 動  名 正 心 住  七 得 不 退 
ZH_X35_0652_008:0299b20	轉無生法忍。心正增進。名不退住。八得廣大法。圓	008	轉 無生法忍  心 正 增 進  名 不 退 住  八 得 廣 大 法  圓 
ZH_X35_0652_008:0299b21	融無礙。含真抱一。名童真住。九善知世出世間一	008	融 無 礙  含 真 抱 一  名 童 真 住  九 善 知 世出世間 一 
ZH_X35_0652_008:0299b22	切諸法。習法王行業。名法王子住。十成就一切智。	008	切 諸 法  習 法 王 行 業  名 法 王 子 住  十 成 就 一 切 智  
ZH_X35_0652_008:0299b23	以增長諸佛智種。名灌頂住。此十。亦以十波羅蜜	008	以 增 長 諸 佛 智 種  名 灌 頂 住  此 十  亦 以 十波羅蜜 
ZH_X35_0652_008:0299b24	為本。所言發心者。發明本覺心體。即得根本實智。	008	為 本  所 言 發 心 者  發 明 本 覺 心 體  即 得 根 本 實 智  
ZH_X35_0652_008:0299c01	知自性清淨。知佛法差別。解無差別解。知佛境界	008	知 自 性 清 淨  知 佛 法 差 別  解 無 差 別 解  知 佛 境 界 
ZH_X35_0652_008:0299c02	體性平等。功德智慧。從此。能修諸佛助道之法。得	008	體 性 平 等  功 德 智 慧  從 此  能 修 諸 佛 助 道 之 法  得 
ZH_X35_0652_008:0299c03	諸佛說法智慧。即能說法調伏眾生。以故。發心之	008	諸 佛 說 法 智 慧  即 能 說 法 調 伏 眾 生  以 故  發 心 之 
ZH_X35_0652_008:0299c04	功。齊於玅覺果海。真不可限量。故發心已。明見佛	008	功  齊 於 玅 覺 果 海  真 不 可 限 量  故 發 心 已  明 見 佛 
ZH_X35_0652_008:0299c05	性。不居惑地。住佛所住。故名曰住。華嚴說十住後。	008	性  不 居 惑 地  住 佛 所 住  故 名 曰 住  華 嚴 說 十 住 後  
ZH_X35_0652_008:0299c06	即說梵行。謂有作有為。非為梵行。必須於身無所	008	即 說 梵 行  謂 有 作 有 為  非 為 梵 行  必 須 於 身 無 所 
ZH_X35_0652_008:0299c07	取。於修無所著。於法無所住。於梵行亦不可得。如	008	取  於 修 無 所 著  於 法 無 所 住  於 梵 行 亦 不 可 得  如 
ZH_X35_0652_008:0299c08	是。則心無障礙。意無取著。於諸法中。不生二解。一	008	是  則 心 無 障 礙  意 無 取 著  於 諸 法 中  不 生 二 解  一 
ZH_X35_0652_008:0299c09	切佛法。疾得現前。初發心時。即得阿耨多羅三藐	008	切 佛 法  疾 得 現 前  初 發 心 時  即 得 阿 耨 多 羅 三 藐 
ZH_X35_0652_008:0299c10	三菩提。知一切法。即心自性。成就慧身。不由他悟。	008	三 菩 提  知一切法  即 心 自 性  成 就 慧 身  不由他悟  
ZH_X35_0652_008:0299c11	三者十行行。	008	三 者 十 行 行  
ZH_X35_0652_008:0299c12	此十行。為菩薩之行海也。夫以行利人曰行。一平	008	此 十 行  為 菩 薩 之 行 海 也  夫 以 行 利 人 曰 行  一 平 
ZH_X35_0652_008:0299c13	等惠施。無相無作。曰歡喜行。二以戒自淨。以法利	008	等 惠 施  無 相 無 作  曰 歡 喜 行  二 以 戒 自 淨  以 法 利 
ZH_X35_0652_008:0299c14	人。曰饒益行。三能忍一切。心自調攝。曰無違逆行。	008	人  曰 饒 益 行  三 能 忍 一 切  心 自 調 攝  曰 無 違 逆 行  
ZH_X35_0652_008:0299c15	四志求佛法。心無怯弱。曰無屈撓行。五定慧圓明。	008	四 志 求 佛 法  心 無 怯 弱  曰 無 屈 撓 行  五 定 慧 圓 明  
ZH_X35_0652_008:0299c16	正念無惑。曰離癡亂行。六般若圓照。善能示現。曰	008	正 念 無 惑  曰 離 癡 亂 行  六 般 若 圓 照  善 能 示 現  曰 
ZH_X35_0652_008:0299c17	善現行。七究竟善巧。示無作法。曰無著行。八以最	008	善 現 行  七 究 竟 善 巧  示 無 作 法  曰 無 著 行  八 以 最 
ZH_X35_0652_008:0299c18	勝法。調伏攝化眾生。曰難得行。九以平等無礙善	008	勝 法  調 伏 攝 化 眾 生  曰 難 得 行  九 以 平 等 無 礙 善 
ZH_X35_0652_008:0299c19	辨。為人說法。曰善法行。十以諸佛誠諦之語。誓願	008	辨  為 人 說 法  曰 善 法 行  十 以 諸 佛 誠 諦 之 語  誓 願 
ZH_X35_0652_008:0299c20	度生。皆入實際。曰真實行。此正以十波羅蜜為本。	008	度 生  皆 入 實 際  曰 真 實 行  此 正 以 十波羅蜜 為 本  
ZH_X35_0652_008:0299c21	然欲自利利人。必當繁興萬行。故以此十行而利	008	然 欲 自 利 利 人  必 當 繁 興 萬 行  故 以 此 十 行 而 利 
ZH_X35_0652_008:0299c22	生也。然於己無所求。於欲無所染。心淨如佛。性無	008	生 也  然 於 己 無 所 求  於 欲 無 所 染  心 淨 如 佛  性 無 
ZH_X35_0652_008:0299c23	三毒。絕生死迴流。入智慧大海。為一切眾生。護持	008	三 毒  絕 生 死 迴 流  入 智 慧 大 海  為 一 切 眾 生  護 持 
ZH_X35_0652_008:0299c24	諸佛正法。得一切佛法海。實相源底。是為十行中	008	諸佛正法  得 一切佛法 海  實 相 源 底  是 為 十 行 中 
ZH_X35_0652_008:0300a01	事。而此十行。無行不攝。行行無盡。但出世心重。悲	008	事  而 此 十 行  無 行 不 攝  行 行 無 盡  但 出 世 心 重  悲 
ZH_X35_0652_008:0300a02	願未深。當行十回向法。	008	願 未 深  當 行 十 回 向 法  
ZH_X35_0652_008:0300a03	四者十回向行。	008	四 者 十 回 向 行  
ZH_X35_0652_008:0300a04	此十回向。為菩薩誓願海也。夫以悲願利生。回己	008	此 十 回 向  為 菩 薩 誓 願 海 也  夫 以 悲 願 利 生  回 己 
ZH_X35_0652_008:0300a05	之功德。而向於眾生。故曰回向。初以所行六度。及	008	之 功 德  而 向 於 眾 生  故 曰 回 向  初 以 所 行 六 度  及 
ZH_X35_0652_008:0300a06	四無量心。一切善根。回向眾生。令得出世之道。而	008	四無量心  一 切 善 根  回 向 眾 生  令 得 出 世 之 道  而 
ZH_X35_0652_008:0300a07	不作我能利生之想。名救護眾生。離眾生相回向。	008	不 作 我 能 利 生 之 想  名 救 護 眾 生  離 眾 生 相 回 向  
ZH_X35_0652_008:0300a08	二以所得一切不壞信善根。回向一切智願。成熟	008	二 以 所 得 一 切 不 壞 信 善 根  回 向 一 切 智 願  成 熟 
ZH_X35_0652_008:0300a09	眾生出世間法。名不壞回向。三修學諸佛回向之	008	眾 生 出世間法  名 不 壞 回 向  三 修 學 諸 佛 回 向 之 
ZH_X35_0652_008:0300a10	道。所得法利。今復回向諸佛。願諸佛得無量樂。轉	008	道  所 得 法 利  今 復 回 向 諸 佛  願 諸 佛 得 無 量 樂  轉 
ZH_X35_0652_008:0300a11	更增勝。回向菩薩。證薩婆若。回向眾生。證一切智。	008	更 增 勝  回 向 菩 薩  證 薩 婆 若  回 向 眾 生  證 一 切 智  
ZH_X35_0652_008:0300a12	名等一切諸佛回向。四以善根功德力。至一切佛	008	名 等 一切諸佛 回 向  四 以 善 根 功 德 力  至 一 切 佛 
ZH_X35_0652_008:0300a13	所供養。回向眾生成就大乘。名至一切處回向。五	008	所 供 養  回 向 眾 生 成 就 大 乘  名 至 一 切 處 回 向  五 
ZH_X35_0652_008:0300a14	以一切懺除禮敬勸請聞法開悟。以至隨喜。如是	008	以 一 切 懺 除 禮 敬 勸 請 聞 法 開 悟  以 至 隨 喜  如 是 
ZH_X35_0652_008:0300a15	功德。回向莊嚴諸佛國土。普施眾生。決定成熟平	008	功 德  回 向 莊 嚴 諸 佛 國 土  普 施 眾 生  決 定 成 熟 平 
ZH_X35_0652_008:0300a16	等教化。名無盡功德藏回向。六行內外施。如資生	008	等 教 化  名 無盡功德藏 回 向  六 行 內 外 施  如 資 生 
ZH_X35_0652_008:0300a17	之物。及身分所有。悉皆施與。以此善根。回向眾生	008	之 物  及 身 分 所 有  悉 皆 施 與  以 此 善 根  回 向 眾 生 
ZH_X35_0652_008:0300a18	住清淨道。名入一切平等善根回向。七以隨所積	008	住 清 淨 道  名 入一切平等 善 根 回 向  七 以 隨 所 積 
ZH_X35_0652_008:0300a19	集一切善根。回向眾生。令成就無盡功德之藏。名	008	集 一 切 善 根  回 向 眾 生  令 成 就 無 盡 功 德 之 藏  名 
ZH_X35_0652_008:0300a20	平等隨順一切眾生回向。八以深心不壞智力便。	008	平 等 隨 順 一 切 眾 生 回 向  八 以 深 心 不 壞 智 力 便  
ZH_X35_0652_008:0300a21	順真如相。回向眾生。圓滿一切清淨智慧。名真如	008	順 真 如 相  回 向 眾 生  圓 滿 一 切 清 淨 智 慧  名 真 如 
ZH_X35_0652_008:0300a22	相回向。九以一切尊重心善根回向。以此得無著	008	相 回 向  九 以 一 切 尊 重 心 善 根 回 向  以 此 得 無 著 
ZH_X35_0652_008:0300a23	無縛解脫心。而住於普賢行大回向心。令眾生出	008	無 縛 解 脫 心  而 住 於 普 賢 行 大 回 向 心  令 眾 生 出 
ZH_X35_0652_008:0300a24	生平等無礙智。名無著無縛解脫回向。十以一切	008	生 平 等 無 礙 智  名 無 著 無 縛 解 脫 回 向  十 以 一 切 
ZH_X35_0652_008:0300b01	法施善根回向。願得廣大無礙境界。圓滿一切梵	008	法 施 善 根 回 向  願 得 廣 大 無 礙 境 界  圓 滿 一 切 梵 
ZH_X35_0652_008:0300b02	行。入等法界無量菩薩回向。令眾生如我所得。亦	008	行  入 等 法 界 無 量 菩 薩 回 向  令 眾 生 如 我 所 得  亦 
ZH_X35_0652_008:0300b03	如是得。到於彼岸。名法界無量回向。論云。此十回	008	如 是 得  到 於 彼 岸  名 法 界 無 量 回 向  論 云  此 十 回 
ZH_X35_0652_008:0300b04	向行。回真向俗。回智向悲。又通攝住行地中諸法。	008	向 行  回 真 向 俗  回 智 向 悲  又 通 攝 住 行 地 中 諸 法  
ZH_X35_0652_008:0300b05	並修而進。以大願力。融會智悲生死涅槃。成一真	008	並 修 而 進  以 大 願 力  融 會 智 悲 生死涅槃  成 一 真 
ZH_X35_0652_008:0300b06	法界。總歸於菩提實際耳。又大般若經云。心無自	008	法 界  總 歸 於 菩 提 實 際 耳  又 大 般 若 經 云  心 無 自 
ZH_X35_0652_008:0300b07	性。心性無故。心所亦無。心及心所。既無自性。故心	008	性  心 性 無 故  心 所 亦 無  心 及 心 所  既 無 自 性  故 心 
ZH_X35_0652_008:0300b08	亦無回向心義。又云。菩薩回向心則非心。菩提心	008	亦 無 回 向 心 義  又 云  菩 薩 回 向 心 則 非 心  菩 提 心 
ZH_X35_0652_008:0300b09	亦非心。不應非心。回向非心。又云。心不應回向非	008	亦 非 心  不 應 非 心  回 向 非 心  又 云  心 不 應 回 向 非 
ZH_X35_0652_008:0300b10	心。非心不應回向於心。如是二種。俱無所有。無所	008	心  非 心 不 應 回 向 於 心  如是二種  俱 無 所 有  無 所 
ZH_X35_0652_008:0300b11	有中。無回向義。是為菩薩般若波羅蜜。	008	有 中  無 回 向 義  是 為 菩 薩 般 若 波 羅 蜜  
ZH_X35_0652_008:0300b12	五者十地行。	008	五 者 十 地 行  
ZH_X35_0652_008:0300b13	此十地。為菩薩地海。是菩薩果也。夫地以持載發	008	此 十 地  為 菩 薩 地 海  是 菩 薩 果 也  夫 地 以 持 載 發 
ZH_X35_0652_008:0300b14	生為義。然此十地行法。實能發生道果。為眾生成	008	生 為 義  然 此 十 地 行 法  實 能 發 生 道 果  為 眾 生 成 
ZH_X35_0652_008:0300b15	佛之基地。又通前住行向三。融成一法。總名諸佛	008	佛 之 基 地  又 通 前 住 行 向 三  融 成 一 法  總 名 諸 佛 
ZH_X35_0652_008:0300b16	智地。更須知此十地。非必從住行向。依次而進。如	008	智 地  更 須 知 此 十 地  非 必 從 住 行 向  依 次 而 進  如 
ZH_X35_0652_008:0300b17	經云。若有眾生。發廣大心。受一切佛法。即超凡夫	008	經 云  若 有 眾 生  發 廣 大 心  受 一切佛法  即 超 凡 夫 
ZH_X35_0652_008:0300b18	地。入菩薩地。若十地行相。次第現前。則能趣入一	008	地  入 菩 薩 地  若 十 地 行 相  次 第 現 前  則 能 趣 入 一 
ZH_X35_0652_008:0300b19	切智地。又此十地。因佛智而有差別。且同在一切	008	切 智 地  又 此 十 地  因 佛 智 而有差別  且 同 在 一 切 
ZH_X35_0652_008:0300b20	智。唯以差別而得名。然地地皆以一波羅蜜為正	008	智  唯 以 差 別 而 得 名  然 地 地 皆 以 一 波 羅 蜜 為 正 
ZH_X35_0652_008:0300b21	修。九波羅蜜為助修。初地修於大捨。二地等行十	008	修  九 波 羅 蜜 為 助 修  初 地 修 於 大 捨  二 地 等 行 十 
ZH_X35_0652_008:0300b22	善。三地忍苦為樂。四地勤修菩提分法。五地善修	008	善  三 地 忍 苦 為 樂  四 地 勤 修 菩提分法  五 地 善 修 
ZH_X35_0652_008:0300b23	禪定。始學世間法。而於文筆讚詠。圖書印璽。一切	008	禪 定  始 學 世 間 法  而 於 文 筆 讚 詠  圖 書 印 璽  一 切 
ZH_X35_0652_008:0300b24	技藝。順世所作。靡不該習。為令眾生住於佛法故。	008	技 藝  順 世 所 作  靡 不 該 習  為 令 眾 生 住 於 佛 法 故  
ZH_X35_0652_008:0300c01	後五地。已具釋品中。茲不重述。再舉台教中。謂別	008	後 五 地  已 具 釋 品 中  茲 不 重 述  再 舉 台 教 中  謂 別 
ZH_X35_0652_008:0300c02	教十地。為圓教十住。別教等覺。為圓教初行。別教	008	教 十 地  為 圓 教 十 住  別 教 等 覺  為 圓 教 初 行  別 教 
ZH_X35_0652_008:0300c03	玅覺。為圓教第二行。葢以別教但破十二品無明	008	玅 覺  為 圓 教 第 二 行  葢 以 別 教 但 破 十 二 品 無 明 
ZH_X35_0652_008:0300c04	故。且曰。別教誤以圓教之真因而為其極果也。別	008	故  且 曰  別 教 誤 以 圓 教 之 真 因 而 為 其 極 果 也  別 
ZH_X35_0652_008:0300c05	即權也。圓即實也。故又云。權教雖稱玅覺。但是實	008	即 權 也  圓 即 實 也  故 又 云  權 教 雖 稱 玅 覺  但 是 實 
ZH_X35_0652_008:0300c06	教中第二行耳。此以圓教從十信滿心。次第斷四	008	教 中 第 二 行 耳  此 以 圓 教 從 十 信 滿 心  次 第 斷 四 
ZH_X35_0652_008:0300c07	十一品無明。始登玅覺位。為智斷圓滿故也。所以	008	十 一 品 無 明  始 登 玅 覺 位  為 智 斷 圓 滿 故 也  所 以 
ZH_X35_0652_008:0300c08	台教判華嚴為頓教。兼別說圓。而賢首以華嚴為	008	台 教 判 華 嚴 為 頓 教  兼 別 說 圓  而 賢 首 以 華 嚴 為 
ZH_X35_0652_008:0300c09	圓教。謂明一位即一切位。一切位即一位。如帝珠	008	圓 教  謂 明 一 位 即 一 切 位  一 切 位 即 一 位  如 帝 珠 
ZH_X35_0652_008:0300c10	網。互攝互入。是故十信滿心。即攝住行向地及等	008	網  互 攝 互 入  是 故 十 信 滿 心  即 攝 住 行 向 地 及 等 
ZH_X35_0652_008:0300c11	覺五位。便成正覺。故名圓教。又頓教。依大乘部中	008	覺 五 位  便 成 正 覺  故 名 圓 教  又 頓 教  依 大 乘 部 中 
ZH_X35_0652_008:0300c12	思益經云。得諸法正信者。不從一地至於一地。又	008	思 益 經 云  得 諸 法 正 信 者  不 從 一 地 至 於 一 地  又 
ZH_X35_0652_008:0300c13	楞伽經有初地即為八。皆明頓超之義。然此總不	008	楞 伽 經 有 初 地 即 為 八  皆 明 頓 超 之 義  然 此 總 不 
ZH_X35_0652_008:0300c14	說法相。唯辨真性。故為頓教。今合舉二家教相。以	008	說 法 相  唯 辨 真 性  故 為 頓 教  今 合 舉 二 家 教 相  以 
ZH_X35_0652_008:0300c15	證此經。葢舉此六行者。乃舉別以顯圓。此依台教	008	證 此 經  葢 舉 此 六 行 者  乃 舉 別 以 顯 圓  此 依 台 教 
ZH_X35_0652_008:0300c16	所判也。位位頓超。位位圓攝。此賢首教相也。然此	008	所 判 也  位 位 頓 超  位 位 圓 攝  此 賢 首 教 相 也  然 此 
ZH_X35_0652_008:0300c17	經。真是實成菩薩。即圓而頓。即頓而圓者也。	008	經  真 是 實 成 菩 薩  即 圓 而 頓  即 頓 而 圓 者 也  
ZH_X35_0652_008:0300c18	六者等覺行。如是行者。乃能知之。	008	六 者 等 覺 行  如 是 行 者  乃 能 知 之  
ZH_X35_0652_008:0300c19	此等覺為第六行。又為十一地。乃菩薩出離海也。	008	此 等 覺 為 第 六 行  又 為 十 一 地  乃 菩 薩 出 離 海 也  
ZH_X35_0652_008:0300c20	又前十信。信自心即佛。十住。得諸佛之智。十行。行	008	又 前 十 信  信 自 心 即 佛  十 住  得 諸 佛 之 智  十 行  行 
ZH_X35_0652_008:0300c21	出世之行。十回向。成滿大誓願力。十地。成就利他	008	出 世 之 行  十 回 向  成 滿 大 誓 願 力  十 地  成 就 利 他 
ZH_X35_0652_008:0300c22	之行。功依地滿。智以願圓。即超佛地。乃等於覺。得	008	之 行  功 依 地 滿  智 以 願 圓  即 超 佛 地  乃 等 於 覺  得 
ZH_X35_0652_008:0300c23	金剛喻定現前。又名金剛心菩薩。是名等覺行。此	008	金 剛 喻 定 現 前  又 名 金 剛 心 菩 薩  是 名 等 覺 行  此 
ZH_X35_0652_008:0300c24	中唯不言玅覺。乃是如來自己境界故。然此六行。	008	中 唯 不 言 玅 覺  乃 是 如 來 自 己 境 界 故  然 此 六 行  
ZH_X35_0652_008:0301a01	若據華嚴圓頓義。總只一念頓證。便同等覺。故入	008	若 據 華 嚴 圓 頓 義  總 只 一 念 頓 證  便 同 等 覺  故 入 
ZH_X35_0652_008:0301a02	法界品。借善財童子。開後學趣進之門。不須積劫	008	法 界 品  借 善 財 童 子  開 後 學 趣 進 之 門  不 須 積 劫 
ZH_X35_0652_008:0301a03	修證。一生便能成辦。是謂無功大用。自在圓融。以	008	修 證  一 生 便 能 成 辦  是 謂 無 功 大 用  自 在 圓 融  以 
ZH_X35_0652_008:0301a04	顯一時一際一真法界。而圓證生佛共有之本智	008	顯 一 時 一 際 一 真 法 界  而 圓 證 生 佛 共 有 之 本 智 
ZH_X35_0652_008:0301a05	也。然佛於此經中。略去信住行向。又略去前五地。	008	也  然 佛 於 此 經 中  略 去 信 住 行 向  又 略 去 前 五 地  
ZH_X35_0652_008:0301a06	只從第六地說起。又且圓攝信住行向。及前五地	008	只 從 第 六 地 說 起  又 且 圓 攝 信 住 行 向  及 前 五 地 
ZH_X35_0652_008:0301a07	之法。乃圓頓中之最圓頓者。又言如是六行。乃能	008	之 法  乃 圓 頓 中 之 最 圓 頓 者  又 言 如 是 六 行  乃 能 
ZH_X35_0652_008:0301a08	知此真如之法。則又明實教中信住行向。及前五	008	知 此 真 如 之 法  則 又 明 實 教 中 信 住 行 向  及 前 五 
ZH_X35_0652_008:0301a09	地。皆同住一圓頓中矣。又華嚴九地中云。菩薩得	008	地  皆 同 住 一 圓 頓 中 矣  又 華 嚴 九 地 中 云  菩 薩 得 
ZH_X35_0652_008:0301a10	如是無礙智。唯除諸佛。及受職菩薩。餘無能比。乃	008	如 是 無 礙 智  唯 除 諸 佛  及 受 職 菩 薩  餘 無 能 比  乃 
ZH_X35_0652_008:0301a11	以所得之智校之。此言六行能知。正顯位位皆同	008	以 所 得 之 智 校 之  此 言 六 行 能 知  正 顯 位 位 皆 同 
ZH_X35_0652_008:0301a12	攝也。	008	攝 也  
ZH_X35_0652_008:0301a13	大力菩薩言。實際覺利。無有出入。何等法心。得入實	008	大力菩薩 言  實 際 覺 利  無 有 出 入  何 等 法 心  得 入 實 
ZH_X35_0652_008:0301a14	際。	008	際  
ZH_X35_0652_008:0301a15	此問入實際法。然入實際三字。本從無相法品中	008	此 問 入 實 際 法  然 入 實 際 三 字  本 從 無 相 法 品 中 
ZH_X35_0652_008:0301a16	發源。以標此品之名。要且從四無礙智中楔出。又	008	發 源  以 標 此 品 之 名  要 且 從 四無礙智 中 楔 出  又 
ZH_X35_0652_008:0301a17	須知如上所說。皆是四無礙智中。精義入神處。不	008	須 知 如上所說  皆 是 四無礙智 中  精 義 入 神 處  不 
ZH_X35_0652_008:0301a18	得此智辨入神。安能入於實際。又即是真如之法。	008	得 此 智 辨 入 神  安 能 入 於 實 際  又 即 是 真 如 之 法  
ZH_X35_0652_008:0301a19	轉換出實際二字。實際。乃真如之實際。亦即本覺	008	轉 換 出 實 際 二 字  實 際  乃 真 如 之 實 際  亦 即 本 覺 
ZH_X35_0652_008:0301a20	之利。本無有出入之相。但未審是何等法。是何等	008	之 利  本 無 有 出 入 之 相  但 未 審 是 何 等 法  是 何 等 
ZH_X35_0652_008:0301a21	心。而能得入耶。	008	心  而 能 得 入 耶  
ZH_X35_0652_008:0301a22	佛言。實際之法。法無有際。無際之心。則入實際。	008	佛 言  實 際 之 法  法 無 有 際  無 際 之 心  則 入 實 際  
ZH_X35_0652_008:0301a23	此言心法無際。則入矣。	008	此 言 心 法 無 際  則 入 矣  
ZH_X35_0652_008:0301a24	大力菩薩言。無際心智。其智無涯(北藏作崖)。無涯之心。心	008	大力菩薩 言  無 際 心 智  其 智 無 涯  北 藏 作 崖   無 涯 之 心  心 
ZH_X35_0652_008:0301b01	得自在。自在之智。得入實際。	008	得 自 在  自 在 之 智  得 入 實 際  
ZH_X35_0652_008:0301b02	此乃領解佛意。發明智入。然從無際心。轉出無涯	008	此 乃 領 解 佛 意  發 明 智 入  然 從 無 際 心  轉 出 無 涯 
ZH_X35_0652_008:0301b03	智。從無涯智。轉出無涯心。從心自在。轉出自在智。	008	智  從 無 涯 智  轉 出 無 涯 心  從 心 自 在  轉 出 自 在 智  
ZH_X35_0652_008:0301b04	正所謂如楔出楔。若不得自在智。如何而得入於	008	正 所 謂 如 楔 出 楔  若 不得自在 智  如 何 而 得 入 於 
ZH_X35_0652_008:0301b05	實際耶。	008	實 際 耶  
ZH_X35_0652_008:0301b06	如彼凡夫。輭心眾生。其心多喘。以何法御。令得堅心。	008	如 彼 凡 夫  輭 心 眾 生  其 心 多 喘  以 何 法 御  令 得 堅 心  
ZH_X35_0652_008:0301b07	得入實際。	008	得 入 實 際  
ZH_X35_0652_008:0301b08	此揀問喘患對治之法。言凡夫者。揀去二乘外道。	008	此 揀 問 喘 患 對 治 之 法  言 凡 夫 者  揀 去 二乘外道  
ZH_X35_0652_008:0301b09	沉空滯寂之定。專指世間一切庸常人中。有心力	008	沉 空 滯 寂 之 定  專 指 世 間 一 切 庸 常 人 中  有 心 力 
ZH_X35_0652_008:0301b10	輭弱者。則其心多見易於喘動。未知應以何法御	008	輭 弱 者  則 其 心 多 見 易 於 喘 動  未 知 應 以 何 法 御 
ZH_X35_0652_008:0301b11	止。必令其得堅強猛烈之心。方能入於實際耳。實	008	止  必 令 其 得 堅 強 猛 烈 之 心  方 能 入 於 實 際 耳  實 
ZH_X35_0652_008:0301b12	際。即無生法忍之實際。非具剛斷之智者。又何能	008	際  即 無生法忍 之 實 際  非 具 剛 斷 之 智 者  又 何 能 
ZH_X35_0652_008:0301b13	哉。	008	哉  
ZH_X35_0652_008:0301b14	佛言。菩薩。彼心喘者。以內外使。隨使流注滴瀝成海。	008	佛 言  菩 薩  彼 心 喘 者  以 內 外 使  隨 使 流 注 滴 瀝 成 海  
ZH_X35_0652_008:0301b15	大風鼓浪。大龍驚駭。驚駭之心。故令多喘。	008	大 風 鼓 浪  大 龍 驚 駭  驚 駭 之 心  故 令 多 喘  
ZH_X35_0652_008:0301b16	此明喘動之原。謂心之喘動。因五根對五塵。有五	008	此 明 喘 動 之 原  謂 心 之 喘 動  因 五 根 對 五 塵  有 五 
ZH_X35_0652_008:0301b17	十一種心所法。用分內外。有內外煩惱。是皆隨物	008	十 一 種 心 所 法  用 分 內 外  有 內 外 煩 惱  是 皆 隨 物 
ZH_X35_0652_008:0301b18	所使耳。然隨其所使。遂成流注。相續不斷。初雖點	008	所 使 耳  然 隨 其 所 使  遂 成 流 注  相續不斷  初 雖 點 
ZH_X35_0652_008:0301b19	滴滲漏之微。積久終乃成海。此喻意識。起諸現行。	008	滴 滲 漏 之 微  積 久 終 乃 成 海  此 喻 意 識  起 諸 現 行  
ZH_X35_0652_008:0301b20	攀緣六塵諸境。而成眾生業海。時遇六塵境風大	008	攀 緣 六 塵 諸 境  而 成 眾 生 業 海  時 遇 六 塵 境 風 大 
ZH_X35_0652_008:0301b21	起。自然鼓湧。識浪排空。致使大龍。有大威力者。亦	008	起  自 然 鼓 湧  識 浪 排 空  致 使 大 龍  有 大 威 力 者  亦 
ZH_X35_0652_008:0301b22	為之驚駭矣。龍喻一心。既有驚駭之心。故令多諸	008	為 之 驚 駭 矣  龍 喻 一 心  既 有 驚 駭 之 心  故 令 多 諸 
ZH_X35_0652_008:0301b23	喘動也。	008	喘 動 也  
ZH_X35_0652_008:0301b24	菩薩。令彼眾生。存三守一。入如來禪。以禪定故。心則	008	菩 薩  令 彼 眾 生  存 三 守 一  入 如 來 禪  以 禪 定 故  心 則 
ZH_X35_0652_008:0301c01	無喘。	008	無 喘  
ZH_X35_0652_008:0301c02	此示治喘之方。言今欲治此喘動。但令其存三守	008	此 示 治 喘 之 方  言 今 欲 治 此 喘 動  但 令 其 存 三 守 
ZH_X35_0652_008:0301c03	一。由定而得安。心安則無喘矣。	008	一  由 定 而 得 安  心 安 則 無 喘 矣  
ZH_X35_0652_008:0301c04	大力菩薩言。何謂存三守一。入如來禪。	008	大力菩薩 言  何 謂 存 三 守 一  入 如 來 禪  
ZH_X35_0652_008:0301c05	此詢問名義。	008	此 詢 問 名 義  
ZH_X35_0652_008:0301c06	佛言。存三者。存三解脫。守一者。守一心如。入如來禪	008	佛 言  存 三 者  存 三 解 脫  守 一 者  守 一 心 如  入 如 來 禪 
ZH_X35_0652_008:0301c07	者。理觀心如。入如是地。即入實際。	008	者  理 觀 心 如  入 如 是 地  即 入 實 際  
ZH_X35_0652_008:0301c08	此約示其名。注念曰存。護念曰守。如來禪。返於自	008	此 約 示 其 名  注 念 曰 存  護 念 曰 守  如 來 禪  返 於 自 
ZH_X35_0652_008:0301c09	性清淨之體。攝心返視曰觀。理觀心如。以自性真	008	性 清 淨 之 體  攝 心 返 視 曰 觀  理 觀 心 如  以 自 性 真 
ZH_X35_0652_008:0301c10	理。返觀一心真如之體也。○宗門有如來禪。祖師	008	理  返 觀 一 心 真 如 之 體 也   宗 門 有 如 來 禪  祖 師 
ZH_X35_0652_008:0301c11	禪之分。如來禪。是明法身邊事。即證此一心真如	008	禪 之 分  如 來 禪  是 明 法 身 邊 事  即 證 此 一 心 真 如 
ZH_X35_0652_008:0301c12	之體。謂之法身死水。解脫深坑。不能任運。發大機	008	之 體  謂 之 法 身 死 水  解 脫 深 坑  不 能 任 運  發 大 機 
ZH_X35_0652_008:0301c13	用故。忽若被人問著。便眼目定動。開口不得。此只	008	用 故  忽 若 被 人 問 著  便 眼 目 定 動  開 口 不 得  此 只 
ZH_X35_0652_008:0301c14	是緣覺境界。何能為人說法。若祖師禪者。如世尊	008	是 緣 覺 境 界  何 能 為 人 說 法  若 祖 師 禪 者  如 世 尊 
ZH_X35_0652_008:0301c15	纔拈起華。迦葉便破顏微笑。時四十九年說不到	008	纔 拈 起 華  迦 葉 便 破 顏 微 笑  時 四 十 九 年 說 不 到 
ZH_X35_0652_008:0301c16	底。一時吐露在面前了也。後人稱之為祖師禪。此	008	底  一 時 吐 露 在 面 前 了 也  後 人 稱 之 為 祖 師 禪  此 
ZH_X35_0652_008:0301c17	直明法身向上事。所謂目前活潑潑。轉轆轆。物物	008	直 明 法 身 向 上 事  所 謂 目 前 活 潑 潑  轉 轆 轆  物 物 
ZH_X35_0652_008:0301c18	頭頭。無有不是顯發如來正法眼藏處。不見龐居	008	頭 頭  無 有 不 是 顯 發 如 來 正 法 眼 藏 處  不 見 龐 居 
ZH_X35_0652_008:0301c19	士有云。神通及玅用。運水及搬柴。間有私議之曰。	008	士 有 云  神 通 及 玅 用  運 水 及 搬 柴  間 有 私 議 之 曰  
ZH_X35_0652_008:0301c20	豈有如來禪。反不及祖師禪耶。彼惟執如來為佛	008	豈 有 如 來 禪  反 不 及 祖 師 禪 耶  彼 惟 執 如 來 為 佛 
ZH_X35_0652_008:0301c21	之嘉號。尚未知如來二字之義。	008	之 嘉 號  尚 未 知 如 來 二 字 之 義  
ZH_X35_0652_008:0301c22	大力菩薩言。三解脫法。是何等事。理觀三昧。從何法	008	大力菩薩 言  三 解 脫 法  是 何 等 事  理 觀 三 昧  從 何 法 
ZH_X35_0652_008:0301c23	入。	008	入  
ZH_X35_0652_008:0301c24	此詳問其義。	008	此 詳 問 其 義  
ZH_X35_0652_008:0302a01	佛言。三解脫者。虗空解脫。金剛解脫。般若解脫。	008	佛 言  三 解 脫 者  虗 空 解 脫  金 剛 解 脫  般 若 解 脫  
ZH_X35_0652_008:0302a02	此示三解脫相。即是空無相無作三解脫門。又虗	008	此 示 三 解 脫 相  即 是 空 無 相 無 作 三解脫門  又 虗 
ZH_X35_0652_008:0302a03	空即是法身義。金剛。即法身解脫之體。般若。即法	008	空 即 是 法 身 義  金 剛  即 法 身 解 脫 之 體  般 若  即 法 
ZH_X35_0652_008:0302a04	身解脫之用。然法身般若。總成解脫法相。三即是	008	身 解 脫 之 用  然 法 身 般 若  總 成 解 脫 法 相  三 即 是 
ZH_X35_0652_008:0302a05	一。一即是三。以成涅槃三德祕藏也。	008	一  一 即 是 三  以 成 涅 槃 三 德 祕 藏 也  
ZH_X35_0652_008:0302a06	理觀心者。心如理淨。無可不心。	008	理 觀 心 者  心 如 理 淨  無 可 不 心  
ZH_X35_0652_008:0302a07	此示理觀之法。言此心依真如自性之理。清淨無	008	此 示 理 觀 之 法  言 此 心 依 真 如 自 性 之 理  清 淨 無 
ZH_X35_0652_008:0302a08	染。猶明鏡高懸。物來斯鑒。本無可否之心。是即三	008	染  猶 明 鏡 高 懸  物 來 斯 鑒  本 無 可 否 之 心  是 即 三 
ZH_X35_0652_008:0302a09	解脫之本也。	008	解 脫 之 本 也  
ZH_X35_0652_008:0302a10	大力菩薩言。云何存用。云何觀之。	008	大力菩薩 言  云 何 存 用  云 何 觀 之  
ZH_X35_0652_008:0302a11	此別問存觀二義。	008	此 別 問 存 觀 二 義  
ZH_X35_0652_008:0302a12	佛言。心事不二。是名存用。內行外行。出入不二。不住	008	佛 言  心 事 不 二  是 名 存 用  內 行 外 行  出 入 不 二  不 住 
ZH_X35_0652_008:0302a13	一相。心無得失。一不一地。淨心流入。是名觀之。	008	一 相  心 無 得 失  一 不 一 地  淨 心 流 入  是 名 觀 之  
ZH_X35_0652_008:0302a14	此總結存觀。發明體用之義。言此心於日用事物	008	此 總 結 存 觀  發 明 體 用 之 義  言 此 心 於 日 用 事 物 
ZH_X35_0652_008:0302a15	之中而不二。乃是存三解脫之用也。夫內。從心而	008	之 中 而 不 二  乃 是 存 三 解 脫 之 用 也  夫 內  從 心 而 
ZH_X35_0652_008:0302a16	行。外。隨事而行。心。從內而出。事。從外而入。若出入	008	行  外  隨 事 而 行  心  從 內 而 出  事  從 外 而 入  若 出 入 
ZH_X35_0652_008:0302a17	不二。亦不住於一相。心無得失之想。住一與不一	008	不 二  亦 不 住 於 一 相  心 無 得 失 之 想  住 一 與 不 一 
ZH_X35_0652_008:0302a18	之地。以清淨心。而流入於自性不動之體。是理觀	008	之 地  以 清 淨 心  而 流 入 於 自性不動 之 體  是 理 觀 
ZH_X35_0652_008:0302a19	之義也。	008	之 義 也  
ZH_X35_0652_008:0302a20	菩薩。如是之人。不住二相。雖不出家。不住在家。故雖	008	菩 薩  如 是 之 人  不 住 二 相  雖 不 出 家  不 住 在 家  故 雖 
ZH_X35_0652_008:0302a21	無法服。不具持波羅提木叉。不入布薩。能以自心。無	008	無 法 服  不 具 持 波羅提木叉  不 入 布 薩  能 以 自 心  無 
ZH_X35_0652_008:0302a22	為自恣。而獲聖果。不住二乘。入菩薩道。後當滿地。成	008	為 自 恣  而 獲 聖 果  不 住 二 乘  入 菩 薩 道  後 當 滿 地  成 
ZH_X35_0652_008:0302a23	佛菩提。	008	佛 菩 提  
ZH_X35_0652_008:0302a24	此明其履踐之實證。言若能依法如是而修者。則	008	此 明 其 履 踐 之 實 證  言 若 能 依 法 如 是 而 修 者  則 
ZH_X35_0652_008:0302b01	不住於有無生滅內外得失等相。雖不出三界無	008	不 住 於 有 無 生 滅 內 外 得 失 等 相  雖 不 出 三 界 無 
ZH_X35_0652_008:0302b02	明家。亦不住在世俗之家。故雖無田衣法服。不具	008	明 家  亦 不 住 在 世 俗 之 家  故 雖 無 田 衣 法 服  不 具 
ZH_X35_0652_008:0302b03	持波羅提木叉(此云保解脫。又云淨命。又云成就威儀)戒。不入眾布	008	持 波羅提木叉  此 云 保 解 脫  又 云 淨 命  又 云 成 就 威 儀  戒  不 入 眾 布 
ZH_X35_0652_008:0302b04	薩(此云相向說罪)。而能以自心。契悟無為之法。為自恣樂。	008	薩  此 云 相 向 說 罪   而 能 以 自 心  契 悟 無 為 之 法  為 自 恣 樂  
ZH_X35_0652_008:0302b05	而獲於聖果。必不住於二乘。而直入菩薩大乘之	008	而 獲 於 聖 果  必 不 住 於 二 乘  而 直 入 菩 薩 大 乘 之 
ZH_X35_0652_008:0302b06	道矣。然此的是第九地行相。故曰後當滿地。成佛	008	道 矣  然 此 的 是 第 九 地 行 相  故 曰 後 當 滿 地  成 佛 
ZH_X35_0652_008:0302b07	果菩提。滿地者。圓滿十地也。○梵網經有云。波羅	008	果 菩 提  滿 地 者  圓 滿 十 地 也   梵 網 經 有 云  波 羅 
ZH_X35_0652_008:0302b08	提木叉。是諸佛淨戒。菩薩所應學。護持如明珠。方	008	提 木 叉  是 諸 佛 淨 戒  菩 薩 所 應 學  護 持 如 明 珠  方 
ZH_X35_0652_008:0302b09	便勤莊嚴。宜發大勇猛。諸佛薩婆若。悉由是處出。	008	便 勤 莊 嚴  宜 發 大 勇 猛  諸 佛 薩 婆 若  悉 由 是 處 出  
ZH_X35_0652_008:0302b10	此證大乘金剛心地光明戒。非同小乘防非止過。	008	此 證 大 乘 金 剛 心 地 光 明 戒  非 同 小 乘 防 非 止 過  
ZH_X35_0652_008:0302b11	執身不行。而取法服外相。護持威儀而已。	008	執 身 不 行  而 取 法 服 外 相  護 持 威 儀 而 已  
ZH_X35_0652_008:0302b12	大力菩薩言。不可思議。如是之人。非出家。非不出家。	008	大力菩薩 言  不可思議  如 是 之 人  非 出 家  非 不 出 家  
ZH_X35_0652_008:0302b13	何以故。入涅槃宅。著如來衣。坐菩提座。如是之人。乃	008	何 以 故  入 涅 槃 宅  著 如 來 衣  坐菩提座  如 是 之 人  乃 
ZH_X35_0652_008:0302b14	至沙門。宜應敬養。	008	至 沙 門  宜 應 敬 養  
ZH_X35_0652_008:0302b15	此歎德表敬。葢謂依於如是行相者。雖非出家。亦	008	此 歎 德 表 敬  葢 謂 依 於 如 是 行 相 者  雖 非 出 家  亦 
ZH_X35_0652_008:0302b16	非不出家。夫出家者。所謂入涅槃寂滅之宅。著如	008	非 不 出 家  夫 出 家 者  所 謂 入 涅槃寂滅 之 宅  著 如 
ZH_X35_0652_008:0302b17	來智慧之衣。坐菩提法空之座。今彼皆已得。又何	008	來 智 慧 之 衣  坐 菩 提 法 空 之 座  今 彼 皆 已 得  又 何 
ZH_X35_0652_008:0302b18	異於出家耶。吾謂如是人者。不但天龍恭敬。乃至	008	異 於 出 家 耶  吾 謂 如 是 人 者  不 但 天 龍 恭 敬  乃 至 
ZH_X35_0652_008:0302b19	識心達本之沙門。亦宜亦應敬而養之。宜者。不定	008	識 心 達 本 之 沙 門  亦 宜 亦 應 敬 而 養 之  宜 者  不 定 
ZH_X35_0652_008:0302b20	之意。應者。決斷之詞。有敬而無養。無以表敬。有養	008	之 意  應 者  決 斷 之 詞  有 敬 而 無 養  無 以 表 敬  有 養 
ZH_X35_0652_008:0302b21	而無敬。則無敬事之誠矣。	008	而 無 敬  則 無 敬 事 之 誠 矣  
ZH_X35_0652_008:0302b22	佛言。如是。何以故。入涅槃宅。心越三界。著如來衣。入	008	佛 言  如 是  何 以 故  入 涅 槃 宅  心 越 三 界  著 如 來 衣  入 
ZH_X35_0652_008:0302b23	法空處。坐菩提座。登正覺一地。如是之人。心超二乘。	008	法 空 處  坐菩提座  登 正 覺 一 地  如 是 之 人  心 超 二 乘  
ZH_X35_0652_008:0302b24	何況沙門。而不敬養。	008	何 況 沙 門  而 不 敬 養  
ZH_X35_0652_008:0302c01	此印成其義。而又發明。心越三界。入法空處。即登	008	此 印 成 其 義  而 又 發 明  心 越 三 界  入 法 空 處  即 登 
ZH_X35_0652_008:0302c02	如來無上正覺。最玅第一佛智之地。而心已超過	008	如 來 無上正覺  最 玅 第 一 佛 智 之 地  而 心 已 超 過 
ZH_X35_0652_008:0302c03	於二乘。直是大乘菩薩。為諸佛之所稱歎者。何況	008	於 二 乘  直 是 大 乘 菩 薩  為 諸 佛 之 所 稱 歎 者  何 況 
ZH_X35_0652_008:0302c04	沙門而有不敬養者乎。如維摩詰。常為諸佛咨嗟。	008	沙 門 而 有 不 敬 養 者 乎  如 維 摩 詰  常 為 諸 佛 咨 嗟  
ZH_X35_0652_008:0302c05	弟子釋梵世主所敬。是也。	008	弟 子 釋 梵 世 主 所 敬  是 也  
ZH_X35_0652_008:0302c06	大力菩薩言。如彼一地。及與空海。二乘之人。為不見	008	大力菩薩 言  如 彼 一 地  及 與 空 海  二 乘 之 人  為 不 見 
ZH_X35_0652_008:0302c07	也。	008	也  
ZH_X35_0652_008:0302c08	此揀問心超二乘一句。	008	此 揀 問 心 超 二 乘 一 句  
ZH_X35_0652_008:0302c09	佛言。如是。彼二乘人。味著三昧。得三昧身。於彼空海	008	佛 言  如 是  彼 二 乘 人  味 著 三 昧  得 三 昧 身  於 彼 空 海 
ZH_X35_0652_008:0302c10	一地。如得酒病。惛醉不醒。乃至數劫。猶不得覺。	008	一 地  如 得 酒 病  惛 醉 不 醒  乃 至 數 劫  猶 不 得 覺  
ZH_X35_0652_008:0302c11	此示二乘躭禪寂之病也。味著者。躭受不捨。三昧	008	此 示 二 乘 躭 禪 寂 之 病 也  味 著 者  躭 受 不 捨  三 昧 
ZH_X35_0652_008:0302c12	者。即指四禪四空而言。二乘執禪定為身。於大乘	008	者  即 指 四 禪 四 空 而 言  二 乘 執 禪 定 為 身  於 大 乘 
ZH_X35_0652_008:0302c13	諸法空海。及無上正覺第一智地。如得酒病。其心	008	諸 法 空 海  及 無上正覺 第 一 智 地  如 得 酒 病  其 心 
ZH_X35_0652_008:0302c14	惛醉不醒。乃至數劫。猶不得覺。葢因以定持身。經	008	惛 醉 不 醒  乃 至 數 劫  猶 不 得 覺  葢 因 以 定 持 身  經 
ZH_X35_0652_008:0302c15	劫不出故也。○什公云。貪著禪味。有二障。障涅槃。	008	劫 不 出 故 也   什 公 云  貪 著 禪 味  有 二 障  障 涅 槃  
ZH_X35_0652_008:0302c16	及菩薩道故。佛初入檀特山修道。始於阿藍迦藍	008	及 菩 薩 道 故  佛 初 入 檀 特 山 修 道  始 於 阿 藍 迦 藍 
ZH_X35_0652_008:0302c17	處三年。學不用處定。知非便捨。復至鬱頭藍弗處	008	處 三 年  學 不 用 處 定  知 非 便 捨  復 至 鬱 頭 藍 弗 處 
ZH_X35_0652_008:0302c18	三年。學非非想定。知非亦捨。又至象頭山。同諸外	008	三 年  學 非 非 想 定  知 非 亦 捨  又 至 象 頭 山  同 諸 外 
ZH_X35_0652_008:0302c19	道。日食一麻一麥。經於六年。自惟苦行。非正解脫。	008	道  日 食 一 麻 一 麥  經 於 六 年  自 惟 苦 行  非 正 解 脫  
ZH_X35_0652_008:0302c20	遂亦棄捨。而後始得睹星大悟。成等正覺也。	008	遂 亦 棄 捨  而 後 始 得 睹 星 大 悟  成等正覺 也  
ZH_X35_0652_008:0302c21	酒消始悟。方修是行。後得佛身。	008	酒 消 始 悟  方 修 是 行  後 得 佛 身  
ZH_X35_0652_008:0302c22	此明其覺悟。謂其直待定力已盡。如酒力之消。方	008	此 明 其 覺 悟  謂 其 直 待 定 力 已 盡  如 酒 力 之 消  方 
ZH_X35_0652_008:0302c23	能覺悟。乃修此自覺聖智之行。而後始得如來正	008	能 覺 悟  乃 修 此 自覺聖智 之 行  而 後 始 得 如 來 正 
ZH_X35_0652_008:0302c24	覺之身也。	008	覺 之 身 也  
ZH_X35_0652_008:0303a01	如彼人者。從捨闡提。即入六行。於行地所。一念淨心	008	如 彼 人 者  從 捨 闡 提  即 入 六 行  於 行 地 所  一 念 淨 心 
ZH_X35_0652_008:0303a02	決定明白。金剛智力。阿鞞跋致。度脫眾生。慈悲無盡。	008	決 定 明 白  金 剛 智 力  阿鞞跋致  度 脫 眾 生  慈 悲 無 盡  
ZH_X35_0652_008:0303a03	此直示頓超諸地。無功用大行。言其悟諸法空。登	008	此 直 示 頓 超 諸 地  無 功 用 大 行  言 其 悟 諸 法 空  登 
ZH_X35_0652_008:0303a04	正覺第一地者。不須從地入地。相續增進。次第而	008	正 覺 第 一 地 者  不 須 從 地 入 地  相 續 增 進  次 第 而 
ZH_X35_0652_008:0303a05	得。即從退沒善根。不具淨信之凡夫。梵語謂之闡	008	得  即 從 退 沒 善 根  不 具 淨 信 之 凡 夫  梵 語 謂 之 闡 
ZH_X35_0652_008:0303a06	提者。即入菩薩信住行向地。及等覺。六行之中。謂	008	提 者  即 入 菩 薩 信 住 行 向 地  及 等 覺  六 行 之 中  謂 
ZH_X35_0652_008:0303a07	其能於六行地之所。發一念清淨心光。決定即當	008	其 能 於 六 行 地 之 所  發 一 念 清 淨 心 光  決 定 即 當 
ZH_X35_0652_008:0303a08	明白。而具金剛智力。住不退轉地(梵語阿鞞跋致)。便能以	008	明 白  而 具 金 剛 智 力  住不退轉 地  梵 語 阿鞞跋致   便 能 以 
ZH_X35_0652_008:0303a09	己之所利。救度解脫一切眾生。深慈重悲。亦何有	008	己 之 所 利  救 度 解 脫 一 切 眾 生  深 慈 重 悲  亦 何 有 
ZH_X35_0652_008:0303a10	盡。如佛又言。一切眾生。乃至二乘。不信有佛果。皆	008	盡  如 佛 又 言  一 切 眾 生  乃 至 二 乘  不 信 有 佛 果  皆 
ZH_X35_0652_008:0303a11	謂之斷善根闡提。菩薩深信有佛法。不見有大乘	008	謂 之 斷 善 根 闡 提  菩 薩 深 信 有 佛 法  不 見 有 大 乘 
ZH_X35_0652_008:0303a12	小乘。佛與眾生。同一法性。乃謂之善根闡提。葢闡	008	小 乘  佛 與 眾 生  同 一 法 性  乃 謂 之 善 根 闡 提  葢 闡 
ZH_X35_0652_008:0303a13	提者。猶言凡夫也。如摩訶薩。此云。大道心眾生。又	008	提 者  猶 言 凡 夫 也  如 摩 訶 薩  此 云  大 道 心 眾 生  又 
ZH_X35_0652_008:0303a14	云。大心凡天義同。	008	云  大 心 凡 天 義 同  
ZH_X35_0652_008:0303a15	大力菩薩言。如是之人。應不持戒。於彼沙門。應不敬	008	大力菩薩 言  如 是 之 人  應 不 持 戒  於 彼 沙 門  應 不 敬 
ZH_X35_0652_008:0303a16	仰。	008	仰  
ZH_X35_0652_008:0303a17	此揀問後世之疑慢。	008	此 揀 問 後 世 之 疑 慢  
ZH_X35_0652_008:0303a18	佛言。為說戒者。不善慢故。海波浪故。如彼心地。八識	008	佛 言  為 說 戒 者  不 善 慢 故  海 波 浪 故  如 彼 心 地  八 識 
ZH_X35_0652_008:0303a19	海澄。九識流淨。風不能動。波浪不起。戒性等空。持者	008	海 澄  九 識 流 淨  風 不 能 動  波 浪 不 起  戒 性 等 空  持 者 
ZH_X35_0652_008:0303a20	迷倒。如彼之人。七六不生。諸集滅定。不離三佛。而發	008	迷 倒  如 彼 之 人  七 六 不 生  諸 集 滅 定  不 離 三 佛  而 發 
ZH_X35_0652_008:0303a21	菩提。三無相中。順心玄入。深敬三寶。不失威儀。於彼	008	菩 提  三 無 相 中  順 心 玄 入  深 敬 三 寶  不 失 威 儀  於 彼 
ZH_X35_0652_008:0303a22	沙門。不無恭敬。	008	沙 門  不 無 恭 敬  
ZH_X35_0652_008:0303a23	此破其疑慢而發明智行也。言諸佛說戒者。為令	008	此 破 其 疑 慢 而 發 明 智 行 也  言 諸 佛 說 戒 者  為 令 
ZH_X35_0652_008:0303a24	眾生捨不善而生善。捨慢而生敬故。又以眾生識	008	眾 生 捨 不 善 而 生 善  捨 慢 而 生 敬 故  又 以 眾 生 識 
ZH_X35_0652_008:0303b01	海中。波浪洶湧。故以戒珠而為止之也。如依教而	008	海 中  波 浪 洶 湧  故 以 戒 珠 而 為 止 之 也  如 依 教 而 
ZH_X35_0652_008:0303b02	修。依法而住者。則彼之心地中。已得空如無相之	008	修  依 法 而 住 者  則 彼 之 心 地 中  已 得 空 如 無 相 之 
ZH_X35_0652_008:0303b03	性體。其八識海中。自然浪靜風恬。澄渟一色。凡一	008	性 體  其 八 識 海 中  自 然 浪 靜 風 恬  澄 渟 一 色  凡 一 
ZH_X35_0652_008:0303b04	行一動。一語一默。皆從九識真性體中。流出白淨	008	行 一 動  一 語 一 默  皆 從 九 識 真 性 體 中  流 出 白 淨 
ZH_X35_0652_008:0303b05	之法。此乃一切境風。如利(得可意事)衰(失可意事)毀(不現誹撥)譽	008	之 法  此 乃 一 切 境 風  如 利  得 可 意 事  衰  失 可 意 事  毀  不 現 誹 撥  譽 
ZH_X35_0652_008:0303b06	(不現讚美)。稱(現前讚美)譏(現前誹撥)苦(逼惱身心)樂(適悅身心)等。所不能動。	008	 不 現 讚 美   稱  現 前 讚 美  譏  現 前 誹 撥  苦  逼 惱 身 心  樂  適 悅 身 心  等  所 不 能 動  
ZH_X35_0652_008:0303b07	而意識中狂波逆浪。決然不起。夫如是。則戒體清	008	而 意 識 中 狂 波 逆 浪  決 然 不 起  夫 如 是  則 戒 體 清 
ZH_X35_0652_008:0303b08	淨。其性等於虗空。若言有戒之可持。皆眾生自迷	008	淨  其 性 等 於 虗 空  若 言 有 戒 之 可 持  皆 眾 生 自 迷 
ZH_X35_0652_008:0303b09	而生顛倒。葢無有所犯。又何有所持耶。如彼之依	008	而 生 顛 倒  葢 無 有 所 犯  又 何 有 所 持 耶  如 彼 之 依 
ZH_X35_0652_008:0303b10	教法修行者。其七識與六識之俱生我法二執。決	008	教 法 修 行 者  其 七 識 與 六 識 之 俱 生 我 法 二 執  決 
ZH_X35_0652_008:0303b11	定不生。葢不生者。以七六皆緣有漏心。相見二分。	008	定 不 生  葢 不 生 者  以 七 六 皆 緣 有 漏 心  相 見 二 分  
ZH_X35_0652_008:0303b12	相見。皆從八識所變。又相從見生。即前五色根。亦	008	相 見  皆 從 八 識 所 變  又 相 從 見 生  即 前 五 色 根  亦 
ZH_X35_0652_008:0303b13	是第八相分。第七。恒執第八見分。第六相引而生。	008	是 第 八 相 分  第 七  恒 執 第 八 見 分  第 六 相 引 而 生  
ZH_X35_0652_008:0303b14	故第八。以七六生滅不停為相分。而七六所知所	008	故 第 八  以 七 六 生 滅 不 停 為 相 分  而 七 六 所 知 所 
ZH_X35_0652_008:0303b15	見。即第八見分。世間出世。所有萬法。不出此二。攝	008	見  即 第 八 見 分  世 間 出 世  所 有 萬 法  不 出 此 二  攝 
ZH_X35_0652_008:0303b16	盡無遺。若盡此相見二分。即是真識之性體。故曰	008	盡 無 遺  若 盡 此 相 見 二 分  即 是 真 識 之 性 體  故 曰 
ZH_X35_0652_008:0303b17	七六不生。有者以緣塵分別。為見分。山河大地無	008	七 六 不 生  有 者 以 緣 塵 分 別  為 見 分  山 河 大 地 無 
ZH_X35_0652_008:0303b18	知色相為相分。見分為心。相分為境者。反覺贅疣	008	知 色 相 為 相 分  見 分 為 心  相 分 為 境 者  反 覺 贅 疣 
ZH_X35_0652_008:0303b19	矣。然既已七六不生。則諸法所集。皆入於滅定。至	008	矣  然 既 已 七 六 不 生  則 諸 法 所 集  皆 入 於 滅 定  至 
ZH_X35_0652_008:0303b20	此。而又能以本誓願力。畢竟不離法報化身之三	008	此  而 又 能 以 本 誓 願 力  畢 竟 不 離 法 報 化 身 之 三 
ZH_X35_0652_008:0303b21	佛。發菩提心。又雖得於空相亦空。空空亦空。所空	008	佛  發菩提心  又 雖 得 於 空 相 亦 空  空 空 亦 空  所 空 
ZH_X35_0652_008:0303b22	亦空。如是三無相中。順自心之理。玄玅深入。抑且	008	亦 空  如 是 三 無 相 中  順 自 心 之 理  玄 玅 深 入  抑 且 
ZH_X35_0652_008:0303b23	深敬三寶。弗違自心。不失威儀。為世師範。故於沙	008	深 敬 三 寶  弗 違 自 心  不 失 威 儀  為 世 師 範  故 於 沙 
ZH_X35_0652_008:0303b24	門。決定不無恭敬之心者也。後地藏菩薩。又收此	008	門  決 定 不 無 恭 敬 之 心 者 也  後 地 藏 菩 薩  又 收 此 
ZH_X35_0652_008:0303c01	中七六不生之義。	008	中 七 六 不 生 之 義  
ZH_X35_0652_008:0303c02	菩薩。彼仁者。不住世間。動不動法。入三空聚。滅三有	008	菩 薩  彼 仁 者  不 住 世 間  動 不 動 法  入 三 空 聚  滅 三 有 
ZH_X35_0652_008:0303c03	心。	008	心  
ZH_X35_0652_008:0303c04	此結明入實際自在之智用。然特稱為仁者。葢直	008	此 結 明 入 實 際 自 在 之 智 用  然 特 稱 為 仁 者  葢 直 
ZH_X35_0652_008:0303c05	從性體上立名。性體之用有五。若從法上見。名之	008	從 性 體 上 立 名  性 體 之 用 有 五  若 從 法 上 見  名 之 
ZH_X35_0652_008:0303c06	曰道。從行上立。稱之曰德。今從體上發明。則謂之	008	曰 道  從 行 上 立  稱 之 曰 德  今 從 體 上 發 明  則 謂 之 
ZH_X35_0652_008:0303c07	仁。又從理上說。便是義。從用上顯。便是智。又仁者。	008	仁  又 從 理 上 說  便 是 義  從 用 上 顯  便 是 智  又 仁 者  
ZH_X35_0652_008:0303c08	取之以象也。如果核中之仁。兩瓣合尖處。有孼在。	008	取 之 以 象 也  如 果 核 中 之 仁  兩 瓣 合 尖 處  有 孼 在  
ZH_X35_0652_008:0303c09	此一點櫱。最微最細。當善保育。勿令有損。則能發	008	此 一 點 櫱  最 微 最 細  當 善 保 育  勿 令 有 損  則 能 發 
ZH_X35_0652_008:0303c10	生長養。性體亦然。今此六七已不生。八五亦寂滅。	008	生 長 養  性 體 亦 然  今 此 六 七 已 不 生  八 五 亦 寂 滅  
ZH_X35_0652_008:0303c11	真性圓明。全體具在。正如核中之仁。以故稱為仁	008	真 性 圓 明  全 體 具 在  正 如 核 中 之 仁  以 故 稱 為 仁 
ZH_X35_0652_008:0303c12	者。非仁者。則不能入於實際。然今入於實際。則決	008	者  非 仁 者  則 不 能 入 於 實 際  然 今 入 於 實 際  則 決 
ZH_X35_0652_008:0303c13	不住世間動不動法。此即觀音耳根圓通。所謂入	008	不 住 世 間 動 不 動 法  此 即 觀 音 耳 根 圓 通  所 謂 入 
ZH_X35_0652_008:0303c14	流亡所。所入既寂。動靜二相。了然不生之義同也。	008	流 亡 所  所 入 既 寂  動 靜 二 相  了 然 不 生 之 義 同 也  
ZH_X35_0652_008:0303c15	三空。即前空相亦空。空空亦空。所空亦空。亦與覺	008	三 空  即 前 空 相 亦 空  空 空 亦 空  所 空 亦 空  亦 與 覺 
ZH_X35_0652_008:0303c16	所覺空。空覺極圓。空所空滅之義同也。三有。即欲	008	所 覺 空  空 覺 極 圓  空 所 空 滅 之 義 同 也  三 有  即 欲 
ZH_X35_0652_008:0303c17	有。色有。無色有。此言三界依正二報。皆因屬有漏。	008	有  色 有  無 色 有  此 言 三 界 依 正 二 報  皆 因 屬 有 漏  
ZH_X35_0652_008:0303c18	果屬有為。故所得正報。即眾生五陰身所感依報。	008	果 屬 有 為  故 所 得 正 報  即 眾 生 五 陰 身 所 感 依 報  
ZH_X35_0652_008:0303c19	即眾生所居土也。又經云。如來為破三有眾生而	008	即 眾 生 所 居 土 也  又 經 云  如 來 為 破 三 有 眾 生 而 
ZH_X35_0652_008:0303c20	出世。又云。為破外道。計梵王為生物之主。又計無	008	出 世  又 云  為 破 外 道  計 梵 王 為 生 物 之 主  又 計 無 
ZH_X35_0652_008:0303c21	想天。以無心為涅槃。又計五那含。為真解脫故也。	008	想 天  以 無 心 為 涅 槃  又 計 五 那 含  為 真 解 脫 故 也  
ZH_X35_0652_008:0303c22	按梵王。即初禪大梵天王。為世界主。劫初先生。劫	008	按 梵 王  即 初 禪 大 梵 天 王  為 世 界 主  劫 初 先 生  劫 
ZH_X35_0652_008:0303c23	盡後滅。無想天。心想不生。故名無想。乃外道所居。	008	盡 後 滅  無 想 天  心 想 不 生  故 名 無 想  乃 外 道 所 居  
ZH_X35_0652_008:0303c24	五那含天。是三果阿那含居處。又名五不還天。此	008	五 那 含 天  是 三 果 阿 那 含 居 處  又 名 五 不 還 天  此 
ZH_X35_0652_008:0304a01	無想。與五那含。俱在四禪天之上。今云。入菩薩之	008	無 想  與 五 那 含  俱 在 四 禪 天 之 上  今 云  入 菩 薩 之 
ZH_X35_0652_008:0304a02	三空聚。滅眾生三有之心者。正是九地中。得無礙	008	三 空 聚  滅 眾 生 三 有 之 心 者  正 是 九 地 中  得 無 礙 
ZH_X35_0652_008:0304a03	智。入實際之能事也。	008	智  入 實 際 之 能 事 也  
ZH_X35_0652_008:0304a04	大力菩薩言。彼仁者果滿。於足德佛。如來藏佛。形像	008	大力菩薩 言  彼 仁 者 果 滿  於 足 德 佛  如 來 藏 佛  形 像 
ZH_X35_0652_008:0304a05	佛。如是佛所。而發菩提心。入三聚戒。不住其相。滅三	008	佛  如 是 佛 所  而 發菩提心  入 三 聚 戒  不 住 其 相  滅 三 
ZH_X35_0652_008:0304a06	有心。不居寂地。不捨可眾。入不調地。不可思議。	008	有 心  不 居 寂 地  不 捨 可 眾  入 不 調 地  不可思議  
ZH_X35_0652_008:0304a07	此歎美頓超果滿。釋成佛意。謂如佛所言。彼仁者。	008	此 歎 美 頓 超 果 滿  釋 成 佛 意  謂 如 佛 所 言  彼 仁 者  
ZH_X35_0652_008:0304a08	欲得玅覺果滿。但於具足萬德之報身。與如來藏	008	欲 得 玅 覺 果 滿  但 於 具 足 萬 德 之 報 身  與 如 來 藏 
ZH_X35_0652_008:0304a09	海之法身。及形像應化之身。如是三佛所發心。便	008	海 之 法 身  及 形 像 應 化 之 身  如 是 三 佛 所 發 心  便 
ZH_X35_0652_008:0304a10	入於三聚戒中。攝於律儀。攝於善法。饒益眾生。而	008	入 於 三 聚 戒 中  攝 於 律 儀  攝 於 善 法  饒 益 眾 生  而 
ZH_X35_0652_008:0304a11	又能不住其相。滅三有之心。又不居於寂滅之地。	008	又 能 不 住 其 相  滅 三 有 之 心  又 不 居 於 寂 滅 之 地  
ZH_X35_0652_008:0304a12	且能隨機誨誘。不捨可化之眾生。而入於阿羅漢	008	且 能 隨 機 誨 誘  不 捨 可 化 之 眾 生  而 入 於 阿 羅 漢 
ZH_X35_0652_008:0304a13	不調之地。真乃不可思議。文殊般若經云。漏盡阿	008	不 調 之 地  真 乃 不可思議  文 殊 般 若 經 云  漏 盡 阿 
ZH_X35_0652_008:0304a14	羅漢。是名不調。以諸結已盡。更無所調故。然大力	008	羅 漢  是 名 不 調  以 諸 結 已 盡  更 無 所 調 故  然 大 力 
ZH_X35_0652_008:0304a15	菩薩。作是語已。何故舍利弗忍俊不禁。即起說偈。	008	菩 薩  作是語已  何 故 舍 利 弗 忍 俊 不 禁  即 起 說 偈  
ZH_X35_0652_008:0304a16	葢以大力菩薩。從前所得四無礙善巧智。又得諸	008	葢 以 大力菩薩  從 前 所 得 四 無 礙 善 巧 智  又 得 諸 
ZH_X35_0652_008:0304a17	佛所與無量法門。直下即已入佛境界。具足十力。	008	佛 所 與 無 量 法 門  直 下 即 已 入 佛 境 界  具 足 十 力  
ZH_X35_0652_008:0304a18	而墮於佛數矣。但第九善慧地。即是大智菩薩所	008	而 墮 於 佛 數 矣  但 第 九 善 慧 地  即 是 大 智 菩 薩 所 
ZH_X35_0652_008:0304a19	行處。非別有所證。而得滿地。況舍利弗。於法華會	008	行 處  非 別 有 所 證  而 得 滿 地  況 舍 利 弗  於 法 華 會 
ZH_X35_0652_008:0304a20	上。已得受記作佛。直以大智自任。故當機不讓耳。	008	上  已 得 受 記 作 佛  直 以 大 智 自 任  故 當 機 不 讓 耳  
ZH_X35_0652_008:0304a21	爾時舍利弗。從座而起。前說偈言。	008	爾 時 舍 利 弗  從座而起  前 說 偈 言  
ZH_X35_0652_008:0304a22	此序發起之儀。只顯一前字。以明直趣無上菩提	008	此 序 發 起 之 儀  只 顯 一 前 字  以 明 直 趣 無上菩提 
ZH_X35_0652_008:0304a23	也。	008	也  
ZH_X35_0652_008:0304a24	具足般若海。不住涅槃城。如彼玅蓮華。高原非所出。	008	具 足 般 若 海  不住涅槃 城  如 彼 玅 蓮 華  高 原 非 所 出  
ZH_X35_0652_008:0304b01	此先明具智之玅。言菩薩具足此般若智海。又不	008	此 先 明 具 智 之 玅  言 菩 薩 具 足 此 般 若 智 海  又 不 
ZH_X35_0652_008:0304b02	應住於寂滅。葢般若實從眾生中生。如玅蓮華而	008	應 住 於 寂 滅  葢 般 若 實 從 眾 生 中 生  如 玅 蓮 華 而 
ZH_X35_0652_008:0304b03	產於淤泥之中。若高原淨地。本非其所出矣。	008	產 於 淤 泥 之 中  若 高 原 淨 地  本 非 其 所 出 矣  
ZH_X35_0652_008:0304b04	諸佛無量劫。不捨諸煩惱。度世然後得。如泥華所出。	008	諸 佛 無 量 劫  不 捨 諸 煩 惱  度 世 然 後 得  如 泥 華 所 出  
ZH_X35_0652_008:0304b05	此明得法之難。言佛於無量劫。不捨煩惱。度脫世	008	此 明 得 法 之 難  言 佛 於 無 量 劫  不 捨 煩 惱  度 脫 世 
ZH_X35_0652_008:0304b06	間眾生。然後乃得此智慧。正如淤泥中蓮華之所	008	間 眾 生  然 後 乃 得 此 智 慧  正 如 淤 泥 中 蓮 華 之 所 
ZH_X35_0652_008:0304b07	出也。	008	出 也  
ZH_X35_0652_008:0304b08	如彼六行地。菩薩之所修。如彼三空聚。菩提之真道。	008	如 彼 六 行 地  菩 薩 之 所 修  如 彼 三 空 聚  菩 提 之 真 道  
ZH_X35_0652_008:0304b09	此明修證之要。六行。為菩薩所修之行。三空。乃菩	008	此 明 修 證 之 要  六 行  為 菩 薩 所 修 之 行  三 空  乃 菩 
ZH_X35_0652_008:0304b10	薩所證之真菩提道也。	008	薩 所 證 之 真 菩 提 道 也  
ZH_X35_0652_008:0304b11	我今住不住。如佛之所說。來所還復來。具足然後出。	008	我 今 住 不 住  如 佛 之 所 說  來 所 還 復 來  具 足 然 後 出  
ZH_X35_0652_008:0304b12	此發利生之願。言我今誓住生死道中以利生。不	008	此 發 利 生 之 願  言 我 今 誓 住 生 死 道 中 以 利 生  不 
ZH_X35_0652_008:0304b13	求自住於寂滅。葢菩薩隨順大悲。而常居生死。隨	008	求 自 住 於 寂 滅  葢 菩 薩 隨 順 大 悲  而 常 居 生 死  隨 
ZH_X35_0652_008:0304b14	順理智。而生死恒真。雖厭而不離。雖居而無著。誠	008	順 理 智  而 生 死 恒 真  雖 厭 而 不 離  雖 居 而 無 著  誠 
ZH_X35_0652_008:0304b15	如佛之所說利生之法。吾當以之化導。然非止於	008	如 佛 之 所 說 利 生 之 法  吾 當 以 之 化 導  然 非 止 於 
ZH_X35_0652_008:0304b16	一生。而來此所。將生生還復來此。必令眾生具足	008	一 生  而 來 此 所  將 生 生 還 復 來 此  必 令 眾 生 具 足 
ZH_X35_0652_008:0304b17	此般若海。然後吾乃出離於生死中也。	008	此 般 若 海  然 後 吾 乃 出 離於生死 中 也  
ZH_X35_0652_008:0304b18	復令諸眾生。如我一無二。前來後來者。悉令登正覺。	008	復 令 諸 眾 生  如 我 一 無 二  前 來 後 來 者  悉 令 登 正 覺  
ZH_X35_0652_008:0304b19	此明願力之弘。言眾生雖具智慧。復當令彼同於	008	此 明 願 力 之 弘  言 眾 生 雖 具 智 慧  復 當 令 彼 同 於 
ZH_X35_0652_008:0304b20	此願。如我一般。而無有二。俾前來與後來者。悉令	008	此 願  如 我 一 般  而 無 有 二  俾 前 來 與 後 來 者  悉 令 
ZH_X35_0652_008:0304b21	登於正覺第一地而後已。	008	登 於 正 覺 第 一 地 而 後 已  
ZH_X35_0652_008:0304b22	爾時佛告舍利弗言。不可思議。汝當於後成菩提道。	008	爾 時 佛 告 舍 利 弗 言  不可思議  汝 當 於 後 成 菩 提 道  
ZH_X35_0652_008:0304b23	無量眾生。超生死海。	008	無 量 眾 生  超 生 死 海  
ZH_X35_0652_008:0304b24	此特印記其誓願成就。告者。祝詞也。又示也。然舍	008	此 特 印 記 其 誓 願 成 就  告 者  祝 詞 也  又 示 也  然 舍 
ZH_X35_0652_008:0304c01	利弗在法華會上。祇云安住實智中。我定當作佛。	008	利 弗 在 法 華 會 上  祇 云 安 住 實 智 中  我 定 當 作 佛  
ZH_X35_0652_008:0304c02	故佛乃與其華光佛之記。然授記聲聞作佛。為欲	008	故 佛 乃 與 其 華 光 佛 之 記  然 授 記 聲 聞 作 佛  為 欲 
ZH_X35_0652_008:0304c03	策進入無餘涅槃故。為欲誘進行菩薩行故。今舍	008	策 進 入無餘涅槃 故  為 欲 誘 進 行 菩 薩 行 故  今 舍 
ZH_X35_0652_008:0304c04	利弗。又發如是大願。佛復示無量眾生。超生死海	008	利 弗  又 發 如 是 大 願  佛 復 示 無 量 眾 生  超 生 死 海 
ZH_X35_0652_008:0304c05	之祝詞也。	008	之 祝 詞 也  
ZH_X35_0652_008:0304c06	爾時大眾。皆悟菩提。諸小眾等。入五空海。	008	爾 時 大 眾  皆 悟 菩 提  諸 小 眾 等  入 五 空 海  
ZH_X35_0652_008:0304c07	此結同聞悟入之益。言當時雖有大小二乘之眾。	008	此 結 同 聞 悟 入 之 益  言 當 時 雖 有 大 小 二 乘 之 眾  
ZH_X35_0652_008:0304c08	而皆得融會於一乘矣。所云菩提有五。一小乘菩	008	而 皆 得 融 會 於 一 乘 矣  所 云 菩 提 有 五  一 小 乘 菩 
ZH_X35_0652_008:0304c09	提。二二乘菩提。三權教空行菩提。四一乘菩薩十	008	提  二 二 乘 菩 提  三 權 教 空 行 菩 提  四 一 乘 菩 薩 十 
ZH_X35_0652_008:0304c10	波羅蜜菩提。五佛果智慧菩提。然五空。乃入實際	008	波 羅 蜜 菩 提  五 佛 果 智 慧 菩 提  然 五 空  乃 入 實 際 
ZH_X35_0652_008:0304c11	之原始。菩提。為入實際之要終也。	008	之 原 始  菩 提  為 入 實 際 之 要 終 也  
ZH_X35_0652_008:0304c13	音釋	008	音 釋 
ZH_X35_0652_008:0304c14	愨(音却。與慤同。誠也)。璽(音徙)。技(上去二聲。方術也)。藝(音詣。凡九流百工業皆曰藝)。涯	008	愨  音 却  與 慤 同  誠 也   璽  音 徙   技  上 去 二 聲  方 術 也   藝  音 詣  凡 九 流 百 工 業 皆 曰 藝   涯 
ZH_X35_0652_008:0304c15	(水際曰涯)。崖(山邊)。瀝(音力。點滿曰瀝。水將盡而餘滴也)。駭(音蟹。驚也)。潑(潘入聲。散水曰潑)。	008	 水 際 曰 涯   崖  山 邊   瀝  音 力  點 滿 曰 瀝  水 將 盡 而 餘 滴 也   駭  音 蟹  驚 也   潑  潘 入 聲  散 水 曰 潑   
ZH_X35_0652_008:0304c16	轆(音六。轉換不定也)。惛(音昏。心不明也)。鞞(音皮)。恬(音甜。閒靜也)。渟(音廷。水止曰渟)。誹	008	轆  音 六  轉 換 不 定 也   惛  音 昏  心 不 明 也   鞞  音 皮   恬  音 甜  閒 靜 也   渟  音 廷  水 止 曰 渟   誹 
ZH_X35_0652_008:0304c17	(音非。誹撥謂言行不然也)。贅(追去聲)。疣(音由瘤也)。範(音范。模範)。櫱(音孽。萌櫱)。淤(音迂澤中	008	 音 非  誹 撥 謂 言 行 不 然 也   贅  追 去 聲   疣  音 由 瘤 也   範  音 范  模 範   櫱  音 孽  萌 櫱   淤  音 迂 澤 中 
ZH_X35_0652_008:0304c18	穢泥)。	008	穢 泥   
ZH_X35_0652_008:0304c20	金剛三昧經通宗記卷第八	008	金 剛 三 昧 經 通 宗 記 卷 第 八 
