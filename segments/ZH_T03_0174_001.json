[
  {
    "segmentnr":"ZH_T03_0174_001:0436b03_0",
    "original":"佛說菩薩睒子經",
    "folio":1,
    "stemmed":"佛 說 菩 薩 睒 子 經 "
  },
  {
    "segmentnr":"ZH_T03_0174_001:0436b05_0",
    "original":"安公錄中闕譯今附西晉錄",
    "folio":1,
    "stemmed":"安 公 錄 中 闕 譯 今 附 西 晉 錄 "
  },
  {
    "segmentnr":"ZH_T03_0174_001:0436b06_0",
    "original":"聞如是：一時佛在比羅勒國，與千二百五十",
    "folio":1,
    "stemmed":"聞 如 是  一 時 佛 在 比 羅 勒 國  與 千二百五十 "
  },
  {
    "segmentnr":"ZH_T03_0174_001:0436b08_13",
    "original":"比丘，及眾菩薩、國王、大臣、人民、長者、居士、清信士女，不可稱計，一時來會。",
    "folio":1,
    "stemmed":"比 丘  及 眾 菩 薩  國 王  大 臣  人 民  長 者  居 士  清 信 士 女  不可稱計  一 時 來 會  "
  },
  {
    "segmentnr":"ZH_T03_0174_001:0436b08_19",
    "original":"佛告諸比丘：",
    "folio":1,
    "stemmed":"佛 告 諸 比 丘  "
  },
  {
    "segmentnr":"ZH_T03_0174_001:0436b11_8",
    "original":"「皆悉寂靜定意聽，我前世初求得菩薩道時，戒行普具，精進一心，修集智慧，行於善權，功德累積，不可稱說。",
    "folio":1,
    "stemmed":" 皆 悉 寂 靜 定 意 聽  我 前 世 初 求 得 菩 薩 道 時  戒 行 普 具  精 進 一 心  修 集 智 慧  行 於 善 權  功 德 累 積  不 可 稱 說  "
  },
  {
    "segmentnr":"ZH_T03_0174_001:0436b12_9",
    "original":"諸天、釋梵、天龍、鬼神、帝王、人民，無能行者。",
    "folio":1,
    "stemmed":"諸 天  釋 梵  天 龍  鬼 神  帝 王  人 民  無 能 行 者  "
  },
  {
    "segmentnr":"ZH_T03_0174_001:0436b13_7",
    "original":"」阿難聞佛言，更整衣服，長跪叉手，白佛言：",
    "folio":1,
    "stemmed":" 阿 難 聞 佛 言  更 整 衣 服  長 跪 叉 手  白 佛 言  "
  },
  {
    "segmentnr":"ZH_T03_0174_001:0436b13_13",
    "original":"「願欲聞之。",
    "folio":1,
    "stemmed":" 願 欲 聞 之  "
  },
  {
    "segmentnr":"ZH_T03_0174_001:0436b14_4",
    "original":"」佛告阿難：",
    "folio":1,
    "stemmed":" 佛 告 阿 難  "
  },
  {
    "segmentnr":"ZH_T03_0174_001:0436b16_9",
    "original":"「乃往過去無數世，時有菩薩名曰一切妙，仁慈惠施，救濟群生，常行四等心，度世危厄，愍育苦人。",
    "folio":1,
    "stemmed":" 乃往過去 無 數 世  時 有 菩 薩 名 曰 一 切 妙  仁 慈 惠 施  救 濟 群 生  常 行 四 等 心  度 世 危 厄  愍 育 苦 人  "
  },
  {
    "segmentnr":"ZH_T03_0174_001:0436b20_5",
    "original":"時於兜術天上教授天人，常以晝夜各三時定意，思惟三界——照觀十方天下人民善惡之道，知有孝順父母、奉敬三尊、恭順師長、修諸功德者——常以天眼遍察五道。",
    "folio":1,
    "stemmed":"時 於 兜 術 天 上 教 授 天 人  常 以 晝 夜 各 三 時 定 意  思 惟 三 界   照 觀 十 方 天 下 人 民 善 惡 之 道  知 有 孝順父母  奉 敬 三 尊  恭 順 師 長  修諸功德 者   常 以 天 眼 遍 察 五 道  "
  },
  {
    "segmentnr":"ZH_T03_0174_001:0436b22_11",
    "original":"時有迦夷國中有一長者，孤無兒子，夫妻兩目皆盲，心願入山，求無上慧，修清淨志，信樂空閑。",
    "folio":1,
    "stemmed":"時 有 迦 夷 國 中 有 一 長 者  孤 無 兒 子  夫 妻 兩 目 皆 盲  心 願 入 山  求 無 上 慧  修 清 淨 志  信 樂 空 閑  "
  },
  {
    "segmentnr":"ZH_T03_0174_001:0436b22_16",
    "original":"菩薩念言：",
    "folio":1,
    "stemmed":"菩 薩 念 言  "
  },
  {
    "segmentnr":"ZH_T03_0174_001:0436b24_14",
    "original":"『此人發意所學微妙，而兩目無所見，若入山中者，或墮溝坑、或逢毒蟲，所見枉害。",
    "folio":1,
    "stemmed":" 此 人 發 意 所 學 微 妙  而 兩 目 無 所 見  若 入 山 中 者  或 墮 溝 坑  或 逢 毒 蟲  所 見 枉 害  "
  },
  {
    "segmentnr":"ZH_T03_0174_001:0436b25_13",
    "original":"若我壽終，為其作子，供養父母，終其年壽。",
    "folio":1,
    "stemmed":"若 我 壽 終  為 其 作 子  供 養 父 母  終 其 年 壽  "
  },
  {
    "segmentnr":"ZH_T03_0174_001:0436b26_18",
    "original":"』「於是菩薩壽盡，即下生為盲父母家作子。",
    "folio":1,
    "stemmed":"  於 是 菩 薩 壽 盡  即 下 生 為 盲 父 母 家 作 子  "
  },
  {
    "segmentnr":"ZH_T03_0174_001:0436b27_8",
    "original":"父母歡喜，甚愛重之。",
    "folio":1,
    "stemmed":"父 母 歡 喜  甚 愛 重 之  "
  },
  {
    "segmentnr":"ZH_T03_0174_001:0436b28_8",
    "original":"本發大意欲行入山，以生子故，便留樂世間。",
    "folio":1,
    "stemmed":"本 發 大 意 欲 行 入 山  以 生 子 故  便 留 樂 世 間  "
  },
  {
    "segmentnr":"ZH_T03_0174_001:0436b28_18",
    "original":"子年七歲，號字曰睒。",
    "folio":1,
    "stemmed":"子 年 七 歲  號 字 曰 睒  "
  },
  {
    "segmentnr":"ZH_T03_0174_001:0436c02_9",
    "original":"睒至孝仁慈，奉行十善，不殺、不盜、不婬、不欺誑、不飲酒、不妄言、不綺語、不嫉妬、不呪詛、信道不疑，晝夜精進。",
    "folio":1,
    "stemmed":"睒 至 孝 仁 慈  奉 行 十 善  不 殺  不 盜  不 婬  不 欺 誑  不 飲 酒  不 妄 言  不 綺 語  不 嫉 妬  不 呪 詛  信 道 不 疑  晝 夜 精 進  "
  },
  {
    "segmentnr":"ZH_T03_0174_001:0436c03_16",
    "original":"奉事父母如人事天，言常含笑不傷人意，行則應法不妄傾邪。",
    "folio":1,
    "stemmed":"奉 事 父 母 如 人 事 天  言 常 含 笑 不 傷 人 意  行 則 應 法 不 妄 傾 邪  "
  },
  {
    "segmentnr":"ZH_T03_0174_001:0436c04_8",
    "original":"父母喜悅，無復憂愁。",
    "folio":1,
    "stemmed":"父 母 喜 悅  無 復 憂 愁  "
  },
  {
    "segmentnr":"ZH_T03_0174_001:0436c05_2",
    "original":"年過十歲，睒長跪白父母言：",
    "folio":1,
    "stemmed":"年 過 十 歲  睒 長 跪 白 父 母 言  "
  },
  {
    "segmentnr":"ZH_T03_0174_001:0436c06_2",
    "original":"『本發大意欲入深山，求志空寂無上正真。",
    "folio":1,
    "stemmed":" 本 發 大 意 欲 入 深 山  求 志 空 寂 無 上 正 真  "
  },
  {
    "segmentnr":"ZH_T03_0174_001:0436c06_11",
    "original":"豈以子故而絕本願？",
    "folio":1,
    "stemmed":"豈 以 子 故 而 絕 本 願  "
  },
  {
    "segmentnr":"ZH_T03_0174_001:0436c07_10",
    "original":"人在世間無常百變，命非金石對至無期。",
    "folio":1,
    "stemmed":"人 在 世 間 無 常 百 變  命 非 金 石 對 至 無 期  "
  },
  {
    "segmentnr":"ZH_T03_0174_001:0436c08_6",
    "original":"願如本意，宜及上時，入山清淨。",
    "folio":1,
    "stemmed":"願 如 本 意  宜 及 上 時  入 山 清 淨  "
  },
  {
    "segmentnr":"ZH_T03_0174_001:0436c09_5",
    "original":"我自尋隨與父母俱，供養隨意不失時節。",
    "folio":1,
    "stemmed":"我 自 尋 隨 與 父 母 俱  供 養 隨 意 不 失 時 節  "
  },
  {
    "segmentnr":"ZH_T03_0174_001:0436c09_12",
    "original":"』父母報睒言：",
    "folio":1,
    "stemmed":" 父 母 報 睒 言  "
  },
  {
    "segmentnr":"ZH_T03_0174_001:0436c10_11",
    "original":"『子之孝順天自知之，不違本誓便共入山。",
    "folio":1,
    "stemmed":" 子 之 孝 順 天 自 知 之  不 違 本 誓 便 共 入 山  "
  },
  {
    "segmentnr":"ZH_T03_0174_001:0436c12_8",
    "original":"』「睒即以家中所有之物，皆施國中諸貧窮者，便與父母俱共入山。",
    "folio":1,
    "stemmed":"  睒 即 以 家 中 所 有 之 物  皆 施 國 中 諸 貧 窮 者  便 與 父 母 俱 共 入 山  "
  },
  {
    "segmentnr":"ZH_T03_0174_001:0436c13_18",
    "original":"睒至山中，以蒲草為父母作屋，施作床蓐，不寒不熱，恒得時宜。",
    "folio":1,
    "stemmed":"睒 至 山 中  以 蒲 草 為 父 母 作 屋  施 作 床 蓐  不 寒 不 熱  恒 得 時 宜  "
  },
  {
    "segmentnr":"ZH_T03_0174_001:0436c16_8",
    "original":"適入山中一年，眾果豐茂，食之香甘，泉水涌出，清而且涼，池中蓮華，五色精明，栴檀雜香，樹木豐茂，倍於常時。",
    "folio":1,
    "stemmed":"適 入 山 中 一 年  眾 果 豐 茂  食 之 香 甘  泉 水 涌 出  清 而 且 涼  池 中 蓮 華  五 色 精 明  栴 檀 雜 香  樹 木 豐 茂  倍 於 常 時  "
  },
  {
    "segmentnr":"ZH_T03_0174_001:0436c17_18",
    "original":"風雨時節，不寒不熱，樹葉相接，以障雨露，蔭覆日光，其下常涼。",
    "folio":1,
    "stemmed":"風 雨 時 節  不 寒 不 熱  樹 葉 相 接  以 障 雨 露  蔭 覆 日 光  其 下 常 涼  "
  },
  {
    "segmentnr":"ZH_T03_0174_001:0436c19_1",
    "original":"飛鳥翔集，奇妙異類，皆作音樂之聲，以娛樂盲父母。",
    "folio":1,
    "stemmed":"飛 鳥 翔 集  奇 妙 異 類  皆 作 音 樂 之 聲  以 娛 樂 盲 父 母  "
  },
  {
    "segmentnr":"ZH_T03_0174_001:0436c20_16",
    "original":"師子、熊羆、虎狼、毒獸，皆自慈心相向，無復相害之意，皆食噉草果，無恐懼之心。",
    "folio":1,
    "stemmed":"師 子  熊 羆  虎 狼  毒 獸  皆 自 慈 心 相 向  無 復 相 害 之 意  皆 食 噉 草 果  無 恐 懼 之 心  "
  },
  {
    "segmentnr":"ZH_T03_0174_001:0436c22_3",
    "original":"麞鹿、熊羆、雜類之獸，皆來附近睒，音聲相和，皆作娛樂之音。",
    "folio":1,
    "stemmed":"麞 鹿  熊 羆  雜 類 之 獸  皆 來 附 近 睒  音 聲 相 和  皆 作 娛 樂 之 音  "
  },
  {
    "segmentnr":"ZH_T03_0174_001:0436c23_14",
    "original":"睒至孝慈心，履地常恐地痛，天神、山神，皆作人形，晝夜慰勞三道人。",
    "folio":1,
    "stemmed":"睒 至 孝 慈 心  履 地 常 恐 地 痛  天 神  山 神  皆 作 人 形  晝 夜 慰 勞 三 道 人  "
  },
  {
    "segmentnr":"ZH_T03_0174_001:0436c24_8",
    "original":"三道人一心定意，無復憂愁。",
    "folio":1,
    "stemmed":"三 道 人 一 心 定 意  無 復 憂 愁  "
  },
  {
    "segmentnr":"ZH_T03_0174_001:0436c25_19",
    "original":"睒常與父母，取百種果蓏，以食父母，恒有盈餘，渴飲泉水，無所乏短。",
    "folio":1,
    "stemmed":"睒 常 與 父 母  取 百 種 果 蓏  以 食 父 母  恒 有 盈 餘  渴 飲 泉 水  無 所 乏 短  "
  },
  {
    "segmentnr":"ZH_T03_0174_001:0436c26_19",
    "original":"父母時渴欲飲，睒著鹿皮之衣，提瓶行取水。",
    "folio":1,
    "stemmed":"父 母 時 渴 欲 飲  睒 著 鹿 皮 之 衣  提 瓶 行 取 水  "
  },
  {
    "segmentnr":"ZH_T03_0174_001:0437a01_15",
    "original":"麋鹿、眾鳥亦復往飲水，不相畏難。",
    "folio":1,
    "stemmed":"麋 鹿  眾 鳥 亦 復 往 飲 水  不 相 畏 難  "
  },
  {
    "segmentnr":"ZH_T03_0174_001:0437a03_6",
    "original":"「時有迦夷國王入山射獵，王遙見水邊有麋鹿，引弓射鹿。",
    "folio":1,
    "stemmed":" 時 有 迦 夷 國 王 入 山 射 獵  王 遙 見 水 邊 有 麋 鹿  引 弓 射 鹿  "
  },
  {
    "segmentnr":"ZH_T03_0174_001:0437a04_6",
    "original":"箭誤中睒胸，睒被毒箭，舉身皆痛，便大呼言：",
    "folio":1,
    "stemmed":"箭 誤 中 睒 胸  睒 被 毒 箭  舉 身 皆 痛  便 大 呼 言  "
  },
  {
    "segmentnr":"ZH_T03_0174_001:0437a04_20",
    "original":"『誰持一毒箭，射殺三道人者？",
    "folio":1,
    "stemmed":" 誰 持 一 毒 箭  射 殺 三 道 人 者  "
  },
  {
    "segmentnr":"ZH_T03_0174_001:0437a05_13",
    "original":"』王聞人聲，即便下馬，往到睒前。",
    "folio":1,
    "stemmed":" 王 聞 人 聲  即 便 下 馬  往 到 睒 前  "
  },
  {
    "segmentnr":"ZH_T03_0174_001:0437a05_18",
    "original":"睒謂王言：",
    "folio":1,
    "stemmed":"睒 謂 王 言  "
  },
  {
    "segmentnr":"ZH_T03_0174_001:0437a06_19",
    "original":"『象坐牙死，犀坐其角、翠為毛故、麞鹿為皮肉故；",
    "folio":1,
    "stemmed":" 象 坐 牙 死  犀 坐 其 角  翠 為 毛 故  麞 鹿 為 皮 肉 故  "
  },
  {
    "segmentnr":"ZH_T03_0174_001:0437a08_4",
    "original":"今我無角、無牙、無毛、皮肉不可噉，我今坐何等罪死耶？",
    "folio":1,
    "stemmed":"今 我 無 角  無 牙  無 毛  皮 肉 不 可 噉  我 今 坐 何 等 罪 死 耶  "
  },
  {
    "segmentnr":"ZH_T03_0174_001:0437a08_10",
    "original":"』王問睒言：",
    "folio":1,
    "stemmed":" 王 問 睒 言  "
  },
  {
    "segmentnr":"ZH_T03_0174_001:0437a08_17",
    "original":"『卿是何等人？",
    "folio":1,
    "stemmed":" 卿 是 何 等 人  "
  },
  {
    "segmentnr":"ZH_T03_0174_001:0437a09_5",
    "original":"被鹿皮衣，與禽獸無異。",
    "folio":1,
    "stemmed":"被 鹿 皮 衣  與 禽 獸 無 異  "
  },
  {
    "segmentnr":"ZH_T03_0174_001:0437a09_9",
    "original":"』睒言：",
    "folio":1,
    "stemmed":" 睒 言  "
  },
  {
    "segmentnr":"ZH_T03_0174_001:0437a11_13",
    "original":"『我是王國中人，與盲父母俱來入山中，學道二十餘年，未曾為虎狼、毒蟲所見害，今便為王所射殺。",
    "folio":1,
    "stemmed":" 我 是 王 國 中 人  與 盲 父 母 俱 來 入 山 中  學 道 二 十 餘 年  未 曾 為 虎 狼  毒 蟲 所 見 害  今 便 為 王 所 射 殺  "
  },
  {
    "segmentnr":"ZH_T03_0174_001:0437a13_16",
    "original":"』登爾之時，山中大風暴起，吹折樹木，百鳥悲鳴，師子、熊羆、走獸之輩，皆大號呼，動一山中；",
    "folio":1,
    "stemmed":" 登 爾 之 時  山 中 大 風 暴 起  吹 折 樹 木  百 鳥 悲 鳴  師 子  熊 羆  走 獸 之 輩  皆 大 號 呼  動 一 山 中  "
  },
  {
    "segmentnr":"ZH_T03_0174_001:0437a14_14",
    "original":"日無精光、流泉為竭、眾華萎死、雷電動地。",
    "folio":1,
    "stemmed":"日 無 精 光  流 泉 為 竭  眾 華 萎 死  雷 電 動 地  "
  },
  {
    "segmentnr":"ZH_T03_0174_001:0437a15_6",
    "original":"時盲父母驚起，自相謂言：",
    "folio":1,
    "stemmed":"時 盲 父 母 驚 起  自 相 謂 言  "
  },
  {
    "segmentnr":"ZH_T03_0174_001:0437a16_6",
    "original":"『睒行取水，經久不還，將無為虎狼、毒蟲所害？",
    "folio":1,
    "stemmed":" 睒 行 取 水  經 久 不 還  將 無 為 虎 狼  毒 蟲 所 害  "
  },
  {
    "segmentnr":"ZH_T03_0174_001:0437a16_21",
    "original":"禽獸悲鳴，音聲號呼，不如常時。",
    "folio":1,
    "stemmed":"禽 獸 悲 鳴  音 聲 號 呼  不 如 常 時  "
  },
  {
    "segmentnr":"ZH_T03_0174_001:0437a17_14",
    "original":"風起四面，樹木摧折，必有災異。",
    "folio":1,
    "stemmed":"風 起 四 面  樹 木 摧 折  必 有 災 異  "
  },
  {
    "segmentnr":"ZH_T03_0174_001:0437a18_3",
    "original":"』「王時怖懅，大自悔責：",
    "folio":1,
    "stemmed":"  王 時 怖 懅  大 自 悔 責  "
  },
  {
    "segmentnr":"ZH_T03_0174_001:0437a18_10",
    "original":"『我所作無狀！",
    "folio":1,
    "stemmed":" 我 所 作 無 狀  "
  },
  {
    "segmentnr":"ZH_T03_0174_001:0437a19_1",
    "original":"我本射鹿，箭誤相中耳。",
    "folio":1,
    "stemmed":"我 本 射 鹿  箭 誤 相 中 耳  "
  },
  {
    "segmentnr":"ZH_T03_0174_001:0437a19_11",
    "original":"射殺道人，其罪甚重。",
    "folio":1,
    "stemmed":"射 殺 道 人  其 罪 甚 重  "
  },
  {
    "segmentnr":"ZH_T03_0174_001:0437a20_1",
    "original":"坐貪小肉，重受其殃。",
    "folio":1,
    "stemmed":"坐 貪 小 肉  重 受 其 殃  "
  },
  {
    "segmentnr":"ZH_T03_0174_001:0437a21_9",
    "original":"我今以一國珍寶、庫藏之物、宮殿、妓女、丘郭、城邑，以救子命。",
    "folio":1,
    "stemmed":"我 今 以 一 國 珍 寶  庫 藏 之 物  宮 殿  妓 女  丘 郭  城 邑  以 救 子 命  "
  },
  {
    "segmentnr":"ZH_T03_0174_001:0437a22_8",
    "original":"』時王便前，以手挽拔睒胸箭，箭深不可得出。",
    "folio":1,
    "stemmed":" 時 王 便 前  以 手 挽 拔 睒 胸 箭  箭 深 不 可 得 出  "
  },
  {
    "segmentnr":"ZH_T03_0174_001:0437a23_4",
    "original":"飛鳥、走獸，四面雲集，號呼動一山中。",
    "folio":1,
    "stemmed":"飛 鳥  走 獸  四 面 雲 集  號 呼 動 一 山 中  "
  },
  {
    "segmentnr":"ZH_T03_0174_001:0437a23_18",
    "original":"王益惶怖，三百六十節節皆動。",
    "folio":1,
    "stemmed":"王 益 惶 怖  三 百 六 十 節 節 皆 動  "
  },
  {
    "segmentnr":"ZH_T03_0174_001:0437a24_3",
    "original":"睒語王言：",
    "folio":1,
    "stemmed":"睒 語 王 言  "
  },
  {
    "segmentnr":"ZH_T03_0174_001:0437a24_16",
    "original":"『非王之過，自我宿罪所致。",
    "folio":1,
    "stemmed":" 非 王 之 過  自 我 宿 罪 所 致  "
  },
  {
    "segmentnr":"ZH_T03_0174_001:0437a25_20",
    "original":"我不惜身命，但憐念我盲父母，年既衰老，兩目無所見。",
    "folio":1,
    "stemmed":"我 不惜身命  但 憐 念 我 盲 父 母  年 既 衰 老  兩 目 無 所 見  "
  },
  {
    "segmentnr":"ZH_T03_0174_001:0437a26_14",
    "original":"一旦無我，亦當終歿，無所依仰。",
    "folio":1,
    "stemmed":"一 旦 無 我  亦 當 終 歿  無 所 依 仰  "
  },
  {
    "segmentnr":"ZH_T03_0174_001:0437a27_6",
    "original":"以是之故，用自懊惱酷毒耳。",
    "folio":1,
    "stemmed":"以 是 之 故  用 自 懊 惱 酷 毒 耳  "
  },
  {
    "segmentnr":"ZH_T03_0174_001:0437a28_10",
    "original":"』「登爾之時，諸天龍神、山神、水神、樹神，皆為肅動。",
    "folio":1,
    "stemmed":"  登 爾 之 時  諸 天 龍 神  山 神  水 神  樹 神  皆 為 肅 動  "
  },
  {
    "segmentnr":"ZH_T03_0174_001:0437a28_15",
    "original":"王復重言：",
    "folio":1,
    "stemmed":"王 復 重 言  "
  },
  {
    "segmentnr":"ZH_T03_0174_001:0437a29_11",
    "original":"『我寧入泥犁中，百劫受罪，使睒身活。",
    "folio":1,
    "stemmed":" 我 寧 入 泥 犁 中  百 劫 受 罪  使 睒 身 活  "
  },
  {
    "segmentnr":"ZH_T03_0174_001:0437a29_20",
    "original":"』長跪向睒悔過言：",
    "folio":1,
    "stemmed":" 長 跪 向 睒 悔 過 言  "
  },
  {
    "segmentnr":"ZH_T03_0174_001:0437b02_11",
    "original":"『若子命終，我當不復還國，便住山中，供養卿父母，如卿在時，勿以為念。",
    "folio":1,
    "stemmed":" 若 子 命 終  我 當 不 復 還 國  便 住 山 中  供 養 卿 父 母  如 卿 在 時  勿 以 為 念  "
  },
  {
    "segmentnr":"ZH_T03_0174_001:0437b03_4",
    "original":"諸天龍神皆當證知，不負此誓。",
    "folio":1,
    "stemmed":"諸 天 龍 神 皆 當 證 知  不 負 此 誓  "
  },
  {
    "segmentnr":"ZH_T03_0174_001:0437b04_6",
    "original":"』睒聞王此誓言，雖被毒箭，心喜意悅，雖死不恨：",
    "folio":1,
    "stemmed":" 睒 聞 王 此 誓 言  雖 被 毒 箭  心 喜 意 悅  雖 死 不 恨  "
  },
  {
    "segmentnr":"ZH_T03_0174_001:0437b05_9",
    "original":"『以我盲父母累王供養，道人現世罪滅，得福無量。",
    "folio":1,
    "stemmed":" 以 我 盲 父 母 累 王 供 養  道 人 現 世 罪 滅  得 福 無 量  "
  },
  {
    "segmentnr":"ZH_T03_0174_001:0437b05_13",
    "original":"』王言：",
    "folio":1,
    "stemmed":" 王 言  "
  },
  {
    "segmentnr":"ZH_T03_0174_001:0437b06_9",
    "original":"『卿語我父母處，及子未死，語我知之。",
    "folio":1,
    "stemmed":" 卿 語 我 父 母 處  及 子 未 死  語 我 知 之  "
  },
  {
    "segmentnr":"ZH_T03_0174_001:0437b06_16",
    "original":"』睒即指示語：",
    "folio":1,
    "stemmed":" 睒 即 指 示 語  "
  },
  {
    "segmentnr":"ZH_T03_0174_001:0437b07_19",
    "original":"『從此步徑去是不遠，自當見一草屋，我父母在其中止。",
    "folio":1,
    "stemmed":" 從 此 步 徑 去 是 不 遠  自 當 見 一 草 屋  我 父 母 在 其 中 止  "
  },
  {
    "segmentnr":"ZH_T03_0174_001:0437b09_3",
    "original":"王徐徐往，勿令我父母怖懅，以善權方便，解語其意。",
    "folio":1,
    "stemmed":"王 徐 徐 往  勿 令 我 父 母 怖 懅  以 善權方便  解 語 其 意  "
  },
  {
    "segmentnr":"ZH_T03_0174_001:0437b09_20",
    "original":"為我上謝父母，無常今至，當就後世。",
    "folio":1,
    "stemmed":"為 我 上 謝 父 母  無 常 今 至  當 就 後 世  "
  },
  {
    "segmentnr":"ZH_T03_0174_001:0437b11_15",
    "original":"不惜我命，但念父母年老，兩目復盲，一旦無我，無所依仰，以此懊惱自酷毒耳。",
    "folio":1,
    "stemmed":"不 惜 我 命  但 念 父 母 年 老  兩 目 復 盲  一 旦 無 我  無 所 依 仰  以 此 懊 惱 自 酷 毒 耳  "
  },
  {
    "segmentnr":"ZH_T03_0174_001:0437b12_12",
    "original":"死自當分，宿罪所致，無有得脫者。",
    "folio":1,
    "stemmed":"死 自 當 分  宿 罪 所 致  無 有 得 脫 者  "
  },
  {
    "segmentnr":"ZH_T03_0174_001:0437b13_21",
    "original":"今自懺悔於父母，從無數劫以來，所行眾惡，於此罪滅、福生。",
    "folio":1,
    "stemmed":"今 自 懺 悔 於 父 母  從 無 數 劫 以 來  所 行 眾 惡  於 此 罪 滅  福 生  "
  },
  {
    "segmentnr":"ZH_T03_0174_001:0437b14_15",
    "original":"願我與父母，世世相值，不相遠離。",
    "folio":1,
    "stemmed":"願 我 與 父 母  世 世 相 值  不 相 遠 離  "
  },
  {
    "segmentnr":"ZH_T03_0174_001:0437b16_13",
    "original":"願父母終保年壽，勿有憂患，天龍、鬼神常隨護助，災害消滅，所欲應意，無為自然。",
    "folio":1,
    "stemmed":"願 父 母 終 保 年 壽  勿 有 憂 患  天 龍  鬼 神 常 隨 護 助  災 害 消 滅  所 欲 應 意  無 為 自 然  "
  },
  {
    "segmentnr":"ZH_T03_0174_001:0437b17_5",
    "original":"』「王便將數人徑詣父母許。",
    "folio":1,
    "stemmed":"  王 便 將 數 人 徑 詣 父 母 許  "
  },
  {
    "segmentnr":"ZH_T03_0174_001:0437b17_17",
    "original":"王去之後，睒便奄然而死。",
    "folio":1,
    "stemmed":"王 去 之 後  睒 便 奄 然 而 死  "
  },
  {
    "segmentnr":"ZH_T03_0174_001:0437b18_19",
    "original":"飛鳥、禽獸，皆大號哭，遶睒尸上，以舌舐睒身血。",
    "folio":1,
    "stemmed":"飛 鳥  禽 獸  皆 大 號 哭  遶 睒 尸 上  以 舌 舐 睒 身 血  "
  },
  {
    "segmentnr":"ZH_T03_0174_001:0437b19_16",
    "original":"盲父母聞此音聲，益用怖懼，徬徨而住。",
    "folio":1,
    "stemmed":"盲 父 母 聞 此 音 聲  益 用 怖 懼  徬 徨 而 住  "
  },
  {
    "segmentnr":"ZH_T03_0174_001:0437b20_17",
    "original":"王行馳駃，觸動草木，肅有人聲，父母驚言：",
    "folio":1,
    "stemmed":"王 行 馳 駃  觸 動 草 木  肅 有 人 聲  父 母 驚 言  "
  },
  {
    "segmentnr":"ZH_T03_0174_001:0437b21_2",
    "original":"『此是何人？",
    "folio":1,
    "stemmed":" 此 是 何 人  "
  },
  {
    "segmentnr":"ZH_T03_0174_001:0437b21_7",
    "original":"非我子行。",
    "folio":1,
    "stemmed":"非 我 子 行  "
  },
  {
    "segmentnr":"ZH_T03_0174_001:0437b21_11",
    "original":"』王言：",
    "folio":1,
    "stemmed":" 王 言  "
  },
  {
    "segmentnr":"ZH_T03_0174_001:0437b22_13",
    "original":"『我是迦夷國王，聞道人在山中學道，故來供養道人。",
    "folio":1,
    "stemmed":" 我 是 迦 夷 國 王  聞 道 人 在 山 中 學 道  故 來 供 養 道 人  "
  },
  {
    "segmentnr":"ZH_T03_0174_001:0437b22_18",
    "original":"』父母言：",
    "folio":1,
    "stemmed":" 父 母 言  "
  },
  {
    "segmentnr":"ZH_T03_0174_001:0437b23_14",
    "original":"『大王來大善，勞屈威尊，遠臨草野。",
    "folio":1,
    "stemmed":" 大 王 來 大 善  勞 屈 威 尊  遠 臨 草 野  "
  },
  {
    "segmentnr":"ZH_T03_0174_001:0437b24_2",
    "original":"王體中安隱不？",
    "folio":1,
    "stemmed":"王 體 中 安 隱 不  "
  },
  {
    "segmentnr":"ZH_T03_0174_001:0437b24_21",
    "original":"宮殿夫人、太子、官屬、人民，皆安善不？",
    "folio":1,
    "stemmed":"宮 殿 夫 人  太 子  官 屬  人 民  皆 安 善 不  "
  },
  {
    "segmentnr":"ZH_T03_0174_001:0437b25_9",
    "original":"風雨和調、五穀豐足不？",
    "folio":1,
    "stemmed":"風 雨 和 調  五 穀 豐 足 不  "
  },
  {
    "segmentnr":"ZH_T03_0174_001:0437b25_17",
    "original":"隣國不相侵害不？",
    "folio":1,
    "stemmed":"隣 國 不 相 侵 害 不  "
  },
  {
    "segmentnr":"ZH_T03_0174_001:0437b26_4",
    "original":"』王答道人言：",
    "folio":1,
    "stemmed":" 王 答 道 人 言  "
  },
  {
    "segmentnr":"ZH_T03_0174_001:0437b26_15",
    "original":"『蒙道人恩，皆自平安。",
    "folio":1,
    "stemmed":" 蒙 道 人 恩  皆 自 平 安  "
  },
  {
    "segmentnr":"ZH_T03_0174_001:0437b27_2",
    "original":"』「王問訊盲父母：",
    "folio":1,
    "stemmed":"  王 問 訊 盲 父 母  "
  },
  {
    "segmentnr":"ZH_T03_0174_001:0437b28_11",
    "original":"『來在山中，勞心勤苦，樹木之間，飛鳥走獸，無有侵害道人者不？",
    "folio":1,
    "stemmed":" 來 在 山 中  勞 心 勤 苦  樹 木 之 間  飛 鳥 走 獸  無 有 侵 害 道 人 者 不  "
  },
  {
    "segmentnr":"ZH_T03_0174_001:0437b29_5",
    "original":"在山中，寒暑隨時，現世安隱不？",
    "folio":1,
    "stemmed":"在 山 中  寒 暑 隨 時  現 世 安 隱 不  "
  },
  {
    "segmentnr":"ZH_T03_0174_001:0437b29_11",
    "original":"』盲父母言：",
    "folio":1,
    "stemmed":" 盲 父 母 言  "
  },
  {
    "segmentnr":"ZH_T03_0174_001:0437c01_1",
    "original":"『蒙大王厚恩，常自安隱。",
    "folio":1,
    "stemmed":" 蒙 大 王 厚 恩  常 自 安 隱  "
  },
  {
    "segmentnr":"ZH_T03_0174_001:0437c02_17",
    "original":"我有孝子名睒，常為我取百種果蓏，泉水恒自豐饒，山中風雨和調，無所乏短。",
    "folio":1,
    "stemmed":"我 有 孝 子 名 睒  常 為 我 取 百 種 果 蓏  泉 水 恒 自 豐 饒  山 中 風 雨 和 調  無 所 乏 短  "
  },
  {
    "segmentnr":"ZH_T03_0174_001:0437c03_10",
    "original":"我有草席可坐、果蓏可食。",
    "folio":1,
    "stemmed":"我 有 草 席 可 坐  果 蓏 可 食  "
  },
  {
    "segmentnr":"ZH_T03_0174_001:0437c03_20",
    "original":"睒行取水，且欲來還。",
    "folio":1,
    "stemmed":"睒 行 取 水  且 欲 來 還  "
  },
  {
    "segmentnr":"ZH_T03_0174_001:0437c04_17",
    "original":"』「王聞盲父母言，又大傷心，淚出而言：",
    "folio":1,
    "stemmed":"  王 聞 盲 父 母 言  又 大 傷 心  淚 出 而 言  "
  },
  {
    "segmentnr":"ZH_T03_0174_001:0437c05_19",
    "original":"『我罪惡無狀，入山射獵，見水邊有群鹿，引弓射之。",
    "folio":1,
    "stemmed":" 我 罪 惡 無 狀  入 山 射 獵  見 水 邊 有 群 鹿  引 弓 射 之  "
  },
  {
    "segmentnr":"ZH_T03_0174_001:0437c07_2",
    "original":"箭誤中道人子，睒身被毒箭甚痛故，來語二道人。",
    "folio":1,
    "stemmed":"箭 誤 中 道 人 子  睒 身 被 毒 箭 甚 痛 故  來 語 二 道 人  "
  },
  {
    "segmentnr":"ZH_T03_0174_001:0437c08_2",
    "original":"』父母聞之，舉身自撲，如太山崩，地為震動。",
    "folio":1,
    "stemmed":" 父 母 聞 之  舉 身 自 撲  如 太 山 崩  地 為 震 動  "
  },
  {
    "segmentnr":"ZH_T03_0174_001:0437c09_2",
    "original":"王便自往前扶牽，父母仰天號哭，自訴言：",
    "folio":1,
    "stemmed":"王 便 自 往 前 扶 牽  父 母 仰 天 號 哭  自 訴 言  "
  },
  {
    "segmentnr":"ZH_T03_0174_001:0437c10_14",
    "original":"『我子睒天下至孝，仁慈無有過者，踐地常恐地痛，今有何罪而王射殺之？",
    "folio":1,
    "stemmed":" 我 子 睒 天 下 至 孝  仁 慈 無 有 過 者  踐 地 常 恐 地 痛  今 有 何 罪 而 王 射 殺 之  "
  },
  {
    "segmentnr":"ZH_T03_0174_001:0437c11_19",
    "original":"向者，大風卒起，吹折樹木，百鳥悲鳴，號哭動一山中。",
    "folio":1,
    "stemmed":"向 者  大 風 卒 起  吹 折 樹 木  百 鳥 悲 鳴  號 哭 動 一 山 中  "
  },
  {
    "segmentnr":"ZH_T03_0174_001:0437c13_12",
    "original":"我在山中二十餘年，未曾有此災異，疑我子取水，經久不還，必當有故。",
    "folio":1,
    "stemmed":"我 在 山 中 二 十 餘 年  未 曾 有 此 災 異  疑 我 子 取 水  經 久 不 還  必 當 有 故  "
  },
  {
    "segmentnr":"ZH_T03_0174_001:0437c14_1",
    "original":"』諸神皆驚，肅肅而動。",
    "folio":1,
    "stemmed":" 諸 神 皆 驚  肅 肅 而 動  "
  },
  {
    "segmentnr":"ZH_T03_0174_001:0437c14_12",
    "original":"母啼號不可復止，父言：",
    "folio":1,
    "stemmed":"母 啼 號 不 可 復 止  父 言  "
  },
  {
    "segmentnr":"ZH_T03_0174_001:0437c14_16",
    "original":"『且止！",
    "folio":1,
    "stemmed":" 且 止  "
  },
  {
    "segmentnr":"ZH_T03_0174_001:0437c15_12",
    "original":"人生無有不死者，無常自然，不可得却。",
    "folio":1,
    "stemmed":"人 生 無 有 不 死 者  無 常 自 然  不 可 得 却  "
  },
  {
    "segmentnr":"ZH_T03_0174_001:0437c15_18",
    "original":"』且問王言：",
    "folio":1,
    "stemmed":" 且 問 王 言  "
  },
  {
    "segmentnr":"ZH_T03_0174_001:0437c16_8",
    "original":"『睒為射何許，今為死活？",
    "folio":1,
    "stemmed":" 睒 為 射 何 許  今 為 死 活  "
  },
  {
    "segmentnr":"ZH_T03_0174_001:0437c17_4",
    "original":"』王具以睒口中所言，向盲父母說之。",
    "folio":1,
    "stemmed":" 王 具 以 睒 口 中 所 言  向 盲 父 母 說 之  "
  },
  {
    "segmentnr":"ZH_T03_0174_001:0437c17_14",
    "original":"聞王此言，又大感絕：",
    "folio":1,
    "stemmed":"聞 王 此 言  又 大 感 絕  "
  },
  {
    "segmentnr":"ZH_T03_0174_001:0437c18_19",
    "original":"『我一旦無子，俱亦當死，願王牽我二人，往臨睒尸上。",
    "folio":1,
    "stemmed":" 我 一 旦 無 子  俱 亦 當 死  願 王 牽 我 二 人  往 臨 睒 尸 上  "
  },
  {
    "segmentnr":"ZH_T03_0174_001:0437c21_3",
    "original":"』「王即牽盲父母往到尸上，父抱其兩脚，母抱其頭著膝上，各以一手捫摸其胸箭，仰天大喚言：",
    "folio":1,
    "stemmed":"  王 即 牽 盲 父 母 往 到 尸 上  父 抱 其 兩 脚  母 抱 其 頭 著 膝 上  各 以 一 手 捫 摸 其 胸 箭  仰 天 大 喚 言  "
  },
  {
    "segmentnr":"ZH_T03_0174_001:0437c22_19",
    "original":"『諸天及龍神、山神、樹神、水神，我子仁慈至孝，諸神所知，何能不一哀我子是善子？",
    "folio":1,
    "stemmed":" 諸 天 及 龍 神  山 神  樹 神  水 神  我 子 仁 慈 至 孝  諸 神 所 知  何 能 不 一 哀 我 子 是 善 子  "
  },
  {
    "segmentnr":"ZH_T03_0174_001:0437c23_8",
    "original":"』母便以舌舐睒胸瘡：",
    "folio":1,
    "stemmed":" 母 便 以 舌 舐 睒 胸 瘡  "
  },
  {
    "segmentnr":"ZH_T03_0174_001:0437c24_11",
    "original":"『願毒入我口，我年已老，目無所見，以身代子之命。",
    "folio":1,
    "stemmed":" 願 毒 入 我 口  我 年 已 老  目 無 所 見  以 身 代 子 之 命  "
  },
  {
    "segmentnr":"ZH_T03_0174_001:0437c25_1",
    "original":"睒活、我死，死不恨也。",
    "folio":1,
    "stemmed":"睒 活  我 死  死 不 恨 也  "
  },
  {
    "segmentnr":"ZH_T03_0174_001:0437c25_10",
    "original":"』於是，盲父母言：",
    "folio":1,
    "stemmed":" 於 是  盲 父 母 言  "
  },
  {
    "segmentnr":"ZH_T03_0174_001:0437c26_18",
    "original":"『若睒有至誠至孝者，天地所知，箭當拔出，毒藥當除，睒當更生。",
    "folio":1,
    "stemmed":" 若 睒 有 至 誠 至 孝 者  天 地 所 知  箭 當 拔 出  毒 藥 當 除  睒 當 更 生  "
  },
  {
    "segmentnr":"ZH_T03_0174_001:0437c29_11",
    "original":"』「於是，第二忉利天王釋座即為大動，以天眼見二道人抱子號哭，乃聞第四兜術天、諸天宮、龍宮，皆儼儼而為動。",
    "folio":1,
    "stemmed":"  於 是  第 二 忉 利 天 王 釋 座 即 為 大 動  以 天 眼 見 二 道 人 抱 子 號 哭  乃 聞 第 四 兜 術 天  諸 天 宮  龍 宮  皆 儼 儼 而 為 動  "
  },
  {
    "segmentnr":"ZH_T03_0174_001:0438a02_4",
    "original":"釋梵四天王即從第四天上來，如人伸臂頃，來下住睒前，以神藥灌睒口中。",
    "folio":1,
    "stemmed":"釋 梵 四 天 王 即 從 第 四 天 上 來  如 人 伸 臂 頃  來 下 住 睒 前  以 神 藥 灌 睒 口 中  "
  },
  {
    "segmentnr":"ZH_T03_0174_001:0438a02_19",
    "original":"藥入睒口，箭自拔出，便活如故。",
    "folio":1,
    "stemmed":"藥 入 睒 口  箭 自 拔 出  便 活 如 故  "
  },
  {
    "segmentnr":"ZH_T03_0174_001:0438a03_15",
    "original":"父母驚喜，見睒已死更活，兩目皆開。",
    "folio":1,
    "stemmed":"父 母 驚 喜  見 睒 已 死 更 活  兩 目 皆 開  "
  },
  {
    "segmentnr":"ZH_T03_0174_001:0438a05_15",
    "original":"飛鳥、禽獸皆作歡樂之音，風息雲消，日為重光，泉水涌出，眾華五色、樹色，光榮倍於常。",
    "folio":1,
    "stemmed":"飛 鳥  禽 獸 皆 作 歡 樂 之 音  風 息 雲 消  日 為 重 光  泉 水 涌 出  眾 華 五 色  樹 色  光 榮 倍 於 常  "
  },
  {
    "segmentnr":"ZH_T03_0174_001:0438a06_17",
    "original":"「時王大歡喜，不能自勝，禮天帝釋，還禮父母及子睒：",
    "folio":1,
    "stemmed":" 時 王 大 歡 喜  不 能 自 勝  禮 天 帝 釋  還 禮 父 母 及 子 睒  "
  },
  {
    "segmentnr":"ZH_T03_0174_001:0438a08_3",
    "original":"『願我國財以上道人，身自留住供養，現世罪滅，宿怨得除。",
    "folio":1,
    "stemmed":" 願 我 國 財 以 上 道 人  身 自 留 住 供 養  現 世 罪 滅  宿 怨 得 除  "
  },
  {
    "segmentnr":"ZH_T03_0174_001:0438a08_9",
    "original":"』睒答王言：",
    "folio":1,
    "stemmed":" 睒 答 王 言  "
  },
  {
    "segmentnr":"ZH_T03_0174_001:0438a09_9",
    "original":"『欲報恩者，王且還國，安慰國人，皆令奉持五戒。",
    "folio":1,
    "stemmed":" 欲 報 恩 者  王 且 還 國  安 慰 國 人  皆 令 奉 持 五 戒  "
  },
  {
    "segmentnr":"ZH_T03_0174_001:0438a10_14",
    "original":"王勿復射獵，夭傷蟲獸，現世身不安隱，壽盡當入泥犁中。",
    "folio":1,
    "stemmed":"王 勿 復 射 獵  夭 傷 蟲 獸  現 世 身 不 安 隱  壽 盡 當 入 泥 犁 中  "
  },
  {
    "segmentnr":"ZH_T03_0174_001:0438a11_14",
    "original":"人居世間，恩愛暫有，別離久長，不得常在。",
    "folio":1,
    "stemmed":"人 居 世 間  恩 愛 暫 有  別 離 久 長  不 得 常 在  "
  },
  {
    "segmentnr":"ZH_T03_0174_001:0438a12_16",
    "original":"王宿有功德，今得為王，莫以得自在故，而自放恣。",
    "folio":1,
    "stemmed":"王 宿 有 功 德  今 得 為 王  莫 以 得 自 在 故  而 自 放 恣  "
  },
  {
    "segmentnr":"ZH_T03_0174_001:0438a14_2",
    "original":"』於時國王大自悔責，自今以後，當如睒教勅，不敢有廢。",
    "folio":1,
    "stemmed":" 於 時 國 王 大 自 悔 責  自 今 以 後  當 如 睒 教 勅  不 敢 有 廢  "
  },
  {
    "segmentnr":"ZH_T03_0174_001:0438a16_9",
    "original":"諸隨王射獵者數百人，見睒已死，神人持藥來下，入口即活，父母眼開，皆踊躍發意，奉持五戒，終身不犯。",
    "folio":1,
    "stemmed":"諸 隨 王 射 獵 者 數 百 人  見 睒 已 死  神 人 持 藥 來 下  入 口 即 活  父 母 眼 開  皆 踊 躍 發 意  奉 持 五 戒  終 身 不 犯  "
  },
  {
    "segmentnr":"ZH_T03_0174_001:0438a18_9",
    "original":"王還國已，宣令國中，諸有貧窮、盲父母，如睒比者，皆當供養，不得捐捨，犯者令有重罪。",
    "folio":1,
    "stemmed":"王 還 國 已  宣 令 國 中  諸 有 貧 窮  盲 父 母  如 睒 比 者  皆 當 供 養  不 得 捐 捨  犯 者 令 有 重 罪  "
  },
  {
    "segmentnr":"ZH_T03_0174_001:0438a20_8",
    "original":"於是，國中人民以睒活故，上下相教，奉修五戒，修行十善，死得昇天，無入三惡道者。",
    "folio":1,
    "stemmed":"於 是  國 中 人 民 以 睒 活 故  上 下 相 教  奉 修 五 戒  修 行 十 善  死 得 昇 天  無 入 三 惡 道 者  "
  },
  {
    "segmentnr":"ZH_T03_0174_001:0438a20_14",
    "original":"」佛告阿難：",
    "folio":1,
    "stemmed":" 佛 告 阿 難  "
  },
  {
    "segmentnr":"ZH_T03_0174_001:0438a21_8",
    "original":"「諸來會者，宿命睒身，我身是也；",
    "folio":1,
    "stemmed":" 諸 來 會 者  宿 命 睒 身  我 身 是 也  "
  },
  {
    "segmentnr":"ZH_T03_0174_001:0438a22_14",
    "original":"時盲父者，今現父王閱頭檀是也；",
    "folio":1,
    "stemmed":"時 盲 父 者  今 現 父 王 閱 頭 檀 是 也  "
  },
  {
    "segmentnr":"ZH_T03_0174_001:0438a23_11",
    "original":"時盲母者，今現我母王夫人摩耶是也；",
    "folio":1,
    "stemmed":"時 盲 母 者  今 現 我 母 王 夫 人 摩 耶 是 也  "
  },
  {
    "segmentnr":"ZH_T03_0174_001:0438a24_3",
    "original":"迦夷國王者，阿難是也；",
    "folio":1,
    "stemmed":"迦 夷 國 王 者  阿 難 是 也  "
  },
  {
    "segmentnr":"ZH_T03_0174_001:0438a24_14",
    "original":"時天帝釋者，彌勒是也。",
    "folio":1,
    "stemmed":"時 天 帝 釋 者  彌 勒 是 也  "
  },
  {
    "segmentnr":"ZH_T03_0174_001:0438a25_17",
    "original":"使我疾成無上正真之道決，皆是我父母育養慈恩；",
    "folio":1,
    "stemmed":"使 我 疾 成 無 上 正 真 之 道 決  皆 是 我 父 母 育 養 慈 恩  "
  },
  {
    "segmentnr":"ZH_T03_0174_001:0438a26_19",
    "original":"從死得生，感動天龍鬼神，父母恩重孝子所致；",
    "folio":1,
    "stemmed":"從 死 得 生  感 動 天 龍 鬼 神  父 母 恩 重 孝 子 所 致  "
  },
  {
    "segmentnr":"ZH_T03_0174_001:0438a27_16",
    "original":"今得為佛，并度國人，皆由孝順之德。",
    "folio":1,
    "stemmed":"今 得 為 佛  并 度 國 人  皆 由 孝 順 之 德  "
  },
  {
    "segmentnr":"ZH_T03_0174_001:0438a28_1",
    "original":"」佛告阿難：",
    "folio":1,
    "stemmed":" 佛 告 阿 難  "
  },
  {
    "segmentnr":"ZH_T03_0174_001:0438a29_1",
    "original":"「汝廣為一切人民說之，人有父母，不可不孝。",
    "folio":1,
    "stemmed":" 汝 廣 為 一 切 人 民 說 之  人 有 父 母  不 可 不 孝  "
  },
  {
    "segmentnr":"ZH_T03_0174_001:0438b01_7",
    "original":"道不可不學，濟神離苦，後得無為，皆由慈孝、學道所致。",
    "folio":1,
    "stemmed":"道 不 可 不 學  濟 神 離 苦  後 得 無 為  皆 由 慈 孝  學 道 所 致  "
  },
  {
    "segmentnr":"ZH_T03_0174_001:0438b03_16",
    "original":"」佛說經已，諸菩薩、比丘、比丘尼、優婆塞、優婆夷、國王、大臣、人民、長者、居士，莫不加敬，稽首佛足，作禮而去。",
    "folio":1,
    "stemmed":" 佛 說 經 已  諸 菩 薩  比 丘  比 丘 尼  優 婆 塞  優 婆 夷  國 王  大 臣  人 民  長 者  居 士  莫 不 加 敬  稽 首 佛 足  作 禮 而 去  "
  },
  {
    "segmentnr":"ZH_T03_0174_001:0438b04_100",
    "original":"佛說菩薩睒子經",
    "folio":1,
    "stemmed":"佛 說 菩 薩 睒 子 經 "
  }
]