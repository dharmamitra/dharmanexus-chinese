segmentnr	original	folio	stemmed
ZH_T48_2020_001:1005c19_0	高麗國普照禪師修心訣	001	高 麗 國 普 照 禪 師 修 心 訣 
ZH_T48_2020_001:1005c21_0	三界熱惱，猶如火宅。其忍淹留，甘受長苦。欲	001	三 界 熱 惱  猶 如 火 宅  其 忍 淹 留  甘 受 長 苦  欲 
ZH_T48_2020_001:1005c22_0	免輪迴，莫若求佛。若欲求佛，佛即是心。心何	001	免 輪 迴  莫 若 求 佛  若 欲 求 佛  佛 即 是 心  心 何 
ZH_T48_2020_001:1005c23_7	遠覓，不離身中。	001	遠 覓  不 離 身 中  
ZH_T48_2020_001:1005c23_17	色身是假，有生有滅。	001	色 身 是 假  有 生 有 滅  
ZH_T48_2020_001:1005c24_6	真心如空，不斷不變。	001	真 心 如 空  不 斷 不 變  
ZH_T48_2020_001:1005c24_9	故云：	001	故 云  
ZH_T48_2020_001:1005c24_19	百骸潰散，歸火歸風。	001	百 骸 潰 散  歸 火 歸 風  
ZH_T48_2020_001:1005c25_7	一物長靈，蓋天蓋地。	001	一 物 長 靈  蓋 天 蓋 地  
ZH_T48_2020_001:1005c25_10	嗟夫！	001	嗟 夫  
ZH_T48_2020_001:1005c26_13	今之人，迷來久矣，不識自心是真佛，不識自性是真法。	001	今 之 人  迷 來 久 矣  不 識 自 心 是 真 佛  不 識 自 性 是 真 法  
ZH_T48_2020_001:1005c27_12	欲求法而遠推諸聖，欲求佛而不觀己心。	001	欲 求 法 而 遠 推 諸 聖  欲 求 佛 而 不 觀 己 心  
ZH_T48_2020_001:1006a02_8	若言心外有佛，性外有法，堅執此情，欲求佛道者，縱經塵劫，燒身鍊臂，敲骨出髓，刺血寫經，長坐不臥，一食卯齋，乃至轉讀一大藏教，修種種苦行，如蒸沙作飯，只益自勞。	001	若 言 心 外 有 佛  性 外 有 法  堅 執 此 情  欲 求 佛 道 者  縱 經 塵 劫  燒 身 鍊 臂  敲 骨 出 髓  刺 血 寫 經  長 坐 不 臥  一 食 卯 齋  乃 至 轉 讀 一 大 藏 教  修 種 種 苦 行  如 蒸 沙 作 飯  只 益 自 勞  
ZH_T48_2020_001:1006a03_8	爾但識自心，恒沙法門，無量妙義，不求而得。	001	爾 但 識 自 心  恒 沙 法 門  無 量 妙 義  不 求 而 得  
ZH_T48_2020_001:1006a03_13	故世尊云：	001	故 世 尊 云  
ZH_T48_2020_001:1006a04_10	「普觀一切眾生，具有如來智慧德相。	001	 普 觀 一 切 眾 生  具 有 如來智慧 德 相  
ZH_T48_2020_001:1006a04_14	」又云：	001	 又 云  
ZH_T48_2020_001:1006a05_11	「一切眾生，種種幻化，皆生如來圓覺妙心。	001	 一 切 眾 生  種 種 幻 化  皆 生 如 來 圓 覺 妙 心  
ZH_T48_2020_001:1006a06_3	」是知離此心外，無佛可成。	001	 是 知 離 此 心 外  無 佛 可 成  
ZH_T48_2020_001:1006a06_16	過去諸如來，只是明心底人；	001	過 去 諸 如 來  只 是 明 心 底 人  
ZH_T48_2020_001:1006a07_9	現在諸賢聖，亦是修心底人；	001	現 在 諸 賢 聖  亦 是 修 心 底 人  
ZH_T48_2020_001:1006a08_1	未來修學人，當依如是法。	001	未 來 修 學 人  當 依 如 是 法  
ZH_T48_2020_001:1006a09_2	願諸修道之人，切莫外求，心性無染，本自圓成。	001	願 諸 修 道 之 人  切 莫 外 求  心 性 無 染  本 自 圓 成  
ZH_T48_2020_001:1006a09_12	但離妄緣，即如如佛。	001	但 離 妄 緣  即 如 如 佛  
ZH_T48_2020_001:1006a09_14	問：	001	問  
ZH_T48_2020_001:1006a11_1	「若言佛性現在此身，既在身中，不離凡夫，因何我今不見佛性？	001	 若 言 佛 性 現 在 此 身  既 在 身 中  不 離 凡 夫  因 何 我 今 不 見 佛 性  
ZH_T48_2020_001:1006a11_11	更為消釋，悉令開悟。	001	更 為 消 釋  悉 令 開 悟  
ZH_T48_2020_001:1006a11_14	」答：	001	 答  
ZH_T48_2020_001:1006a12_1	「在汝身中，汝自不見。	001	 在 汝 身 中  汝 自 不 見  
ZH_T48_2020_001:1006a13_7	汝於十二時中，知飢知渴，知寒知熱，或瞋或喜，竟是何物？	001	汝 於 十 二 時 中  知 飢 知 渴  知 寒 知 熱  或 瞋 或 喜  竟 是 何 物  
ZH_T48_2020_001:1006a14_15	且色身是地、水、火、風四緣所集，其質頑而無情，豈能見聞覺知？	001	且 色 身 是 地  水  火  風 四 緣 所 集  其 質 頑 而 無 情  豈 能 見聞覺知  
ZH_T48_2020_001:1006a15_8	能見聞覺知者，必是汝佛性。	001	能 見聞覺知 者  必 是 汝 佛 性  
ZH_T48_2020_001:1006a15_13	故臨際云：	001	故 臨 際 云  
ZH_T48_2020_001:1006a17_12	『四大不解說法聽法，虛空不解說法聽法，只汝目前歷歷孤明勿形段者，始解說法聽法。	001	 四 大 不 解 說 法 聽 法  虛 空 不 解 說 法 聽 法  只 汝 目 前 歷 歷 孤 明 勿 形 段 者  始 解 說 法 聽 法  
ZH_T48_2020_001:1006a18_14	』所謂勿形段者，是諸佛之法印，亦是汝本來心也。	001	 所 謂 勿 形 段 者  是 諸 佛 之 法 印  亦 是 汝 本 來 心 也  
ZH_T48_2020_001:1006a19_8	則佛性現在汝身，何假外求？	001	則 佛 性 現 在 汝 身  何 假 外 求  
ZH_T48_2020_001:1006a20_12	汝若不信，略舉古聖入道因緣，令汝除疑，汝須諦信。	001	汝 若 不 信  略 舉 古 聖 入 道 因 緣  令 汝 除 疑  汝 須 諦 信  
ZH_T48_2020_001:1006a21_4	「昔異見王問婆羅提尊者曰：	001	 昔 異 見 王 問 婆 羅 提 尊 者 曰  
ZH_T48_2020_001:1006a21_10	『何者是佛？	001	 何 者 是 佛  
ZH_T48_2020_001:1006a21_15	』尊者曰：	001	 尊 者 曰  
ZH_T48_2020_001:1006a21_21	『見性是佛。	001	 見 性 是 佛  
ZH_T48_2020_001:1006a22_1	』王曰：	001	 王 曰  
ZH_T48_2020_001:1006a22_7	『師見性否？	001	 師 見 性 否  
ZH_T48_2020_001:1006a22_12	』尊者曰：	001	 尊 者 曰  
ZH_T48_2020_001:1006a22_18	『我見佛性。	001	 我 見 佛 性  
ZH_T48_2020_001:1006a22_22	』王曰：	001	 王 曰  
ZH_T48_2020_001:1006a23_3	『性在何處？	001	 性 在 何 處  
ZH_T48_2020_001:1006a23_8	』尊者曰：	001	 尊 者 曰  
ZH_T48_2020_001:1006a23_14	『性在作用。	001	 性 在 作 用  
ZH_T48_2020_001:1006a23_18	』王曰：	001	 王 曰  
ZH_T48_2020_001:1006a23_24	『是何作用？	001	 是 何 作 用  
ZH_T48_2020_001:1006a24_3	今不見。	001	今 不 見  
ZH_T48_2020_001:1006a24_8	』尊者曰：	001	 尊 者 曰  
ZH_T48_2020_001:1006a24_19	『今見作用，王自不見。	001	 今 見 作 用  王 自 不 見  
ZH_T48_2020_001:1006a24_23	』王曰：	001	 王 曰  
ZH_T48_2020_001:1006a25_3	『於我有否？	001	 於 我 有 否  
ZH_T48_2020_001:1006a25_8	』尊者曰：	001	 尊 者 曰  
ZH_T48_2020_001:1006a25_19	『王若作用，無有不是；	001	 王 若 作 用  無 有 不 是  
ZH_T48_2020_001:1006a26_6	王若不用，體亦難見。	001	王 若 不 用  體 亦 難 見  
ZH_T48_2020_001:1006a26_10	』王曰：	001	 王 曰  
ZH_T48_2020_001:1006a26_20	『若當用時幾處出現？	001	 若 當 用 時 幾 處 出 現  
ZH_T48_2020_001:1006a27_1	』尊者曰：	001	 尊 者 曰  
ZH_T48_2020_001:1006a27_12	『若出現時，當有其八。	001	 若 出 現 時  當 有 其 八  
ZH_T48_2020_001:1006a27_16	』王曰：	001	 王 曰  
ZH_T48_2020_001:1006a28_2	『其八出現，當為我說。	001	 其 八 出 現  當 為 我 說  
ZH_T48_2020_001:1006a28_7	』尊者曰：	001	 尊 者 曰  
ZH_T48_2020_001:1006a29_6	『在胎曰身，處世曰人，在眼曰見，在耳曰聞。	001	 在 胎 曰 身  處 世 曰 人  在 眼 曰 見  在 耳 曰 聞  
ZH_T48_2020_001:1006b01_6	在鼻辨香，在舌談論，在手執捉，在足運奔。	001	在 鼻 辨 香  在 舌 談 論  在 手 執 捉  在 足 運 奔  
ZH_T48_2020_001:1006b01_20	遍現俱該沙界，收攝在一微塵。	001	遍 現 俱 該 沙 界  收 攝 在 一 微 塵  
ZH_T48_2020_001:1006b02_14	識者知是佛性，不識者喚作精魂。	001	識 者 知 是 佛 性  不 識 者 喚 作 精 魂  
ZH_T48_2020_001:1006b03_2	』王聞，心即開悟。	001	 王 聞  心 即 開 悟  
ZH_T48_2020_001:1006b03_11	「又僧問歸宗和尚：	001	 又 僧 問 歸 宗 和 尚  
ZH_T48_2020_001:1006b03_17	『如何是佛？	001	 如 何 是 佛  
ZH_T48_2020_001:1006b03_21	』宗云：	001	 宗 云  
ZH_T48_2020_001:1006b04_9	『我今向汝道，恐汝不信。	001	 我 今 向 汝 道  恐 汝 不 信  
ZH_T48_2020_001:1006b04_13	』僧云：	001	 僧 云  
ZH_T48_2020_001:1006b05_1	『和尚誠言，焉敢不信。	001	 和 尚 誠 言  焉 敢 不 信  
ZH_T48_2020_001:1006b05_5	』師云：	001	 師 云  
ZH_T48_2020_001:1006b05_10	『即汝是。	001	 即 汝 是  
ZH_T48_2020_001:1006b05_14	』僧云：	001	 僧 云  
ZH_T48_2020_001:1006b05_20	『如何保任？	001	 如 何 保 任  
ZH_T48_2020_001:1006b05_24	』師云：	001	 師 云  
ZH_T48_2020_001:1006b06_7	『一翳在眼，空華亂墜。	001	 一 翳 在 眼  空 華 亂 墜  
ZH_T48_2020_001:1006b06_15	』其僧言下有省。	001	 其 僧 言 下 有 省  
ZH_T48_2020_001:1006b07_15	「上來所舉，古聖入道因緣，明白簡易，不妨省力。	001	 上 來 所 舉  古 聖 入 道 因 緣  明 白 簡 易  不 妨 省 力  
ZH_T48_2020_001:1006b08_14	因此公案，若有信解處，即與古聖把手共行。	001	因 此 公 案  若 有 信 解 處  即 與 古 聖 把 手 共 行  
ZH_T48_2020_001:1006b08_17	」問：	001	 問  
ZH_T48_2020_001:1006b10_2	「汝言見性，若真見性，即是聖人，應現神通變化，與人有殊。	001	 汝 言 見 性  若 真 見 性  即 是 聖 人  應 現 神通變化  與 人 有 殊  
ZH_T48_2020_001:1006b11_4	何故今時修心之輩，無有一人發現神通變化耶？	001	何 故 今 時 修 心 之 輩  無 有 一 人 發 現 神通變化 耶  
ZH_T48_2020_001:1006b11_7	」答：	001	 答  
ZH_T48_2020_001:1006b12_5	「汝不得輕發狂言，不分邪正，是為迷倒之人。	001	 汝 不 得 輕 發 狂 言  不 分 邪 正  是 為 迷 倒 之 人  
ZH_T48_2020_001:1006b13_15	今時學道之人，口談真理，心生退屈，返墮無分之失者，皆汝所疑。	001	今 時 學 道 之 人  口 談 真 理  心生退屈  返 墮 無 分 之 失 者  皆 汝 所 疑  
ZH_T48_2020_001:1006b15_2	學道而不知先後，說理而不分本末者，是名邪見，不名修學。	001	學 道 而 不 知 先 後  說 理 而 不 分 本 末 者  是 名 邪 見  不 名 修 學  
ZH_T48_2020_001:1006b15_18	非唯自誤，兼亦誤他，其可不慎歟！	001	非 唯 自 誤  兼 亦 誤 他  其 可 不 慎 歟  
ZH_T48_2020_001:1006b16_19	「夫入道多門，以要言之，不出頓悟、漸修兩門耳。	001	 夫 入 道 多 門  以要言之  不 出 頓 悟  漸 修 兩 門 耳  
ZH_T48_2020_001:1006b17_14	雖曰頓悟頓修，是最上根機得入也。	001	雖 曰 頓 悟 頓 修  是 最 上 根 機 得 入 也  
ZH_T48_2020_001:1006b18_14	若推過去，已是多生，依悟而修，漸熏而來。	001	若 推 過 去  已 是 多 生  依 悟 而 修  漸 熏 而 來  
ZH_T48_2020_001:1006b19_8	至於今生，聞即發悟，一時頓畢。	001	至 於 今 生  聞 即 發 悟  一 時 頓 畢  
ZH_T48_2020_001:1006b20_2	以實而論，是亦先悟後修之機也。	001	以 實 而 論  是 亦 先 悟 後 修 之 機 也  
ZH_T48_2020_001:1006b20_18	則而此頓、漸兩門，是千聖軌轍也。	001	則 而 此 頓  漸 兩 門  是 千 聖 軌 轍 也  
ZH_T48_2020_001:1006b21_15	則從上諸聖，莫不先悟後修，因修乃證。	001	則 從 上 諸 聖  莫 不 先 悟 後 修  因 修 乃 證  
ZH_T48_2020_001:1006b23_1	「所言神通變化，依悟而修，漸熏所現，非謂悟時即發現也。	001	 所 言 神通變化  依 悟 而 修  漸 熏 所 現  非 謂 悟 時 即 發 現 也  
ZH_T48_2020_001:1006b23_5	如經云：	001	如 經 云  
ZH_T48_2020_001:1006b23_16	『理即頓悟，乘悟併消；	001	 理 即 頓 悟  乘 悟 併 消  
ZH_T48_2020_001:1006b24_3	事非頓除，因次第盡。	001	事 非 頓 除  因 次 第 盡  
ZH_T48_2020_001:1006b24_18	』故圭峯深明先悟後修之義，曰：	001	 故 圭 峯 深 明 先 悟 後 修 之 義  曰  
ZH_T48_2020_001:1006b25_11	『識氷池而全水，借陽氣以鎔消；	001	 識 氷 池 而 全 水  借 陽 氣 以 鎔 消  
ZH_T48_2020_001:1006b26_5	悟凡夫而即佛，資法力以熏修。	001	悟 凡 夫 而 即 佛  資 法 力 以 熏 修  
ZH_T48_2020_001:1006b26_19	氷消則水流潤，方呈溉滌之功；	001	氷 消 則 水 流 潤  方 呈 溉 滌 之 功  
ZH_T48_2020_001:1006b27_13	妄盡則心虛通，應現通光之用。	001	妄 盡 則 心 虛 通  應 現 通 光 之 用  
ZH_T48_2020_001:1006b28_18	』是如事上神通變化，非一日之能成，乃漸熏而發現也。	001	 是 如 事 上 神通變化  非 一 日 之 能 成  乃 漸 熏 而 發 現 也  
ZH_T48_2020_001:1006c01_14	況事上神通，於達人分上，猶為妖怪之事，亦是聖末邊事，雖或現之，不可要用。	001	況 事 上 神 通  於 達 人 分 上  猶 為 妖 怪 之 事  亦 是 聖 末 邊 事  雖 或 現 之  不 可 要 用  
ZH_T48_2020_001:1006c02_19	今時迷癡輩，妄謂一念悟時，即隨現無量妙用，神通變化。	001	今 時 迷 癡 輩  妄 謂 一 念 悟 時  即 隨 現 無 量 妙 用  神通變化  
ZH_T48_2020_001:1006c03_18	若作是解，所謂不知先後，亦不分本末也。	001	若 作 是 解  所 謂 不 知 先 後  亦 不 分 本 末 也  
ZH_T48_2020_001:1006c05_6	既不知先後本末，欲求佛道，如將方木逗圓孔也，豈非大錯。	001	既 不 知 先 後 本 末  欲 求 佛 道  如 將 方 木 逗 圓 孔 也  豈 非 大 錯  
ZH_T48_2020_001:1006c06_15	既不知方便，故作懸崖之想，自生退屈，斷佛種性者，不為不多矣。	001	既 不 知 方 便  故 作 懸 崖 之 想  自 生 退 屈  斷 佛 種 性 者  不 為 不 多 矣  
ZH_T48_2020_001:1006c07_4	既自未明，亦未信他。	001	既 自 未 明  亦 未 信 他  
ZH_T48_2020_001:1006c08_11	既有解悟處，見無神通者，乃生輕慢，欺賢誑聖，良可悲哉！	001	既 有 解 悟 處  見 無 神 通 者  乃 生 輕 慢  欺 賢 誑 聖  良 可 悲 哉  
ZH_T48_2020_001:1006c08_14	」問：	001	 問  
ZH_T48_2020_001:1006c09_7	「汝言頓悟、漸修兩門，千聖軌轍也。	001	 汝 言 頓 悟  漸 修 兩 門  千 聖 軌 轍 也  
ZH_T48_2020_001:1006c09_17	悟既頓悟，何假漸修？	001	悟 既 頓 悟  何 假 漸 修  
ZH_T48_2020_001:1006c10_6	修若漸修，何言頓悟？	001	修 若 漸 修  何 言 頓 悟  
ZH_T48_2020_001:1006c10_22	頓、漸二義，更為宣說，令絕餘疑。	001	頓  漸 二 義  更 為 宣 說  令 絕 餘 疑  
ZH_T48_2020_001:1006c11_1	」答：	001	 答  
ZH_T48_2020_001:1006c12_18	「頓悟者，凡夫迷時，四大為身，妄想為心，不知自性是真法身，不知自己靈知是真佛也。	001	 頓 悟 者  凡 夫 迷 時  四 大 為 身  妄 想 為 心  不 知 自 性 是 真 法 身  不 知 自 己 靈 知 是 真 佛 也  
ZH_T48_2020_001:1006c13_9	心外覓佛，波波浪走。	001	心 外 覓 佛  波 波 浪 走  
ZH_T48_2020_001:1006c14_9	忽被善知識指爾入路，一念迴光，見自本性。	001	忽 被 善 知 識 指 爾 入 路  一 念 迴 光  見 自 本 性  
ZH_T48_2020_001:1006c16_3	而此性地，元無煩惱，無漏智性，本自具足，即與諸佛，分毫不殊，故云頓悟也。	001	而 此 性 地  元 無 煩 惱  無 漏 智 性  本 自 具 足  即 與 諸 佛  分 毫 不 殊  故 云 頓 悟 也  
ZH_T48_2020_001:1006c16_17	漸修者，頓悟本性，與佛無殊；	001	漸 修 者  頓 悟 本 性  與 佛 無 殊  
ZH_T48_2020_001:1006c17_6	無始習氣，難卒頓除。	001	無 始 習 氣  難 卒 頓 除  
ZH_T48_2020_001:1006c18_12	故依悟而修，漸熏功成，長養聖胎，久久成聖，故云漸修也。	001	故 依 悟 而 修  漸 熏 功 成  長 養 聖 胎  久 久 成 聖  故 云 漸 修 也  
ZH_T48_2020_001:1006c20_6	比如孩子初生之日，諸根具足，與他無異，然其力未充，頗經歲月，方始成人。	001	比 如 孩 子 初 生 之 日  諸 根 具 足  與 他 無 異  然 其 力 未 充  頗 經 歲 月  方 始 成 人  
ZH_T48_2020_001:1006c20_9	」問：	001	 問  
ZH_T48_2020_001:1006c21_1	「作何方便，一念迴機，便悟自性？	001	 作 何 方 便  一 念 迴 機  便 悟 自 性  
ZH_T48_2020_001:1006c21_4	」答：	001	 答  
ZH_T48_2020_001:1006c21_17	「只汝自心，更作什麼方便？	001	 只 汝 自 心  更 作 什 麼 方 便  
ZH_T48_2020_001:1006c23_2	若作方便，更求解會，比如有人，不見自眼，以謂無眼，更欲求見。	001	若 作 方 便  更 求 解 會  比 如 有 人  不 見 自 眼  以 謂 無 眼  更 欲 求 見  
ZH_T48_2020_001:1006c23_12	既是自眼，如何更見？	001	既 是 自 眼  如 何 更 見  
ZH_T48_2020_001:1006c24_15	若知不失，即為見眼，更無求見之心，豈有不見之想？	001	若 知 不 失  即 為 見 眼  更 無 求 見 之 心  豈 有 不 見 之 想  
ZH_T48_2020_001:1006c25_4	自己靈知，亦復如是。	001	自 己 靈 知  亦復如是  
ZH_T48_2020_001:1006c25_14	既是自心，何更求會？	001	既 是 自 心  何 更 求 會  
ZH_T48_2020_001:1006c26_3	若欲求會，便會不得。	001	若 欲 求 會  便 會 不 得  
ZH_T48_2020_001:1006c26_13	但知不會，是即見性。	001	但 知 不 會  是 即 見 性  
ZH_T48_2020_001:1006c26_16	」問：	001	 問  
ZH_T48_2020_001:1006c27_3	「上上之人，聞即易會。	001	 上 上 之 人  聞 即 易 會  
ZH_T48_2020_001:1006c27_13	中下之人，不無疑惑。	001	中 下 之 人  不 無 疑 惑  
ZH_T48_2020_001:1006c28_3	更說方便，令迷者趣入。	001	更 說 方 便  令 迷 者 趣 入  
ZH_T48_2020_001:1006c28_6	」答：	001	 答  
ZH_T48_2020_001:1006c28_14	「道不屬知不知。	001	 道 不 屬 知 不 知  
ZH_T48_2020_001:1006c29_7	汝除却將迷待悟之心，聽我言說。	001	汝 除 却 將 迷 待 悟 之 心  聽 我 言 說  
ZH_T48_2020_001:1007a01_7	諸法如夢，亦如幻化，故妄念本寂，塵境本空。	001	諸 法 如 夢  亦 如 幻 化  故 妄 念 本 寂  塵 境 本 空  
ZH_T48_2020_001:1007a04_1	諸法皆空之處靈知不昧，即此空寂靈知之心，是汝本來面目，亦是三世諸佛、歷代祖師、天下善知識，密密相傳底法印也。	001	諸法皆空 之 處 靈 知 不 昧  即 此 空 寂 靈 知 之 心  是 汝 本 來 面 目  亦 是 三世諸佛  歷 代 祖 師  天 下 善 知 識  密 密 相 傳 底 法 印 也  
ZH_T48_2020_001:1007a04_18	若悟此心，真所謂不踐階梯徑登佛地。	001	若 悟 此 心  真 所 謂 不 踐 階 梯 徑 登 佛 地  
ZH_T48_2020_001:1007a07_1	步步超三界，歸家頓絕疑，便與人天為師，悲智相資，具足二利，堪受人天供養，日消萬兩黃金。	001	步 步 超 三 界  歸 家 頓 絕 疑  便 與 人 天 為 師  悲 智 相 資  具 足 二 利  堪 受 人 天 供 養  日 消 萬 兩 黃 金  
ZH_T48_2020_001:1007a07_19	汝若如是，真大丈夫，一生能事已畢矣！	001	汝 若 如 是  真 大 丈 夫  一 生 能 事 已 畢 矣  
ZH_T48_2020_001:1007a07_22	」問：	001	 問  
ZH_T48_2020_001:1007a08_16	「據吾分上，何者是空寂靈知之心耶？	001	 據 吾 分 上  何 者 是 空 寂 靈 知 之 心 耶  
ZH_T48_2020_001:1007a08_19	」答：	001	 答  
ZH_T48_2020_001:1007a09_12	「汝今問我者，是汝空寂靈知之心。	001	 汝 今 問 我 者  是 汝 空 寂 靈 知 之 心  
ZH_T48_2020_001:1007a10_2	何不返照，猶為外覓？	001	何 不 返 照  猶 為 外 覓  
ZH_T48_2020_001:1007a11_7	我今據汝分上，直指本心，令汝便悟，汝須淨心聽我言說。	001	我 今 據 汝 分 上  直 指 本 心  令 汝 便 悟  汝 須 淨 心 聽 我 言 說  
ZH_T48_2020_001:1007a13_19	從朝至暮，十二時中，或見或聞，或笑或語，或瞋或喜，或是或非，種種施為運轉，且道畢竟是誰，能伊麼運轉施為耶？	001	從 朝 至 暮  十 二 時 中  或 見 或 聞  或 笑 或 語  或 瞋 或 喜  或 是 或 非  種 種 施 為 運 轉  且 道 畢 竟 是 誰  能 伊 麼 運 轉 施 為 耶  
ZH_T48_2020_001:1007a16_17	若言色身運轉，何故有人一念命終，都未壞爛，即眼不自見、耳不能聞、鼻不辨香、舌不談論、身不動搖、手不執捉、足不運奔耶？	001	若 言 色 身 運 轉  何 故 有 人 一 念 命 終  都 未 壞 爛  即 眼 不 自 見  耳 不 能 聞  鼻 不 辨 香  舌 不 談 論  身 不 動 搖  手 不 執 捉  足 不 運 奔 耶  
ZH_T48_2020_001:1007a17_17	是知，能見聞動作，必是汝本心，不是汝色身也。	001	是 知  能 見 聞 動 作  必 是 汝 本 心  不 是 汝 色 身 也  
ZH_T48_2020_001:1007a19_19	況此色身，四大性空，如鏡中像，亦如水月，豈能了了常知，明明不昧，感而遂通，恒沙妙用也。	001	況 此 色 身  四 大 性 空  如 鏡 中 像  亦 如 水 月  豈 能 了 了 常 知  明 明 不 昧  感 而 遂 通  恒 沙 妙 用 也  
ZH_T48_2020_001:1007a20_1	故云：	001	故 云  
ZH_T48_2020_001:1007a20_14	『神通并妙用，運水及搬柴。	001	 神 通 并 妙 用  運 水 及 搬 柴  
ZH_T48_2020_001:1007a21_8	』且入理多端，指汝一門，令汝還源。	001	 且 入 理 多 端  指 汝 一 門  令 汝 還 源  
ZH_T48_2020_001:1007a21_19	汝還聞鴉鳴鵲噪之聲麼？	001	汝 還 聞 鴉 鳴 鵲 噪 之 聲 麼  
ZH_T48_2020_001:1007a22_1	」曰：	001	 曰  
ZH_T48_2020_001:1007a22_4	「聞。	001	 聞  
ZH_T48_2020_001:1007a22_7	」曰：	001	 曰  
ZH_T48_2020_001:1007a22_22	「汝返聞汝聞性，還有許多聲麼？	001	 汝 返 聞 汝 聞 性  還 有 許 多 聲 麼  
ZH_T48_2020_001:1007a22_25	」曰：	001	 曰  
ZH_T48_2020_001:1007a23_16	「到這裏，一切聲，一切分別，俱不可得。	001	 到 這 裏  一 切 聲  一 切 分 別  俱 不 可 得  
ZH_T48_2020_001:1007a23_19	」曰：	001	 曰  
ZH_T48_2020_001:1007a23_23	「奇哉！	001	 奇 哉  
ZH_T48_2020_001:1007a24_1	奇哉！	001	奇 哉  
ZH_T48_2020_001:1007a24_10	此是觀音入理之門。	001	此 是 觀 音 入 理 之 門  
ZH_T48_2020_001:1007a24_15	我更問爾。	001	我 更 問 爾  
ZH_T48_2020_001:1007a24_18	爾道：	001	爾 道  
ZH_T48_2020_001:1007a25_14	『到這裏一切聲，一切分別，總不可得。	001	 到 這 裏 一 切 聲  一 切 分 別  總 不 可 得  
ZH_T48_2020_001:1007a26_8	』既不可得，當伊麼時，莫是虛空麼？	001	 既 不 可 得  當 伊 麼 時  莫 是 虛 空 麼  
ZH_T48_2020_001:1007a26_11	」曰：	001	 曰  
ZH_T48_2020_001:1007a26_22	「元來不空，明明不昧。	001	 元 來 不 空  明 明 不 昧  
ZH_T48_2020_001:1007a26_25	」曰：	001	 曰  
ZH_T48_2020_001:1007a27_9	「作麼生是不空之體？	001	 作 麼 生 是 不 空 之 體  
ZH_T48_2020_001:1007a27_12	」曰：	001	 曰  
ZH_T48_2020_001:1007a27_24	「亦無相貌，言之不可及。	001	 亦 無 相 貌  言 之 不 可 及  
ZH_T48_2020_001:1007a28_1	」曰：	001	 曰  
ZH_T48_2020_001:1007a28_16	「此是諸佛諸祖壽命，更莫疑也！	001	 此 是 諸 佛 諸 祖 壽 命  更 莫 疑 也  
ZH_T48_2020_001:1007a29_4	既無相貌，還有大小麼？	001	既 無 相 貌  還 有 大 小 麼  
ZH_T48_2020_001:1007a29_15	既無大小，還有邊際麼？	001	既 無 大 小  還 有 邊 際 麼  
ZH_T48_2020_001:1007b01_3	無邊際，故無內外。	001	無 邊 際  故 無 內 外  
ZH_T48_2020_001:1007b01_12	無內外，故無遠近。	001	無 內 外  故 無 遠 近  
ZH_T48_2020_001:1007b01_21	無遠近，故無彼此。	001	無 遠 近  故 無 彼 此  
ZH_T48_2020_001:1007b02_8	無彼此，則無往來。	001	無 彼 此  則 無 往 來  
ZH_T48_2020_001:1007b02_17	無往來，則無生死。	001	無 往 來  則 無 生 死  
ZH_T48_2020_001:1007b03_4	無生死，則無古今。	001	無 生 死  則 無 古 今  
ZH_T48_2020_001:1007b03_13	無古今，則無迷悟。	001	無 古 今  則 無 迷 悟  
ZH_T48_2020_001:1007b04_1	無迷悟，則無凡聖。	001	無 迷 悟  則 無 凡 聖  
ZH_T48_2020_001:1007b04_10	無凡聖，則無染淨。	001	無 凡 聖  則 無 染 淨  
ZH_T48_2020_001:1007b04_19	無染淨，則無是非。	001	無 染 淨  則 無 是 非  
ZH_T48_2020_001:1007b05_11	無是非，則一切名言俱不可得。	001	無 是 非  則 一 切 名 言 俱 不 可 得  
ZH_T48_2020_001:1007b07_16	既總無如是一切根境、一切妄念，乃至種種相貌、種種名言，俱不可得，此豈非本來空寂，本來無物也？	001	既 總 無 如是一切 根 境  一 切 妄 念  乃 至 種 種 相 貌  種 種 名 言  俱 不 可 得  此 豈 非 本 來 空 寂  本 來 無 物 也  
ZH_T48_2020_001:1007b08_18	然諸法皆空之處靈知不昧，不同無情，性自神解。	001	然 諸法皆空 之 處 靈 知 不 昧  不 同 無 情  性 自 神 解  
ZH_T48_2020_001:1007b09_11	此是汝空寂靈知、清淨心體。	001	此 是 汝 空 寂 靈 知  清 淨 心 體  
ZH_T48_2020_001:1007b11_1	而此清淨空寂之心，是三世諸佛勝淨明心，亦是眾生本源覺性。	001	而 此 清 淨 空 寂 之 心  是 三世諸佛 勝 淨 明 心  亦 是 眾 生 本 源 覺 性  
ZH_T48_2020_001:1007b11_17	悟此而守之者，坐一如而不動解脫；	001	悟 此 而 守 之 者  坐 一 如 而 不動解脫  
ZH_T48_2020_001:1007b12_13	迷此而背之者，往六趣而長劫輪迴。	001	迷 此 而 背 之 者  往 六 趣 而 長 劫 輪 迴  
ZH_T48_2020_001:1007b12_16	故云：	001	故 云  
ZH_T48_2020_001:1007b13_11	『迷一心而往六趣者，去也、動也；	001	 迷 一 心 而 往 六 趣 者  去 也  動 也  
ZH_T48_2020_001:1007b14_4	悟法界而復一心者，來也、靜也。	001	悟 法 界 而 復 一 心 者  來 也  靜 也  
ZH_T48_2020_001:1007b14_19	』雖迷悟之有殊，乃本源則一也。	001	 雖 迷 悟 之 有 殊  乃 本 源 則 一 也  
ZH_T48_2020_001:1007b15_1	所以云：	001	所 以 云  
ZH_T48_2020_001:1007b15_12	『所言法者，謂眾生心。	001	 所 言 法 者  謂 眾 生 心  
ZH_T48_2020_001:1007b16_9	』而此空寂之心，在聖而不增，在凡而不減。	001	 而 此 空 寂 之 心  在 聖 而 不 增  在 凡 而 不 減  
ZH_T48_2020_001:1007b16_12	故云：	001	故 云  
ZH_T48_2020_001:1007b17_5	『在聖智而不耀，隱凡心而不昧。	001	 在 聖 智 而 不 耀  隱 凡 心 而 不 昧  
ZH_T48_2020_001:1007b18_4	』既不增於聖，不少於凡，佛祖奚以異於人？	001	 既 不 增 於 聖  不 少 於 凡  佛 祖 奚 以 異 於 人  
ZH_T48_2020_001:1007b18_19	而所以異於人者，能自護心念耳。	001	而 所 以 異 於 人 者  能 自 護 心 念 耳  
ZH_T48_2020_001:1007b21_18	汝若信得及，疑情頓息，出丈夫之志，發真正見解，親嘗其味，自到自肯之地，則是為修心人，解悟處也，更無階級次第，故云頓也。	001	汝 若 信 得 及  疑 情 頓 息  出 丈 夫 之 志  發 真 正 見 解  親 嘗 其 味  自 到 自 肯 之 地  則 是 為 修 心 人  解 悟 處 也  更 無 階 級 次 第  故 云 頓 也  
ZH_T48_2020_001:1007b22_19	如云於信因中契諸佛果德，分毫不殊，方成信也。	001	如 云 於 信 因 中 契 諸 佛 果 德  分 毫 不 殊  方 成 信 也  
ZH_T48_2020_001:1007b23_1	」問：	001	 問  
ZH_T48_2020_001:1007b24_1	「既悟此理，更無階級，何假後修，漸熏漸成耶？	001	 既 悟 此 理  更 無 階 級  何 假 後 修  漸 熏 漸 成 耶  
ZH_T48_2020_001:1007b24_4	」答：	001	 答  
ZH_T48_2020_001:1007b25_6	「悟後漸修之義，前已具說，而復疑情未釋，不妨重說。	001	 悟 後 漸 修 之 義  前 已 具 說  而 復 疑 情 未 釋  不 妨 重 說  
ZH_T48_2020_001:1007b25_16	汝須淨心，諦聽諦聽。	001	汝 須 淨 心  諦 聽 諦 聽  
ZH_T48_2020_001:1007b29_6	凡夫無始曠大劫來，至於今日，流轉五道，生來死去，堅執我相，妄想顛倒，無明種習，久與成性，雖到今生，頓悟自性本來空寂，與佛無殊，而此舊習，卒難除斷。	001	凡 夫 無 始 曠 大 劫 來  至 於 今 日  流 轉 五 道  生 來 死 去  堅 執 我 相  妄 想 顛 倒  無 明 種 習  久 與 成 性  雖 到 今 生  頓 悟 自 性 本 來 空 寂  與 佛 無 殊  而 此 舊 習  卒 難 除 斷  
ZH_T48_2020_001:1007c01_11	故逢逆順境，瞋喜是非，熾然起滅，客塵煩惱，與前無異。	001	故 逢 逆 順 境  瞋 喜 是 非  熾 然 起 滅  客塵煩惱  與 前 無 異  
ZH_T48_2020_001:1007c02_17	若不以般若中功著力，焉能對治無明，得到大休大歇之地？	001	若 不 以 般 若 中 功 著 力  焉 能 對 治 無 明  得 到 大 休 大 歇 之 地  
ZH_T48_2020_001:1007c02_20	如云：	001	如 云  
ZH_T48_2020_001:1007c03_12	『頓悟雖同佛，多生習氣深；	001	 頓 悟 雖 同 佛  多 生 習 氣 深  
ZH_T48_2020_001:1007c04_3	風停波尚湧，理現念猶侵。	001	風 停 波 尚 湧  理 現 念 猶 侵  
ZH_T48_2020_001:1007c04_10	』又杲禪師云：	001	 又 杲 禪 師 云  
ZH_T48_2020_001:1007c06_12	『往往利根之輩，不費多力打發此事，便生容易之心，更不修治，日久月深，依前流浪，未免輪迴。	001	 往 往 利 根 之 輩  不 費 多 力 打 發 此 事  便 生 容 易 之 心  更 不 修 治  日 久 月 深  依 前 流 浪  未 免 輪 迴  
ZH_T48_2020_001:1007c07_8	』則豈可以一期所悟，便撥置後修耶！	001	 則 豈 可 以 一 期 所 悟  便 撥 置 後 修 耶  
ZH_T48_2020_001:1007c08_6	故悟後長須照察，妄念忽起，都不隨之；	001	故 悟 後 長 須 照 察  妄 念 忽 起  都 不 隨 之  
ZH_T48_2020_001:1007c08_21	損之又損，以至無為，方始究竟。	001	損 之 又 損  以 至 無 為  方 始 究 竟  
ZH_T48_2020_001:1007c09_15	『天下善知識，悟後牧牛行』是也。	001	 天 下 善 知 識  悟 後 牧 牛 行  是 也  
ZH_T48_2020_001:1007c11_1	雖有後修，已先頓悟妄念本空，心性本淨，於惡斷，斷而無斷；	001	雖 有 後 修  已 先 頓 悟 妄 念 本 空  心 性 本 淨  於 惡 斷  斷 而 無 斷  
ZH_T48_2020_001:1007c11_18	於善修，修而無修，此乃真修真斷矣。	001	於 善 修  修 而 無 修  此 乃 真 修 真 斷 矣  
ZH_T48_2020_001:1007c11_21	故云：	001	故 云  
ZH_T48_2020_001:1007c12_13	『雖備修萬行，唯以無念為宗。	001	 雖 備 修 萬 行  唯 以 無 念 為 宗  
ZH_T48_2020_001:1007c13_5	』圭峯總判先悟後修之義云：	001	 圭 峯 總 判 先 悟 後 修 之 義 云  
ZH_T48_2020_001:1007c13_16	『頓悟此性，元無煩惱；	001	 頓 悟 此 性  元 無 煩 惱  
ZH_T48_2020_001:1007c14_9	無漏智性，本自具足，與佛無殊。	001	無 漏 智 性  本 自 具 足  與 佛 無 殊  
ZH_T48_2020_001:1007c15_11	依此而修者，是名最上乘禪，亦名如來清淨禪也。	001	依 此 而 修 者  是 名 最 上 乘 禪  亦 名 如 來 清 淨 禪 也  
ZH_T48_2020_001:1007c16_7	』若能念念修習，自然漸得百千三昧。	001	 若 能 念 念 修 習  自 然 漸 得 百 千 三 昧  
ZH_T48_2020_001:1007c17_3	達磨門下轉展相傳者，是此禪也。	001	達 磨 門 下 轉 展 相 傳 者  是 此 禪 也  
ZH_T48_2020_001:1007c18_1	則頓悟漸修之義，如車二輪，闕一不可。	001	則 頓 悟 漸 修 之 義  如 車 二 輪  闕 一 不 可  
ZH_T48_2020_001:1007c19_14	「或者不知善惡性空，堅坐不動，捺伏身心，如石壓草，以為修心，是大惑矣。	001	 或 者 不 知 善 惡 性 空  堅 坐 不 動  捺 伏 身 心  如 石 壓 草  以 為 修 心  是 大 惑 矣  
ZH_T48_2020_001:1007c19_17	故云：	001	故 云  
ZH_T48_2020_001:1007c20_10	『聲聞心心斷惑，能斷之心是賊。	001	 聲 聞 心 心 斷 惑  能 斷 之 心 是 賊  
ZH_T48_2020_001:1007c21_18	』但諦觀殺盜淫妄，從性而起，起即無起，當處便寂，何須更斷。	001	 但 諦 觀 殺 盜 淫 妄  從 性 而 起  起 即 無 起  當 處 便 寂  何 須 更 斷  
ZH_T48_2020_001:1007c22_1	所以云：	001	所 以 云  
ZH_T48_2020_001:1007c22_12	『不怕念起，唯恐覺遲。	001	 不 怕 念 起  唯 恐 覺 遲  
ZH_T48_2020_001:1007c22_16	』又云：	001	 又 云  
ZH_T48_2020_001:1007c23_2	『念起即覺，覺之即無。	001	 念 起 即 覺  覺 之 即 無  
ZH_T48_2020_001:1007c23_21	』故悟人分上，雖有客塵煩惱，俱成醍醐。	001	 故 悟 人 分 上  雖 有 客塵煩惱  俱 成 醍 醐  
ZH_T48_2020_001:1007c24_15	但照惑無本，空華三界，如風卷煙；	001	但 照 惑 無 本  空 華 三 界  如 風 卷 煙  
ZH_T48_2020_001:1007c25_4	幻化六塵，如湯消氷。	001	幻 化 六 塵  如 湯 消 氷  
ZH_T48_2020_001:1007c27_12	若能如是念念修習，不忘照顧定慧等持，則愛惡自然淡薄，悲智自然增明，辠業自然斷除，功行自然增進。	001	若 能 如 是 念 念 修 習  不 忘 照 顧 定 慧 等 持  則 愛 惡 自 然 淡 薄  悲 智 自 然 增 明  辠 業 自 然 斷 除  功 行 自 然 增 進  
ZH_T48_2020_001:1007c28_2	煩惱盡時，生死即絕。	001	煩 惱 盡 時  生 死 即 絕  
ZH_T48_2020_001:1008a02_12	若微細流注永斷，圓覺大智，朗然獨存，即現千百億化身，於十方國中，赴感應機，似月現九霄，影分萬水，應用無窮，度有緣眾生，快樂無憂，名之為大覺世尊。	001	若 微 細 流 注 永 斷  圓 覺 大 智  朗 然 獨 存  即 現 千 百 億 化 身  於 十 方 國 中  赴 感 應 機  似 月 現 九 霄  影 分 萬 水  應 用 無 窮  度 有 緣 眾 生  快 樂 無 憂  名 之 為 大 覺 世 尊  
ZH_T48_2020_001:1008a02_15	」問：	001	 問  
ZH_T48_2020_001:1008a04_6	「後修門中，定慧等持之義，實未明了，更為宣說，委示開迷，引入解脫之門。	001	 後 修 門 中  定 慧 等 持 之 義  實 未 明 了  更 為 宣 說  委 示 開 迷  引 入 解 脫 之 門  
ZH_T48_2020_001:1008a04_9	」答：	001	 答  
ZH_T48_2020_001:1008a05_2	「若設法義，入理千門，莫非定慧。	001	 若 設 法 義  入 理 千 門  莫 非 定 慧  
ZH_T48_2020_001:1008a06_7	取其綱要，則但自性上體用二義，前所謂空寂靈知是也。	001	取 其 綱 要  則 但 自 性 上 體 用 二 義  前 所 謂 空 寂 靈 知 是 也  
ZH_T48_2020_001:1008a06_16	定是體，慧是用也。	001	定 是 體  慧 是 用 也  
ZH_T48_2020_001:1008a07_7	即體之用故，慧不離定；	001	即 體 之 用 故  慧 不 離 定  
ZH_T48_2020_001:1008a07_18	即用之體故，定不離慧。	001	即 用 之 體 故  定 不 離 慧  
ZH_T48_2020_001:1008a08_7	定則慧故，寂而常知；	001	定 則 慧 故  寂 而 常 知  
ZH_T48_2020_001:1008a08_17	慧則定故，知而常寂。	001	慧 則 定 故  知 而 常 寂  
ZH_T48_2020_001:1008a09_1	如曹溪云：	001	如 曹 溪 云  
ZH_T48_2020_001:1008a09_18	『心地無亂自性定，心地無癡自性慧。	001	 心 地 無 亂 自 性 定  心 地 無 癡 自 性 慧  
ZH_T48_2020_001:1008a11_5	』若悟如是，任運寂知，遮炤無二，則是為頓門箇者雙修定慧也。	001	 若 悟 如 是  任 運 寂 知  遮 炤 無 二  則 是 為 頓 門 箇 者 雙 修 定 慧 也  
ZH_T48_2020_001:1008a11_18	「若言先以寂寂，治於緣慮；	001	 若 言 先 以 寂 寂  治 於 緣 慮  
ZH_T48_2020_001:1008a12_7	後以惺惺，治於昏住。	001	後 以 惺 惺  治 於 昏 住  
ZH_T48_2020_001:1008a13_12	先後對治，均調昏亂，以入於靜者，是為漸門劣機所行也。	001	先 後 對 治  均 調 昏 亂  以 入 於 靜 者  是 為 漸 門 劣 機 所 行 也  
ZH_T48_2020_001:1008a15_7	雖云惺寂等持，未免取靜為行，則豈為了事人，不離本寂本知任運雙修者也？	001	雖 云 惺 寂 等 持  未 免 取 靜 為 行  則 豈 為 了 事 人  不 離 本 寂 本 知 任 運 雙 修 者 也  
ZH_T48_2020_001:1008a15_12	故曹溪云：	001	故 曹 溪 云  
ZH_T48_2020_001:1008a16_2	『自悟修行，不在於靜。	001	 自 悟 修 行  不 在 於 靜  
ZH_T48_2020_001:1008a16_13	』若靜先後，即是迷人。	001	 若 靜 先 後  即 是 迷 人  
ZH_T48_2020_001:1008a18_1	則達人分上，定慧等持之義，不落功用，元自無為，更無特地時節。	001	則 達 人 分 上  定 慧 等 持 之 義  不 落 功 用  元 自 無 為  更 無 特 地 時 節  
ZH_T48_2020_001:1008a19_17	見色聞聲時但伊麼，著衣喫飯時但伊麼，屙屎送尿時但伊麼，對人接話時但伊麼；	001	見 色 聞 聲 時 但 伊 麼  著 衣 喫 飯 時 但 伊 麼  屙 屎 送 尿 時 但 伊 麼  對 人 接 話 時 但 伊 麼  
ZH_T48_2020_001:1008a21_4	乃至行住坐臥、或語或默、或喜或怒、一切時中，一一如是。	001	乃 至 行住坐臥  或 語 或 默  或 喜 或 怒  一 切 時 中  一 一 如 是  
ZH_T48_2020_001:1008a22_12	似虛舟駕浪，隨高隨下，如流水轉山，遇曲遇直，而心心無知。	001	似 虛 舟 駕 浪  隨 高 隨 下  如 流 水 轉 山  遇 曲 遇 直  而 心 心 無 知  
ZH_T48_2020_001:1008a23_5	今日騰騰任運，明日任運騰騰。	001	今 日 騰 騰 任 運  明 日 任 運 騰 騰  
ZH_T48_2020_001:1008a23_15	隨順眾緣，無障無礙；	001	隨 順 眾 緣  無障無礙  
ZH_T48_2020_001:1008a24_4	於善於惡，不斷不修。	001	於 善 於 惡  不 斷 不 修  
ZH_T48_2020_001:1008a25_9	質直無偽，視聽尋常，則絕一塵而作對，何勞遣蕩之功；	001	質 直 無 偽  視 聽 尋 常  則 絕 一 塵 而 作 對  何 勞 遣 蕩 之 功  
ZH_T48_2020_001:1008a26_3	無一念而生情，不假忘緣之力。	001	無 一 念 而 生 情  不 假 忘 緣 之 力  
ZH_T48_2020_001:1008a28_15	「然障濃習重、觀劣心浮，無明之力大，般若之力小，於善惡境界，未免被動靜互換，心不恬淡者，不無忘緣遣蕩功夫矣。	001	 然 障 濃 習 重  觀 劣 心 浮  無 明 之 力 大  般 若 之 力 小  於 善 惡 境 界  未 免 被 動 靜 互 換  心 不 恬 淡 者  不 無 忘 緣 遣 蕩 功 夫 矣  
ZH_T48_2020_001:1008a28_18	如云：	001	如 云  
ZH_T48_2020_001:1008a29_11	『六根攝境，心不隨緣謂之定；	001	 六 根 攝 境  心 不 隨 緣 謂 之 定  
ZH_T48_2020_001:1008b01_4	心境俱空，炤鑑無惑謂之慧。	001	心 境 俱 空  炤 鑑 無 惑 謂 之 慧  
ZH_T48_2020_001:1008b02_10	』此雖隨相門定慧，漸門劣機所行也，對治門中不可無也。	001	 此 雖 隨 相 門 定 慧  漸 門 劣 機 所 行 也  對 治 門 中 不 可 無 也  
ZH_T48_2020_001:1008b03_17	若掉舉熾盛，則先以定門，稱理攝散，心不隨緣，契乎本寂；	001	若 掉 舉 熾 盛  則 先 以 定 門  稱 理 攝 散  心 不 隨 緣  契 乎 本 寂  
ZH_T48_2020_001:1008b05_2	若昏沈尤多，則次以慧門，擇法觀空，照鑑無惑，契乎本知。	001	若 昏 沈 尤 多  則 次 以 慧 門  擇 法 觀 空  照 鑑 無 惑  契 乎 本 知  
ZH_T48_2020_001:1008b07_14	以定治乎亂想，以慧治乎無記，動靜相亡，對治功終，則對境而念念歸宗，遇緣而心心契道，任運雙修，方為無事人。	001	以 定 治 乎 亂 想  以 慧 治 乎 無 記  動 靜 相 亡  對 治 功 終  則 對 境 而 念 念 歸 宗  遇 緣 而 心 心 契 道  任 運 雙 修  方 為 無 事 人  
ZH_T48_2020_001:1008b08_13	若如是，則真可謂定慧等持，明見佛性者也。	001	若 如 是  則 真 可 謂 定 慧 等 持  明 見 佛 性 者 也  
ZH_T48_2020_001:1008b08_16	」問：	001	 問  
ZH_T48_2020_001:1008b09_15	「據汝所判，悟後修門中，定慧等持之義有二種：	001	 據 汝 所 判  悟 後 修 門 中  定 慧 等 持 之 義 有 二 種  
ZH_T48_2020_001:1008b10_9	一、自性定慧，二、隨相定慧。	001	一  自 性 定 慧  二  隨 相 定 慧  
ZH_T48_2020_001:1008b12_11	自性門則曰任運寂知，元自無為，絕一塵而作對，何勞遣蕩之功，無一念而生情，不假忘緣之力。	001	自 性 門 則 曰 任 運 寂 知  元 自 無 為  絕 一 塵 而 作 對  何 勞 遣 蕩 之 功  無 一 念 而 生 情  不 假 忘 緣 之 力  
ZH_T48_2020_001:1008b13_11	判云此是頓門，箇者不離自性，定慧等持也。	001	判 云 此 是 頓 門  箇 者 不 離 自 性  定 慧 等 持 也  
ZH_T48_2020_001:1008b14_17	隨相門則曰稱理攝散，擇法觀空，均調昏亂，以入無為。	001	隨 相 門 則 曰 稱 理 攝 散  擇 法 觀 空  均 調 昏 亂  以 入 無 為  
ZH_T48_2020_001:1008b15_9	判云此是漸門，劣機所行也。	001	判 云 此 是 漸 門  劣 機 所 行 也  
ZH_T48_2020_001:1008b15_20	為兩門定慧，不無疑焉。	001	為 兩 門 定 慧  不 無 疑 焉  
ZH_T48_2020_001:1008b17_14	若言一人所行也，為復先依自性門定慧雙修，然後更用隨相門對治之功耶？	001	若 言 一 人 所 行 也  為 復 先 依 自 性 門 定 慧 雙 修  然 後 更 用 隨 相 門 對 治 之 功 耶  
ZH_T48_2020_001:1008b18_16	為復先依隨相門均調昏亂，然後以入自性門耶？	001	為 復 先 依 隨 相 門 均 調 昏 亂  然 後 以 入 自 性 門 耶  
ZH_T48_2020_001:1008b20_9	若先依自性定慧，則任運寂知，更無對治之功，何須更取隨相門定慧耶？	001	若 先 依 自 性 定 慧  則 任 運 寂 知  更 無 對 治 之 功  何 須 更 取 隨 相 門 定 慧 耶  
ZH_T48_2020_001:1008b20_18	如將皓玉彫文喪德。	001	如 將 皓 玉 彫 文 喪 德  
ZH_T48_2020_001:1008b22_17	若先以隨相門定慧，對治功成，然後趣於自性門，則宛是漸門中劣機，悟前漸熏也。	001	若 先 以 隨 相 門 定 慧  對 治 功 成  然 後 趣 於 自 性 門  則 宛 是 漸 門 中 劣 機  悟 前 漸 熏 也  
ZH_T48_2020_001:1008b23_15	豈云頓門箇者先悟後修，用無功之功也？	001	豈 云 頓 門 箇 者 先 悟 後 修  用 無 功 之 功 也  
ZH_T48_2020_001:1008b25_2	若一時無前後，則二門定慧，頓漸有異，如何一時並行也？	001	若 一 時 無 前 後  則 二 門 定 慧  頓 漸 有 異  如 何 一 時 並 行 也  
ZH_T48_2020_001:1008b25_18	則頓門箇者，依自性門，任運亡功；	001	則 頓 門 箇 者  依 自 性 門  任 運 亡 功  
ZH_T48_2020_001:1008b26_12	漸門劣機，趣隨相門，對治勞功。	001	漸 門 劣 機  趣 隨 相 門  對 治 勞 功  
ZH_T48_2020_001:1008b27_6	二門之機，頓漸不同，優劣皎然。	001	二 門 之 機  頓 漸 不 同  優 劣 皎 然  
ZH_T48_2020_001:1008b28_1	云何先悟後修門中並釋二種耶？	001	云 何 先 悟 後 修 門 中 並 釋 二 種 耶  
ZH_T48_2020_001:1008b28_11	請為通會，令絕疑情。	001	請 為 通 會  令 絕 疑 情  
ZH_T48_2020_001:1008b28_14	」答：	001	 答  
ZH_T48_2020_001:1008b29_11	「所釋皎然，汝自生疑，隨言生解，轉生疑惑。	001	 所 釋 皎 然  汝 自 生 疑  隨 言 生 解  轉 生 疑 惑  
ZH_T48_2020_001:1008b29_21	得意忘言，不勞致詰。	001	得 意 忘 言  不 勞 致 詰  
ZH_T48_2020_001:1008c02_2	若就兩門各判所行，則修自性定慧者，此是頓門。	001	若 就 兩 門 各 判 所 行  則 修 自 性 定 慧 者  此 是 頓 門  
ZH_T48_2020_001:1008c03_3	用無功之功，並運雙寂，自修自性，自成佛道者也。	001	用 無 功 之 功  並 運 雙 寂  自 修 自 性  自 成 佛 道 者 也  
ZH_T48_2020_001:1008c04_19	修隨相門定慧者，此是未悟前，漸門劣機，用對治之功，心心斷惑，取靜為行者。	001	修 隨 相 門 定 慧 者  此 是 未 悟 前  漸 門 劣 機  用 對 治 之 功  心 心 斷 惑  取 靜 為 行 者  
ZH_T48_2020_001:1008c05_16	而此二門所行，頓漸各異，不可參亂也。	001	而 此 二 門 所 行  頓 漸 各 異  不 可 參 亂 也  
ZH_T48_2020_001:1008c07_3	「然悟後修門中，兼論隨相門中對治者，非全取漸機所行也。	001	 然 悟 後 修 門 中  兼 論 隨 相 門 中 對 治 者  非 全 取 漸 機 所 行 也  
ZH_T48_2020_001:1008c07_15	取其方便，假道托宿而已。	001	取 其 方 便  假 道 托 宿 而 已  
ZH_T48_2020_001:1008c07_18	何故？	001	何 故  
ZH_T48_2020_001:1008c09_4	於此頓門，亦有機勝者，亦有機劣者，不可一例判其行李也。	001	於 此 頓 門  亦 有 機 勝 者  亦 有 機 劣 者  不 可 一 例 判 其 行 李 也  
ZH_T48_2020_001:1008c12_13	若煩惱淡薄，身心輕安，於善離善，於惡離惡，不動八風，寂然三受者，依自性定慧，任運雙修，天真無作，動靜常禪，成就自然之理，何假隨相門對治之義也；	001	若 煩 惱 淡 薄  身心輕安  於 善 離 善  於 惡 離 惡  不 動 八 風  寂 然 三 受 者  依 自 性 定 慧  任 運 雙 修  天 真 無 作  動 靜 常 禪  成 就 自 然 之 理  何 假 隨 相 門 對 治 之 義 也  
ZH_T48_2020_001:1008c12_19	無病不求藥。	001	無 病 不 求 藥  
ZH_T48_2020_001:1008c16_13	「雖先頓悟，煩惱濃厚，習氣堅重，對境而念念生情，遇緣而心心作對，被他昏亂死殺，昧却寂知常然者，即借隨相門定慧，不忘對治，均調昏亂，以入無為，即其宜矣。	001	 雖 先 頓 悟  煩 惱 濃 厚  習 氣 堅 重  對 境 而 念 念 生 情  遇 緣 而 心 心 作 對  被 他 昏 亂 死 殺  昧 却 寂 知 常 然 者  即 借 隨 相 門 定 慧  不 忘 對 治  均 調 昏 亂  以 入 無 為  即 其 宜 矣  
ZH_T48_2020_001:1008c18_11	雖借對治功夫，暫調習氣，以先頓悟心性本淨、煩惱本空故，即不落漸門劣機污染修也。	001	雖 借 對 治 功 夫  暫 調 習 氣  以 先 頓 悟 心 性 本 淨  煩 惱 本 空 故  即 不 落 漸 門 劣 機 污 染 修 也  
ZH_T48_2020_001:1008c18_14	何者？	001	何 者  
ZH_T48_2020_001:1008c20_1	修在悟前，則雖用功不忘，念念熏修，著著生疑，未能無礙。	001	修 在 悟 前  則 雖 用 功 不 忘  念 念 熏 修  著 著 生 疑  未 能 無 礙  
ZH_T48_2020_001:1008c20_20	如有一物礙在胸中，不安之相，常現在前。	001	如 有 一 物 礙 在 胸 中  不 安 之 相  常 現 在 前  
ZH_T48_2020_001:1008c21_20	日久月深，對治功熟，則身心客塵，恰似輕安。	001	日 久 月 深  對 治 功 熟  則 身 心 客 塵  恰 似 輕 安  
ZH_T48_2020_001:1008c23_4	雖復輕安，疑根未斷，如石壓草，猶於生死界不得自在。	001	雖 復 輕 安  疑 根 未 斷  如 石 壓 草  猶 於 生 死 界 不得自在  
ZH_T48_2020_001:1008c23_16	故云修在悟前，非真修也。	001	故 云 修 在 悟 前  非 真 修 也  
ZH_T48_2020_001:1008c25_7	「悟人分上，雖有對治方便，念念無疑，不落污染，日久月深，自然契合。	001	 悟 人 分 上  雖 有 對 治 方 便  念 念 無 疑  不 落 污 染  日 久 月 深  自 然 契 合  
ZH_T48_2020_001:1008c27_18	天真妙性，任運寂知，念念攀緣一切境，心心永斷諸煩惱，不離自性，定慧等持，成就無上菩提，與前幾勝更無差別。	001	天 真 妙 性  任 運 寂 知  念 念 攀 緣 一 切 境  心 心 永 斷 諸 煩 惱  不 離 自 性  定 慧 等 持  成 就 無上菩提  與 前 幾 勝 更 無 差 別  
ZH_T48_2020_001:1008c29_5	則隨相門定慧，雖是漸機所行，於悟人分上，可謂點鐵成金。	001	則 隨 相 門 定 慧  雖 是 漸 機 所 行  於 悟 人 分 上  可 謂 點 鐵 成 金  
ZH_T48_2020_001:1009a01_9	若知如是，則豈以二門定慧有先後次第二見之疑乎？	001	若 知 如 是  則 豈 以 二 門 定 慧 有 先 後 次 第 二 見 之 疑 乎  
ZH_T48_2020_001:1009a02_12	「願諸修道之人，研味此語，更莫狐疑，自生退屈。	001	 願 諸 修 道 之 人  研 味 此 語  更 莫 狐 疑  自 生 退 屈  
ZH_T48_2020_001:1009a03_11	若具丈夫之志，求無上菩提者，捨此奚以哉！	001	若 具 丈 夫 之 志  求 無上菩提 者  捨 此 奚 以 哉  
ZH_T48_2020_001:1009a06_2	切莫執文，直須了義，一一歸就自己，契合本宗，則無師之智自然現前，天真之理了然不昧，成就慧身不由他悟。	001	切 莫 執 文  直 須 了 義  一 一 歸 就 自 己  契 合 本 宗  則 無 師 之 智 自 然 現 前  天 真 之 理 了 然 不 昧  成 就 慧 身 不由他悟  
ZH_T48_2020_001:1009a07_17	而此妙旨，雖是諸人分上，若非夙植般若種智大乘根器者，不能一念而生正信；	001	而 此 妙 旨  雖 是 諸 人 分 上  若 非 夙 植 般 若 種 智 大 乘 根 器 者  不 能 一 念 而 生 正 信  
ZH_T48_2020_001:1009a08_19	豈徒不信，亦乃謗讟，返招無間者，比比有之。	001	豈 徒 不 信  亦 乃 謗 讟  返 招 無 間 者  比 比 有 之  
ZH_T48_2020_001:1009a10_1	雖不信受，一經於耳，暫時結緣，其功厥德，不可稱量。	001	雖 不 信 受  一 經 於 耳  暫 時 結 緣  其 功 厥 德  不可稱量  
ZH_T48_2020_001:1009a10_9	如《唯心訣》云：	001	如  唯 心 訣  云  
ZH_T48_2020_001:1009a10_22	『聞而不信，尚結佛種之因；	001	 聞 而 不 信  尚 結 佛 種 之 因  
ZH_T48_2020_001:1009a11_18	學而不成，猶益人天之福，不失成佛之正因。	001	學 而 不 成  猶 益 人 天 之 福  不 失 成 佛 之 正 因  
ZH_T48_2020_001:1009a13_1	』況聞而信，學而成，守護不忘者，其功德豈能度量！	001	 況 聞 而 信  學 而 成  守 護 不 忘 者  其 功 德 豈 能 度 量  
ZH_T48_2020_001:1009a14_17	「追念過去輪迴之業，不知其幾千劫，隨黑闇，入無間，受種種苦，又不知其幾何。	001	 追 念 過 去 輪 迴 之 業  不 知 其 幾 千 劫  隨 黑 闇  入 無 間  受 種 種 苦  又 不 知 其 幾 何  
ZH_T48_2020_001:1009a16_1	而欲求佛道，不逢善友，長劫沈淪，冥冥無覺，造諸惡業。	001	而 欲 求 佛 道  不 逢 善 友  長 劫 沈 淪  冥 冥 無 覺  造 諸 惡 業  
ZH_T48_2020_001:1009a16_11	時或一思，不覺長吁！	001	時 或 一 思  不 覺 長 吁  
ZH_T48_2020_001:1009a16_21	其可放緩，再受前殃？	001	其 可 放 緩  再 受 前 殃  
ZH_T48_2020_001:1009a18_4	又不知誰復使我今值人生，為萬物之靈，不昧修真之路。	001	又 不 知 誰 復 使 我 今 值 人 生  為 萬 物 之 靈  不 昧 修 真 之 路  
ZH_T48_2020_001:1009a19_6	實謂盲龜遇木，纖芥投鍼，其為慶幸，曷勝道哉！	001	實 謂 盲 龜 遇 木  纖 芥 投 鍼  其 為 慶 幸  曷 勝 道 哉  
ZH_T48_2020_001:1009a22_5	我今若自生退屈，或生懈怠，而恒常望後，須臾失命，退墮惡趣，受諸苦痛之時，雖欲願聞一句佛法，信解受持，欲免辛酸，豈可復得乎？	001	我 今 若 自 生 退 屈  或 生 懈 怠  而 恒 常 望 後  須 臾 失 命  退 墮 惡 趣  受 諸 苦 痛 之 時  雖 欲 願 聞 一 句 佛 法  信 解 受 持  欲 免 辛 酸  豈 可 復 得 乎  
ZH_T48_2020_001:1009a22_15	及到臨危，悔無所益。	001	及 到 臨 危  悔 無 所 益  
ZH_T48_2020_001:1009a24_1	願諸修道之人，莫生放逸，莫著貪淫，如救頭然，不忘照顧。	001	願 諸 修 道 之 人  莫 生 放 逸  莫 著 貪 淫  如 救 頭 然  不 忘 照 顧  
ZH_T48_2020_001:1009a25_4	無常迅速，身如朝露，命若西光，今日雖存，明亦難保。	001	無 常 迅 速  身 如 朝 露  命 若 西 光  今 日 雖 存  明 亦 難 保  
ZH_T48_2020_001:1009a25_14	切須在意，切須在意！	001	切 須 在 意  切 須 在 意  
ZH_T48_2020_001:1009a27_8	「且憑世間有為之善，亦可免三途苦輪，於天上人間，得殊勝果報，受諸快樂。	001	 且 憑 世 間 有 為 之 善  亦 可 免 三 途 苦 輪  於 天 上 人 間  得 殊 勝 果 報  受 諸 快 樂  
ZH_T48_2020_001:1009a28_18	況此最上乘甚深法門，暫時生信，所成功德，不可以比喻說其小分。	001	況 此 最 上 乘 甚 深 法 門  暫 時 生 信  所 成 功 德  不 可 以 比 喻 說 其 小 分  
ZH_T48_2020_001:1009a29_2	如經云：	001	如 經 云  
ZH_T48_2020_001:1009b01_11	『若人以三千大千世間七寶，布施供養爾所世界眾生，皆得充滿。	001	 若 人 以 三千大千 世 間 七 寶  布 施 供 養 爾 所 世 界 眾 生  皆 得 充 滿  
ZH_T48_2020_001:1009b02_17	又教化爾所世界一切眾生，令得四果，其功德無量無邊。	001	又 教 化 爾 所 世 界 一 切 眾 生  令 得 四 果  其 功 德 無量無邊  
ZH_T48_2020_001:1009b03_13	不如一食頃，正思此法，所獲功德。	001	不 如 一 食 頃  正 思 此 法  所 獲 功 德  
ZH_T48_2020_001:1009b04_14	』是知我此法門最尊最貴，於諸功德，比況不及。	001	 是 知 我 此 法 門 最 尊 最 貴  於 諸 功 德  比 況 不 及  
ZH_T48_2020_001:1009b04_18	故經云：	001	故 經 云  
ZH_T48_2020_001:1009b05_13	『一念淨心是道場，勝造恒沙七寶塔。	001	 一 念 淨 心 是 道 場  勝 造 恒 沙 七 寶 塔  
ZH_T48_2020_001:1009b06_10	寶塔畢竟碎為塵，一念淨心成正覺。	001	寶 塔 畢 竟 碎 為 塵  一 念 淨 心 成 正 覺  
ZH_T48_2020_001:1009b07_7	』願諸修道之人，研味此語，切須在意。	001	 願 諸 修 道 之 人  研 味 此 語  切 須 在 意  
ZH_T48_2020_001:1009b08_3	此身不向今生度，更待何生度此身！	001	此 身 不 向 今 生 度  更 待 何 生 度 此 身  
ZH_T48_2020_001:1009b08_13	今若不修，萬劫差違。	001	今 若 不 修  萬 劫 差 違  
ZH_T48_2020_001:1009b09_12	今若彊修難修之行，漸得不難，功行自進。	001	今 若 彊 修 難 修 之 行  漸 得 不 難  功 行 自 進  
ZH_T48_2020_001:1009b09_16	」嗟夫！	001	 嗟 夫  
ZH_T48_2020_001:1009b10_7	今時人，飢逢王饍，不知下口；	001	今 時 人  飢 逢 王 饍  不 知 下 口  
ZH_T48_2020_001:1009b10_17	病遇醫王，不知服藥。	001	病 遇 醫 王  不 知 服 藥  
ZH_T48_2020_001:1009b11_16	不曰如之何、如之何者，吾末如之何也已矣！	001	不 曰 如 之 何  如 之 何 者  吾 末 如 之 何 也 已 矣  
ZH_T48_2020_001:1009b13_3	且世間有為之事，其狀可見，其功可驗，人得一事，歎其希有。	001	且 世 間 有 為 之 事  其 狀 可 見  其 功 可 驗  人 得 一 事  歎 其 希 有  
ZH_T48_2020_001:1009b14_7	我此心宗，無形可觀，無狀可見，言語道斷，心行處滅。	001	我 此 心 宗  無 形 可 觀  無 狀 可 見  言語道斷  心行處滅  
ZH_T48_2020_001:1009b14_18	故天魔外道，毀謗無門；	001	故 天 魔 外 道  毀 謗 無 門  
ZH_T48_2020_001:1009b15_7	釋梵諸天，稱讚不及；	001	釋 梵 諸 天  稱 讚 不 及  
ZH_T48_2020_001:1009b15_20	況凡夫淺識之流，其能髣髴？	001	況 凡 夫 淺 識 之 流  其 能 髣 髴  
ZH_T48_2020_001:1009b16_2	悲夫！	001	悲 夫  
ZH_T48_2020_001:1009b17_1	井鼃焉知滄海之闊，野干何能師子之吼？	001	井 鼃 焉 知 滄 海 之 闊  野 干 何 能 師 子 之 吼  
ZH_T48_2020_001:1009b19_12	故知末法世中，聞此法門，生希有想，信解受持者，已於無量劫中，承事諸聖，植諸善根，深結般若正因，最上根性也。	001	故 知 末 法 世 中  聞 此 法 門  生 希 有 想  信 解 受 持 者  已 於 無 量 劫 中  承 事 諸 聖  植 諸 善 根  深 結 般 若 正 因  最 上 根 性 也  
ZH_T48_2020_001:1009b19_20	故《金剛經》云：	001	故  金 剛 經  云  
ZH_T48_2020_001:1009b21_3	「於此章句，能生信心者，當知已於無量佛所，種諸善根。	001	 於 此 章 句  能 生 信 心 者  當 知 已 於 無 量 佛 所  種 諸 善 根  
ZH_T48_2020_001:1009b21_7	」又云：	001	 又 云  
ZH_T48_2020_001:1009b22_1	「為發大乘者說，為發最上乘者說。	001	 為 發 大 乘 者 說  為 發 最 上 乘 者 說  
ZH_T48_2020_001:1009b23_9	」願諸求道之人，莫生怯弱，須發勇猛之心，宿劫善因，未可知也。	001	 願 諸 求 道 之 人  莫 生 怯 弱  須 發 勇 猛 之 心  宿 劫 善 因  未 可 知 也  
ZH_T48_2020_001:1009b25_13	若不信殊勝，甘為下劣，生艱阻之想，今不修之，則縱有宿世善根，今斷之故，彌在其難，展轉遠矣。	001	若 不 信 殊 勝  甘 為 下 劣  生 艱 阻 之 想  今 不 修 之  則 縱 有 宿 世 善 根  今 斷 之 故  彌 在 其 難  展 轉 遠 矣  
ZH_T48_2020_001:1009b26_5	今既到寶所，不可空手而還。	001	今 既 到 寶 所  不 可 空 手 而 還  
ZH_T48_2020_001:1009b26_20	一失人身，萬劫難復，請須慎之！	001	一 失 人 身  萬 劫 難 復  請 須 慎 之  
ZH_T48_2020_001:1009b27_19	豈有智者，知其寶所，反不求之，長怨孤貧。	001	豈 有 智 者  知 其 寶 所  反 不 求 之  長 怨 孤 貧  
ZH_T48_2020_001:1009b28_8	若欲獲寶，放下皮囊！	001	若 欲 獲 寶  放 下 皮 囊  
ZH_T48_2020_001:1009b29_100	高麗國普照禪師修心訣	001	高 麗 國 普 照 禪 師 修 心 訣 
