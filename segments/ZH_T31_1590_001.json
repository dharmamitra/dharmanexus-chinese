[
  {
    "segmentnr":"ZH_T31_1590_001:0074b23_0",
    "original":"唯識二十論一卷",
    "folio":1,
    "stemmed":"唯 識 二 十 論 一 卷 "
  },
  {
    "segmentnr":"ZH_T31_1590_001:0074b25_0",
    "original":"世親菩薩造",
    "folio":1,
    "stemmed":"世 親 菩 薩 造 "
  },
  {
    "segmentnr":"ZH_T31_1590_001:0074b26_0",
    "original":"大唐三藏法師玄奘奉　詔譯",
    "folio":1,
    "stemmed":"大 唐 三藏法師 玄 奘 奉  詔 譯 "
  },
  {
    "segmentnr":"ZH_T31_1590_001:0074b28_10",
    "original":"安立大乘三界唯識，以契經說三界唯心，心、意、識、了，名之差別。",
    "folio":1,
    "stemmed":"安 立 大 乘 三 界 唯 識  以 契 經 說 三界唯心  心  意  識  了  名 之 差 別  "
  },
  {
    "segmentnr":"ZH_T31_1590_001:0074c01_14",
    "original":"此中說心，意兼心所，唯遮外境，不遣相應，內識生時似外境現，如有眩瞖見髮蠅等，此中都無少分實義。",
    "folio":1,
    "stemmed":"此 中 說 心  意 兼 心 所  唯 遮 外 境  不 遣 相 應  內 識 生 時 似 外 境 現  如 有 眩 瞖 見 髮 蠅 等  此 中 都 無 少 分 實 義  "
  },
  {
    "segmentnr":"ZH_T31_1590_001:0074c02_4",
    "original":"即於此義，有設難言。",
    "folio":1,
    "stemmed":"即 於 此 義  有 設 難 言  "
  },
  {
    "segmentnr":"ZH_T31_1590_001:0074c02_7",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0074c03_0",
    "original":"若識無實境，　　則處時決定，",
    "folio":1,
    "stemmed":"若 識 無 實 境    則 處 時 決 定  "
  },
  {
    "segmentnr":"ZH_T31_1590_001:0074c04_13",
    "original":"相續不決定，　　作用不應成。",
    "folio":1,
    "stemmed":"相 續 不 決 定    作 用 不 應 成  "
  },
  {
    "segmentnr":"ZH_T31_1590_001:0074c05_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0074c05_7",
    "original":"此說何義？",
    "folio":1,
    "stemmed":"此 說 何 義  "
  },
  {
    "segmentnr":"ZH_T31_1590_001:0074c07_1",
    "original":"若離識實有色等外法，色等識生不緣色等，何因此識有處得生，非一切處？",
    "folio":1,
    "stemmed":"若 離 識 實 有 色 等 外 法  色 等 識 生 不 緣 色 等  何 因 此 識 有 處 得 生  非一切處  "
  },
  {
    "segmentnr":"ZH_T31_1590_001:0074c07_15",
    "original":"何故此處有時識起，非一切時？",
    "folio":1,
    "stemmed":"何 故 此 處 有 時 識 起  非 一 切 時  "
  },
  {
    "segmentnr":"ZH_T31_1590_001:0074c08_13",
    "original":"同一處時有多相續，何不決定隨一識生？",
    "folio":1,
    "stemmed":"同 一 處 時 有 多 相 續  何 不 決 定 隨 一 識 生  "
  },
  {
    "segmentnr":"ZH_T31_1590_001:0074c09_12",
    "original":"如眩瞖人見髮蠅等，非無眩瞖有此識生。",
    "folio":1,
    "stemmed":"如 眩 瞖 人 見 髮 蠅 等  非 無 眩 瞖 有 此 識 生  "
  },
  {
    "segmentnr":"ZH_T31_1590_001:0074c12_2",
    "original":"復有何因，諸眩瞖者所見髮等無髮等用，夢中所得飲食、刀杖、毒藥、衣等無飲等用，尋香城等無城等用。",
    "folio":1,
    "stemmed":"復 有 何 因  諸 眩 瞖 者 所 見 髮 等 無 髮 等 用  夢 中 所 得 飲 食  刀 杖  毒 藥  衣 等 無 飲 等 用  尋 香 城 等 無 城 等 用  "
  },
  {
    "segmentnr":"ZH_T31_1590_001:0074c14_8",
    "original":"餘髮等物其用非無，若實同無色等外境，唯有內識似外境生，定處、定時、不定相續、有作用物皆不應成。",
    "folio":1,
    "stemmed":"餘 髮 等 物 其 用 非 無  若 實 同 無 色 等 外 境  唯 有 內 識 似 外 境 生  定 處  定 時  不 定 相 續  有 作 用 物 皆 不 應 成  "
  },
  {
    "segmentnr":"ZH_T31_1590_001:0074c14_13",
    "original":"非皆不成。",
    "folio":1,
    "stemmed":"非 皆 不 成  "
  },
  {
    "segmentnr":"ZH_T31_1590_001:0074c14_16",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0074c15_0",
    "original":"處時定如夢，　　身不定如鬼，",
    "folio":1,
    "stemmed":"處 時 定 如 夢    身 不 定 如 鬼  "
  },
  {
    "segmentnr":"ZH_T31_1590_001:0074c16_13",
    "original":"同見膿河等，　　如夢損有用。",
    "folio":1,
    "stemmed":"同 見 膿 河 等    如 夢 損 有 用  "
  },
  {
    "segmentnr":"ZH_T31_1590_001:0074c17_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0074c18_19",
    "original":"如夢意說如夢所見，謂如夢中雖無實境，而或有處見有村園男女等物，非一切處。",
    "folio":1,
    "stemmed":"如 夢 意 說 如夢所見  謂 如 夢 中 雖 無 實 境  而 或 有 處 見 有 村 園 男 女 等 物  非一切處  "
  },
  {
    "segmentnr":"ZH_T31_1590_001:0074c19_18",
    "original":"即於是處，或時見有彼村園等，非一切時。",
    "folio":1,
    "stemmed":"即 於 是 處  或 時 見 有 彼 村 園 等  非 一 切 時  "
  },
  {
    "segmentnr":"ZH_T31_1590_001:0074c20_16",
    "original":"由此雖無離識實境，而處時定非不得成。",
    "folio":1,
    "stemmed":"由 此 雖 無 離 識 實 境  而 處 時 定 非 不 得 成  "
  },
  {
    "segmentnr":"ZH_T31_1590_001:0074c21_7",
    "original":"說如鬼言，顯如餓鬼。",
    "folio":1,
    "stemmed":"說 如 鬼 言  顯 如 餓 鬼  "
  },
  {
    "segmentnr":"ZH_T31_1590_001:0074c22_6",
    "original":"河中膿滿故名膿河，如說酥瓶其中酥滿。",
    "folio":1,
    "stemmed":"河 中 膿 滿 故 名 膿 河  如 說 酥 瓶 其 中 酥 滿  "
  },
  {
    "segmentnr":"ZH_T31_1590_001:0074c23_15",
    "original":"謂如餓鬼同業異熟，多身共集皆見膿河，非於此中定唯一見。",
    "folio":1,
    "stemmed":"謂 如 餓 鬼 同 業 異 熟  多 身 共 集 皆 見 膿 河  非 於 此 中 定 唯 一 見  "
  },
  {
    "segmentnr":"ZH_T31_1590_001:0074c25_4",
    "original":"等言顯示或見糞等，及見有情執持刀杖遮捍守護不令得食。",
    "folio":1,
    "stemmed":"等 言 顯 示 或 見 糞 等  及 見 有 情 執 持 刀 杖 遮 捍 守 護 不 令 得 食  "
  },
  {
    "segmentnr":"ZH_T31_1590_001:0074c26_3",
    "original":"由此雖無離識實境，而多相續不定義成。",
    "folio":1,
    "stemmed":"由 此 雖 無 離 識 實 境  而 多 相 續 不 定 義 成  "
  },
  {
    "segmentnr":"ZH_T31_1590_001:0074c27_2",
    "original":"又如夢中境雖無實，而有損失精血等用。",
    "folio":1,
    "stemmed":"又 如 夢 中 境 雖 無 實  而 有 損 失 精 血 等 用  "
  },
  {
    "segmentnr":"ZH_T31_1590_001:0074c28_1",
    "original":"由此雖無離識實境，而有虛妄作用義成。",
    "folio":1,
    "stemmed":"由 此 雖 無 離 識 實 境  而 有 虛 妄 作 用 義 成  "
  },
  {
    "segmentnr":"ZH_T31_1590_001:0074c28_19",
    "original":"如是且依別別譬喻，顯處定等四義得成。",
    "folio":1,
    "stemmed":"如 是 且 依 別 別 譬 喻  顯 處 定 等 四 義 得 成  "
  },
  {
    "segmentnr":"ZH_T31_1590_001:0074c29_4",
    "original":"復次頌曰：",
    "folio":1,
    "stemmed":"復 次 頌 曰  "
  },
  {
    "segmentnr":"ZH_T31_1590_001:0075a01_0",
    "original":"一切如地獄，　　同見獄卒等，",
    "folio":1,
    "stemmed":"一 切 如 地 獄    同 見 獄 卒 等  "
  },
  {
    "segmentnr":"ZH_T31_1590_001:0075a02_13",
    "original":"能為逼害事，　　故四義皆成。",
    "folio":1,
    "stemmed":"能 為 逼 害 事    故 四 義 皆 成  "
  },
  {
    "segmentnr":"ZH_T31_1590_001:0075a03_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0075a04_1",
    "original":"應知此中一地獄喻，顯處定等一切皆成。",
    "folio":1,
    "stemmed":"應 知 此 中 一 地 獄 喻  顯 處 定 等 一 切 皆 成  "
  },
  {
    "segmentnr":"ZH_T31_1590_001:0075a04_19",
    "original":"如地獄言，顯在地獄受逼害苦諸有情類。",
    "folio":1,
    "stemmed":"如 地 獄 言  顯 在 地 獄 受 逼 害 苦 諸 有 情 類  "
  },
  {
    "segmentnr":"ZH_T31_1590_001:0075a08_5",
    "original":"謂地獄中雖無真實有情數攝獄卒等事，而彼有情同業異熟增上力故，同處同時眾多相續，皆共見有獄卒、狗、烏、鐵山物等來至其所為逼害事。",
    "folio":1,
    "stemmed":"謂 地 獄 中 雖 無 真 實 有 情 數 攝 獄 卒 等 事  而 彼 有 情 同 業 異 熟 增上力故  同 處 同 時 眾 多 相 續  皆 共 見 有 獄 卒  狗  烏  鐵 山 物 等 來 至 其 所 為 逼 害 事  "
  },
  {
    "segmentnr":"ZH_T31_1590_001:0075a09_4",
    "original":"由此雖無離識實境，而處定等四義皆成。",
    "folio":1,
    "stemmed":"由 此 雖 無 離 識 實 境  而 處 定 等 四 義 皆 成  "
  },
  {
    "segmentnr":"ZH_T31_1590_001:0075a09_17",
    "original":"何緣不許獄卒等類是實有情？",
    "folio":1,
    "stemmed":"何 緣 不 許 獄 卒 等 類 是 實 有 情  "
  },
  {
    "segmentnr":"ZH_T31_1590_001:0075a10_3",
    "original":"不應理故。",
    "folio":1,
    "stemmed":"不 應 理 故  "
  },
  {
    "segmentnr":"ZH_T31_1590_001:0075a11_2",
    "original":"且此不應那落迦攝，不受如彼所受苦故。",
    "folio":1,
    "stemmed":"且 此 不 應 那 落 迦 攝  不 受 如 彼 所 受 苦 故  "
  },
  {
    "segmentnr":"ZH_T31_1590_001:0075a11_16",
    "original":"互相逼害，應不可立彼那落迦。",
    "folio":1,
    "stemmed":"互 相 逼 害  應 不 可 立 彼 那 落 迦  "
  },
  {
    "segmentnr":"ZH_T31_1590_001:0075a14_1",
    "original":"此獄卒等形量力既等，應不極相怖，應自不能忍受鐵地炎熱猛焰恒燒然苦，云何於彼能逼害他？",
    "folio":1,
    "stemmed":"此 獄 卒 等 形 量 力 既 等  應 不 極 相 怖  應 自 不 能 忍 受 鐵 地 炎 熱 猛 焰 恒 燒 然 苦  云 何 於 彼 能 逼 害 他  "
  },
  {
    "segmentnr":"ZH_T31_1590_001:0075a15_13",
    "original":"非那落迦不應生彼，如何天上現有傍生，地獄亦然，有傍生鬼為獄卒等。",
    "folio":1,
    "stemmed":"非 那 落 迦 不 應 生 彼  如 何 天 上 現 有 傍 生  地 獄 亦 然  有 傍 生 鬼 為 獄 卒 等  "
  },
  {
    "segmentnr":"ZH_T31_1590_001:0075a15_18",
    "original":"此救不然。",
    "folio":1,
    "stemmed":"此 救 不 然  "
  },
  {
    "segmentnr":"ZH_T31_1590_001:0075a16_1",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0075a17_0",
    "original":"如天上傍生，　　地獄中不爾，",
    "folio":1,
    "stemmed":"如 天 上 傍 生    地 獄 中 不 爾  "
  },
  {
    "segmentnr":"ZH_T31_1590_001:0075a18_13",
    "original":"所執傍生鬼，　　不受彼苦故。",
    "folio":1,
    "stemmed":"所 執 傍 生 鬼    不 受 彼 苦 故  "
  },
  {
    "segmentnr":"ZH_T31_1590_001:0075a19_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0075a21_17",
    "original":"諸有傍生生天上者，必有能感彼器樂業，生彼定受器所生樂，非獄卒等受地獄中器所生苦，故不應許傍生鬼趣生那落迦。",
    "folio":1,
    "stemmed":"諸 有 傍 生 生 天 上 者  必 有 能 感 彼 器 樂 業  生 彼 定 受 器 所 生 樂  非 獄 卒 等 受 地 獄 中 器 所 生 苦  故 不 應 許 傍 生 鬼 趣 生 那 落 迦  "
  },
  {
    "segmentnr":"ZH_T31_1590_001:0075a25_13",
    "original":"若爾，應許彼那落迦業增上力生異大種，起勝形顯量力差別，於彼施設獄卒等名，為生彼怖，變現種種動手足等差別作用，如羝羊山乍離乍合、剛鐵林刺或低或昂。",
    "folio":1,
    "stemmed":"若 爾  應 許 彼 那 落 迦 業 增 上 力 生 異 大 種  起 勝 形 顯 量 力 差 別  於 彼 施 設 獄 卒 等 名  為 生 彼 怖  變 現 種 種 動 手 足 等 差 別 作 用  如 羝 羊 山 乍 離 乍 合  剛 鐵 林 刺 或 低 或 昂  "
  },
  {
    "segmentnr":"ZH_T31_1590_001:0075a26_3",
    "original":"非事全無，然不應理。",
    "folio":1,
    "stemmed":"非 事 全 無  然 不 應 理  "
  },
  {
    "segmentnr":"ZH_T31_1590_001:0075a26_6",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0075a27_0",
    "original":"若許由業力，　　有異大種生，",
    "folio":1,
    "stemmed":"若 許 由 業 力    有 異 大 種 生  "
  },
  {
    "segmentnr":"ZH_T31_1590_001:0075a28_13",
    "original":"起如是轉變，　　於識何不許？",
    "folio":1,
    "stemmed":"起 如 是 轉 變    於 識 何 不 許  "
  },
  {
    "segmentnr":"ZH_T31_1590_001:0075a29_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0075b01_1",
    "original":"何緣不許識由業力如是轉變，而執大種？",
    "folio":1,
    "stemmed":"何 緣 不 許 識 由 業 力 如 是 轉 變  而 執 大 種  "
  },
  {
    "segmentnr":"ZH_T31_1590_001:0075b01_6",
    "original":"復次頌曰：",
    "folio":1,
    "stemmed":"復 次 頌 曰  "
  },
  {
    "segmentnr":"ZH_T31_1590_001:0075b02_0",
    "original":"業熏習餘處，　　執餘處有果，",
    "folio":1,
    "stemmed":"業 熏 習 餘 處    執 餘 處 有 果  "
  },
  {
    "segmentnr":"ZH_T31_1590_001:0075b03_13",
    "original":"所熏識有果，　　不許有何因？",
    "folio":1,
    "stemmed":"所 熏 識 有 果    不 許 有 何 因  "
  },
  {
    "segmentnr":"ZH_T31_1590_001:0075b04_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0075b07_10",
    "original":"執那落迦由自業力生差別大種起形等轉變，彼業熏習理應許在識相續中，不在餘處有熏習識，汝便不許有果轉變，無熏習處翻執有果，此有何因？",
    "folio":1,
    "stemmed":"執 那 落 迦 由 自 業 力 生 差 別 大 種 起 形 等 轉 變  彼 業 熏 習 理 應 許 在 識 相 續 中  不 在 餘 處 有 熏 習 識  汝 便 不 許 有 果 轉 變  無 熏 習 處 翻 執 有 果  此 有 何 因  "
  },
  {
    "segmentnr":"ZH_T31_1590_001:0075b08_17",
    "original":"有教為因，謂若唯識似色等現無別色等，佛不應說有色等處。",
    "folio":1,
    "stemmed":"有 教 為 因  謂 若 唯 識 似 色 等 現 無 別 色 等  佛 不 應 說 有 色 等 處  "
  },
  {
    "segmentnr":"ZH_T31_1590_001:0075b09_8",
    "original":"此教非因，有別意故。",
    "folio":1,
    "stemmed":"此 教 非 因  有 別 意 故  "
  },
  {
    "segmentnr":"ZH_T31_1590_001:0075b09_11",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0075b10_0",
    "original":"依彼所化生，　　世尊密意趣，",
    "folio":1,
    "stemmed":"依 彼 所 化 生    世 尊 密 意 趣  "
  },
  {
    "segmentnr":"ZH_T31_1590_001:0075b11_13",
    "original":"說有色等處，　　如化生有情。",
    "folio":1,
    "stemmed":"說 有 色 等 處    如 化生有情  "
  },
  {
    "segmentnr":"ZH_T31_1590_001:0075b12_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0075b13_18",
    "original":"如佛說有化生有情，彼但依心相續不斷能往後世密意趣說，不說實有化生有情。",
    "folio":1,
    "stemmed":"如 佛 說 有 化生有情  彼 但 依 心 相續不斷 能 往 後 世 密 意 趣 說  不 說 實 有 化生有情  "
  },
  {
    "segmentnr":"ZH_T31_1590_001:0075b14_16",
    "original":"說無有情我，但有法因，故說色等處。",
    "folio":1,
    "stemmed":"說 無 有 情 我  但 有 法 因  故 說 色 等 處  "
  },
  {
    "segmentnr":"ZH_T31_1590_001:0075b16_1",
    "original":"契經亦爾，依所化生宜受彼教，密意趣說，非別實有。",
    "folio":1,
    "stemmed":"契 經 亦 爾  依 所 化 生 宜 受 彼 教  密 意 趣 說  非 別 實 有  "
  },
  {
    "segmentnr":"ZH_T31_1590_001:0075b16_10",
    "original":"依何密意說色等十？",
    "folio":1,
    "stemmed":"依 何 密 意 說 色 等 十  "
  },
  {
    "segmentnr":"ZH_T31_1590_001:0075b16_13",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0075b17_0",
    "original":"識從自種生，　　似境相而轉，",
    "folio":1,
    "stemmed":"識 從 自 種 生    似 境 相 而 轉  "
  },
  {
    "segmentnr":"ZH_T31_1590_001:0075b18_13",
    "original":"為成內外處，　　佛說彼為十。",
    "folio":1,
    "stemmed":"為 成 內 外 處    佛 說 彼 為 十  "
  },
  {
    "segmentnr":"ZH_T31_1590_001:0075b19_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0075b19_7",
    "original":"此說何義？",
    "folio":1,
    "stemmed":"此 說 何 義  "
  },
  {
    "segmentnr":"ZH_T31_1590_001:0075b21_4",
    "original":"似色現識從自種子緣合轉變差別而生，佛依彼種及所現色，如次說為眼處色處。",
    "folio":1,
    "stemmed":"似 色 現 識 從 自 種 子 緣 合 轉 變 差 別 而 生  佛 依 彼 種 及 所 現 色  如 次 說 為 眼 處 色 處  "
  },
  {
    "segmentnr":"ZH_T31_1590_001:0075b23_6",
    "original":"如是乃至似觸現識從自種子緣合轉變差別而生，佛依彼種及所現觸，如次說為身處觸處。",
    "folio":1,
    "stemmed":"如 是 乃 至 似 觸 現 識 從 自 種 子 緣 合 轉 變 差 別 而 生  佛 依 彼 種 及 所 現 觸  如 次 說 為 身 處 觸 處  "
  },
  {
    "segmentnr":"ZH_T31_1590_001:0075b23_16",
    "original":"依斯密意，說色等十。",
    "folio":1,
    "stemmed":"依 斯 密 意  說 色 等 十  "
  },
  {
    "segmentnr":"ZH_T31_1590_001:0075b24_5",
    "original":"此密意說有何勝利？",
    "folio":1,
    "stemmed":"此 密 意 說 有 何 勝 利  "
  },
  {
    "segmentnr":"ZH_T31_1590_001:0075b24_8",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0075b25_0",
    "original":"依此教能入，　　數取趣無我，",
    "folio":1,
    "stemmed":"依 此 教 能 入    數 取 趣 無 我  "
  },
  {
    "segmentnr":"ZH_T31_1590_001:0075b26_13",
    "original":"所執法無我，　　復依餘教入。",
    "folio":1,
    "stemmed":"所 執 法 無 我    復 依 餘 教 入  "
  },
  {
    "segmentnr":"ZH_T31_1590_001:0075b27_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0075b28_3",
    "original":"依此所說十二處教，受化者能入數取趣無我。",
    "folio":1,
    "stemmed":"依 此 所 說 十 二 處 教  受 化 者 能 入 數 取 趣 無 我  "
  },
  {
    "segmentnr":"ZH_T31_1590_001:0075c01_5",
    "original":"謂若了知從六二法有六識轉，都無見者乃至知者，應受有情無我教者便能悟入有情無我。",
    "folio":1,
    "stemmed":"謂 若 了 知 從 六 二 法 有 六 識 轉  都 無 見 者 乃 至 知 者  應 受 有 情 無 我 教 者 便 能 悟 入 有 情 無 我  "
  },
  {
    "segmentnr":"ZH_T31_1590_001:0075c02_7",
    "original":"復依此餘說唯識教，受化者能入所執法無我。",
    "folio":1,
    "stemmed":"復 依 此 餘 說 唯 識 教  受 化 者 能 入 所 執 法 無 我  "
  },
  {
    "segmentnr":"ZH_T31_1590_001:0075c04_9",
    "original":"謂若了知唯識現似色等法起，此中都無色等相法，應受諸法無我教者便能悟入諸法無我。",
    "folio":1,
    "stemmed":"謂 若 了 知 唯 識 現 似 色 等 法 起  此 中 都 無 色 等 相 法  應 受 諸法無我 教 者 便 能 悟 入 諸法無我  "
  },
  {
    "segmentnr":"ZH_T31_1590_001:0075c05_18",
    "original":"若知諸法一切種無入法無我，是則唯識亦畢竟無，何所安立？",
    "folio":1,
    "stemmed":"若 知 諸 法 一 切 種 無 入 法 無 我  是 則 唯 識 亦 畢 竟 無  何 所 安 立  "
  },
  {
    "segmentnr":"ZH_T31_1590_001:0075c09_4",
    "original":"非知諸法一切種無乃得名為入法無我，然達愚夫遍計所執自性差別諸法無我，如是乃名入法無我，非諸佛境離言法性亦都無故名法無我。",
    "folio":1,
    "stemmed":"非 知 諸 法 一 切 種 無 乃 得 名 為 入 法 無 我  然 達 愚 夫 遍計所執自性 差 別 諸法無我  如 是 乃 名 入 法 無 我  非 諸 佛 境 離言法性 亦 都 無 故 名 法 無 我  "
  },
  {
    "segmentnr":"ZH_T31_1590_001:0075c10_3",
    "original":"餘識所執此唯識性其體亦無，名法無我。",
    "folio":1,
    "stemmed":"餘 識 所 執 此 唯 識 性 其 體 亦 無  名 法 無 我  "
  },
  {
    "segmentnr":"ZH_T31_1590_001:0075c11_11",
    "original":"不爾，餘識所執境有，則唯識理應不得成，許諸餘識有實境故。",
    "folio":1,
    "stemmed":"不 爾  餘 識 所 執 境 有  則 唯 識 理 應 不 得 成  許 諸 餘 識 有 實 境 故  "
  },
  {
    "segmentnr":"ZH_T31_1590_001:0075c13_2",
    "original":"由此道理，說立唯識教，普令悟入一切法無我，非一切種撥有性故。",
    "folio":1,
    "stemmed":"由此道理  說 立 唯 識 教  普 令 悟 入 一切法無我  非 一 切 種 撥 有 性 故  "
  },
  {
    "segmentnr":"ZH_T31_1590_001:0075c14_18",
    "original":"復云何知佛依如是密意趣說有色等處，非別實有色等外法為色等識各別境耶？",
    "folio":1,
    "stemmed":"復 云 何 知 佛 依 如 是 密 意 趣 說 有 色 等 處  非 別 實 有 色 等 外 法 為 色 等 識 各 別 境 耶  "
  },
  {
    "segmentnr":"ZH_T31_1590_001:0075c15_2",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0075c16_0",
    "original":"以彼境非一，　　亦非多極微，",
    "folio":1,
    "stemmed":"以 彼 境 非 一    亦 非 多 極 微  "
  },
  {
    "segmentnr":"ZH_T31_1590_001:0075c17_13",
    "original":"又非和合等，　　極微不成故。",
    "folio":1,
    "stemmed":"又 非 和 合 等    極 微 不 成 故  "
  },
  {
    "segmentnr":"ZH_T31_1590_001:0075c18_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0075c18_7",
    "original":"此何所說？",
    "folio":1,
    "stemmed":"此 何 所 說  "
  },
  {
    "segmentnr":"ZH_T31_1590_001:0075c20_4",
    "original":"謂若實有外色等處與色等識各別為境，如是外境或應是一，如勝論者執有分色。",
    "folio":1,
    "stemmed":"謂 若 實 有 外 色 等 處 與 色 等 識 各 別 為 境  如 是 外 境 或 應 是 一  如 勝 論 者 執 有 分 色  "
  },
  {
    "segmentnr":"ZH_T31_1590_001:0075c22_12",
    "original":"或應是多，如執實有眾多極微各別為境，或應多極微和合及和集，如執實有眾多極微皆共和合和集為境。",
    "folio":1,
    "stemmed":"或 應 是 多  如 執 實 有 眾 多 極 微 各 別 為 境  或 應 多 極 微 和 合 及 和 集  如 執 實 有 眾 多 極 微 皆 共 和 合 和 集 為 境  "
  },
  {
    "segmentnr":"ZH_T31_1590_001:0075c23_16",
    "original":"且彼外境理應非一，有分色體異諸分色不可取故。",
    "folio":1,
    "stemmed":"且 彼 外 境 理 應 非 一  有 分 色 體 異 諸 分 色 不 可 取 故  "
  },
  {
    "segmentnr":"ZH_T31_1590_001:0075c24_11",
    "original":"理亦非多，極微各別不可取故。",
    "folio":1,
    "stemmed":"理 亦 非 多  極 微 各 別 不 可 取 故  "
  },
  {
    "segmentnr":"ZH_T31_1590_001:0075c25_12",
    "original":"又理非和合或和集為境，一實極微理不成故。",
    "folio":1,
    "stemmed":"又 理 非 和 合 或 和 集 為 境  一 實 極 微 理 不 成 故  "
  },
  {
    "segmentnr":"ZH_T31_1590_001:0075c25_17",
    "original":"云何不成？",
    "folio":1,
    "stemmed":"云 何 不 成  "
  },
  {
    "segmentnr":"ZH_T31_1590_001:0075c26_1",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0075c27_13",
    "original":"極微與六合，　　一應成六分；",
    "folio":1,
    "stemmed":"極 微 與 六 合    一 應 成 六 分  "
  },
  {
    "segmentnr":"ZH_T31_1590_001:0075c28_13",
    "original":"若與六同處，　　聚應如極微。",
    "folio":1,
    "stemmed":"若 與 六 同 處    聚 應 如 極 微  "
  },
  {
    "segmentnr":"ZH_T31_1590_001:0075c29_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0076a01_10",
    "original":"若一極微六方各與一極微合，應成六分，一處無容有餘處故。",
    "folio":1,
    "stemmed":"若 一 極 微 六 方 各 與 一 極 微 合  應 成 六 分  一 處 無 容 有 餘 處 故  "
  },
  {
    "segmentnr":"ZH_T31_1590_001:0076a03_7",
    "original":"一極微處若有六微，應諸聚色如極微量，展轉相望不過量故，則應聚色亦不可見。",
    "folio":1,
    "stemmed":"一 極 微 處 若 有 六 微  應 諸 聚 色 如 極 微 量  展轉相望 不 過 量 故  則 應 聚 色 亦 不 可 見  "
  },
  {
    "segmentnr":"ZH_T31_1590_001:0076a03_18",
    "original":"加濕彌羅國毘婆沙師言：",
    "folio":1,
    "stemmed":"加 濕 彌 羅 國 毘婆沙師 言  "
  },
  {
    "segmentnr":"ZH_T31_1590_001:0076a04_19",
    "original":"「非諸極微有相合義，無方分故，離如前失；",
    "folio":1,
    "stemmed":" 非 諸 極 微 有 相 合 義  無 方 分 故  離 如 前 失  "
  },
  {
    "segmentnr":"ZH_T31_1590_001:0076a05_12",
    "original":"但諸聚色有相合理，有方分故。",
    "folio":1,
    "stemmed":"但 諸 聚 色 有 相 合 理  有 方 分 故  "
  },
  {
    "segmentnr":"ZH_T31_1590_001:0076a05_18",
    "original":"」此亦不然。",
    "folio":1,
    "stemmed":" 此 亦 不 然  "
  },
  {
    "segmentnr":"ZH_T31_1590_001:0076a05_21",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0076a06_13",
    "original":"極微既無合，　　聚有合者誰？",
    "folio":1,
    "stemmed":"極 微 既 無 合    聚 有 合 者 誰  "
  },
  {
    "segmentnr":"ZH_T31_1590_001:0076a07_13",
    "original":"或相合不成，　　不由無方分。",
    "folio":1,
    "stemmed":"或 相 合 不 成    不 由 無 方 分  "
  },
  {
    "segmentnr":"ZH_T31_1590_001:0076a08_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0076a08_11",
    "original":"今應詰彼所說理趣。",
    "folio":1,
    "stemmed":"今 應 詰 彼 所 說 理 趣  "
  },
  {
    "segmentnr":"ZH_T31_1590_001:0076a09_10",
    "original":"既異極微無別聚色，極微無合聚合者誰？",
    "folio":1,
    "stemmed":"既 異 極 微 無 別 聚 色  極 微 無 合 聚 合 者 誰  "
  },
  {
    "segmentnr":"ZH_T31_1590_001:0076a09_15",
    "original":"若轉救言：",
    "folio":1,
    "stemmed":"若 轉 救 言  "
  },
  {
    "segmentnr":"ZH_T31_1590_001:0076a10_4",
    "original":"「聚色展轉，亦無合義。",
    "folio":1,
    "stemmed":" 聚 色 展 轉  亦 無 合 義  "
  },
  {
    "segmentnr":"ZH_T31_1590_001:0076a10_10",
    "original":"」則不應言：",
    "folio":1,
    "stemmed":" 則 不 應 言  "
  },
  {
    "segmentnr":"ZH_T31_1590_001:0076a10_21",
    "original":"「極微無合，無方分故。",
    "folio":1,
    "stemmed":" 極 微 無 合  無 方 分 故  "
  },
  {
    "segmentnr":"ZH_T31_1590_001:0076a11_8",
    "original":"」聚有方分，亦不許合。",
    "folio":1,
    "stemmed":" 聚 有 方 分  亦 不 許 合  "
  },
  {
    "segmentnr":"ZH_T31_1590_001:0076a11_20",
    "original":"故極微無合，不由無方分。",
    "folio":1,
    "stemmed":"故 極 微 無 合  不 由 無 方 分  "
  },
  {
    "segmentnr":"ZH_T31_1590_001:0076a12_8",
    "original":"是故一實極微不成。",
    "folio":1,
    "stemmed":"是 故 一 實 極 微 不 成  "
  },
  {
    "segmentnr":"ZH_T31_1590_001:0076a13_3",
    "original":"又許極微合與不合，其過且爾。",
    "folio":1,
    "stemmed":"又 許 極 微 合 與 不 合  其 過 且 爾  "
  },
  {
    "segmentnr":"ZH_T31_1590_001:0076a13_17",
    "original":"若許極微有分無分，俱為大失。",
    "folio":1,
    "stemmed":"若 許 極 微 有 分 無 分  俱 為 大 失  "
  },
  {
    "segmentnr":"ZH_T31_1590_001:0076a14_3",
    "original":"所以者何？",
    "folio":1,
    "stemmed":"所以者何  "
  },
  {
    "segmentnr":"ZH_T31_1590_001:0076a14_6",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0076a15_13",
    "original":"極微有方分，　　理不應成一；",
    "folio":1,
    "stemmed":"極 微 有 方 分    理 不 應 成 一  "
  },
  {
    "segmentnr":"ZH_T31_1590_001:0076a16_13",
    "original":"無應影障無，　　聚不異無二。",
    "folio":1,
    "stemmed":"無 應 影 障 無    聚 不 異 無 二  "
  },
  {
    "segmentnr":"ZH_T31_1590_001:0076a17_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0076a18_1",
    "original":"以一極微六方分異多分為體，云何成一？",
    "folio":1,
    "stemmed":"以 一 極 微 六 方 分 異 多 分 為 體  云 何 成 一  "
  },
  {
    "segmentnr":"ZH_T31_1590_001:0076a19_8",
    "original":"若一極微無異方分，日輪纔舉光照觸時，云何餘邊得有影現？",
    "folio":1,
    "stemmed":"若 一 極 微 無 異 方 分  日 輪 纔 舉 光 照 觸 時  云 何 餘 邊 得 有 影 現  "
  },
  {
    "segmentnr":"ZH_T31_1590_001:0076a19_17",
    "original":"以無餘分光所不及。",
    "folio":1,
    "stemmed":"以 無 餘 分 光 所 不 及  "
  },
  {
    "segmentnr":"ZH_T31_1590_001:0076a20_16",
    "original":"又執極微無方分者，云何此彼展輪相障？",
    "folio":1,
    "stemmed":"又 執 極 微 無 方 分 者  云 何 此 彼 展 輪 相 障  "
  },
  {
    "segmentnr":"ZH_T31_1590_001:0076a21_15",
    "original":"以無餘分他所不行，可說此彼展轉相礙。",
    "folio":1,
    "stemmed":"以 無 餘 分 他 所 不 行  可 說 此 彼 展 轉 相 礙  "
  },
  {
    "segmentnr":"ZH_T31_1590_001:0076a23_6",
    "original":"既不相礙，應諸極微展轉處同，則諸色聚同一極微量，過如前說。",
    "folio":1,
    "stemmed":"既 不 相 礙  應 諸 極 微 展 轉 處 同  則 諸 色 聚 同 一 極 微 量  過 如 前 說  "
  },
  {
    "segmentnr":"ZH_T31_1590_001:0076a23_19",
    "original":"云何不許影障屬聚不屬極微？",
    "folio":1,
    "stemmed":"云 何 不 許 影 障 屬 聚 不 屬 極 微  "
  },
  {
    "segmentnr":"ZH_T31_1590_001:0076a24_12",
    "original":"豈異極微許有聚色發影為障？",
    "folio":1,
    "stemmed":"豈 異 極 微 許 有 聚 色 發 影 為 障  "
  },
  {
    "segmentnr":"ZH_T31_1590_001:0076a25_3",
    "original":"不爾，若爾聚應無二。",
    "folio":1,
    "stemmed":"不 爾  若 爾 聚 應 無 二  "
  },
  {
    "segmentnr":"ZH_T31_1590_001:0076a26_2",
    "original":"謂若聚色不異極微，影障應成不屬聚色。",
    "folio":1,
    "stemmed":"謂 若 聚 色 不 異 極 微  影 障 應 成 不 屬 聚 色  "
  },
  {
    "segmentnr":"ZH_T31_1590_001:0076a27_10",
    "original":"安布差別立為極微，或立為聚，俱非一實，何用思擇極微聚為？",
    "folio":1,
    "stemmed":"安 布 差 別 立 為 極 微  或 立 為 聚  俱 非 一 實  何 用 思 擇 極 微 聚 為  "
  },
  {
    "segmentnr":"ZH_T31_1590_001:0076a28_4",
    "original":"猶未能遮外色等相，此復何相？",
    "folio":1,
    "stemmed":"猶 未 能 遮 外 色 等 相  此 復 何 相  "
  },
  {
    "segmentnr":"ZH_T31_1590_001:0076a28_17",
    "original":"謂眼等境亦是青等實色等性。",
    "folio":1,
    "stemmed":"謂 眼 等 境 亦 是 青 等 實 色 等 性  "
  },
  {
    "segmentnr":"ZH_T31_1590_001:0076a29_16",
    "original":"應共審思，此眼等境青等實性為一為多？",
    "folio":1,
    "stemmed":"應 共 審 思  此 眼 等 境 青 等 實 性 為 一 為 多  "
  },
  {
    "segmentnr":"ZH_T31_1590_001:0076b01_2",
    "original":"設爾何失？",
    "folio":1,
    "stemmed":"設 爾 何 失  "
  },
  {
    "segmentnr":"ZH_T31_1590_001:0076b01_12",
    "original":"二俱有過，多過如前。",
    "folio":1,
    "stemmed":"二 俱 有 過  多 過 如 前  "
  },
  {
    "segmentnr":"ZH_T31_1590_001:0076b01_17",
    "original":"一亦非理。",
    "folio":1,
    "stemmed":"一 亦 非 理  "
  },
  {
    "segmentnr":"ZH_T31_1590_001:0076b01_20",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0076b02_0",
    "original":"一應無次行，　　俱時至未至，",
    "folio":1,
    "stemmed":"一 應 無 次 行    俱 時 至 未 至  "
  },
  {
    "segmentnr":"ZH_T31_1590_001:0076b03_13",
    "original":"及多有間事，　　并難見細物。",
    "folio":1,
    "stemmed":"及 多 有 間 事    并 難 見 細 物  "
  },
  {
    "segmentnr":"ZH_T31_1590_001:0076b04_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0076b05_19",
    "original":"若無隔別，所有青等眼所行境執為一物，應無漸次行大地理，若下一足至一切故。",
    "folio":1,
    "stemmed":"若 無 隔 別  所 有 青 等 眼 所 行 境 執 為 一 物  應 無 漸 次 行 大 地 理  若 下 一 足 至 一 切 故  "
  },
  {
    "segmentnr":"ZH_T31_1590_001:0076b06_12",
    "original":"又應俱時於此於彼無至未至。",
    "folio":1,
    "stemmed":"又 應 俱 時 於 此 於 彼 無 至 未 至  "
  },
  {
    "segmentnr":"ZH_T31_1590_001:0076b07_7",
    "original":"一物一時，理不應有得未得故。",
    "folio":1,
    "stemmed":"一 物 一 時  理 不 應 有 得 未 得 故  "
  },
  {
    "segmentnr":"ZH_T31_1590_001:0076b09_5",
    "original":"又一方處，應不得有多象馬等有間隙事，若處有一亦即有餘，云何此彼可辯差別？",
    "folio":1,
    "stemmed":"又 一 方 處  應 不 得 有 多 象 馬 等 有 間 隙 事  若 處 有 一 亦 即 有 餘  云 何 此 彼 可 辯 差 別  "
  },
  {
    "segmentnr":"ZH_T31_1590_001:0076b10_4",
    "original":"或二如何可於一處有至不至中間見空？",
    "folio":1,
    "stemmed":"或 二 如 何 可 於 一 處 有 至 不 至 中 間 見 空  "
  },
  {
    "segmentnr":"ZH_T31_1590_001:0076b11_12",
    "original":"又亦應無小水虫等難見細物，彼與麁物同一處所，量應等故。",
    "folio":1,
    "stemmed":"又 亦 應 無 小 水 虫 等 難 見 細 物  彼 與 麁 物 同 一 處 所  量 應 等 故  "
  },
  {
    "segmentnr":"ZH_T31_1590_001:0076b12_11",
    "original":"若謂由相此彼差別即成別物，不由餘義。",
    "folio":1,
    "stemmed":"若 謂 由 相 此 彼 差 別 即 成 別 物  不 由 餘 義  "
  },
  {
    "segmentnr":"ZH_T31_1590_001:0076b14_18",
    "original":"則定應許此差別物展轉分析成多極微，已辯極微非一實物，是則離識，眼等色等、若根若境皆不得成。",
    "folio":1,
    "stemmed":"則 定 應 許 此 差 別 物 展 轉 分 析 成 多 極 微  已 辯 極 微 非 一 實 物  是 則 離 識  眼 等 色 等  若 根 若 境 皆 不 得 成  "
  },
  {
    "segmentnr":"ZH_T31_1590_001:0076b15_7",
    "original":"由此善成唯有識義。",
    "folio":1,
    "stemmed":"由 此 善 成 唯 有 識 義  "
  },
  {
    "segmentnr":"ZH_T31_1590_001:0076b16_6",
    "original":"諸法由量刊定有無，一切量中現量為勝。",
    "folio":1,
    "stemmed":"諸 法 由 量 刊 定 有 無  一 切 量 中 現 量 為 勝  "
  },
  {
    "segmentnr":"ZH_T31_1590_001:0076b16_15",
    "original":"若無外境寧有此覺：",
    "folio":1,
    "stemmed":"若 無 外 境 寧 有 此 覺  "
  },
  {
    "segmentnr":"ZH_T31_1590_001:0076b17_5",
    "original":"我今現證如是境耶。",
    "folio":1,
    "stemmed":"我 今 現 證 如 是 境 耶  "
  },
  {
    "segmentnr":"ZH_T31_1590_001:0076b17_10",
    "original":"此證不成。",
    "folio":1,
    "stemmed":"此 證 不 成  "
  },
  {
    "segmentnr":"ZH_T31_1590_001:0076b17_13",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0076b18_0",
    "original":"現覺如夢等，　　已起現覺時，",
    "folio":1,
    "stemmed":"現 覺 如 夢 等    已 起 現 覺 時  "
  },
  {
    "segmentnr":"ZH_T31_1590_001:0076b19_13",
    "original":"見及境已無，　　寧許有現量？",
    "folio":1,
    "stemmed":"見 及 境 已 無    寧 許 有 現 量  "
  },
  {
    "segmentnr":"ZH_T31_1590_001:0076b20_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0076b21_19",
    "original":"如夢等時雖無外境，而亦得有如是現覺，餘時現覺應知亦爾，故彼引此為證不成。",
    "folio":1,
    "stemmed":"如 夢 等 時 雖 無 外 境  而 亦 得 有 如 是 現 覺  餘 時 現 覺 應 知 亦 爾  故 彼 引 此 為 證 不 成  "
  },
  {
    "segmentnr":"ZH_T31_1590_001:0076b22_17",
    "original":"又若爾時有此現覺，我今現證如是色等；",
    "folio":1,
    "stemmed":"又 若 爾 時 有 此 現 覺  我 今 現 證 如 是 色 等  "
  },
  {
    "segmentnr":"ZH_T31_1590_001:0076b24_6",
    "original":"爾時於境能見已無，要在意識能分別故，時眼等識必已謝故。",
    "folio":1,
    "stemmed":"爾 時 於 境 能 見 已 無  要 在 意 識 能 分 別 故  時 眼 等 識 必 已 謝 故  "
  },
  {
    "segmentnr":"ZH_T31_1590_001:0076b25_14",
    "original":"剎那論者有此覺時，色等現境亦皆已滅，如何此時許有現量？",
    "folio":1,
    "stemmed":"剎 那 論 者 有 此 覺 時  色 等 現 境 亦 皆 已 滅  如 何 此 時 許 有 現 量  "
  },
  {
    "segmentnr":"ZH_T31_1590_001:0076b27_12",
    "original":"要曾現受意識能憶，是故決定有曾受境，見此境者許為現量，由斯外境實有義成。",
    "folio":1,
    "stemmed":"要 曾 現 受 意 識 能 憶  是 故 決 定 有 曾 受 境  見 此 境 者 許 為 現 量  由 斯 外 境 實 有 義 成  "
  },
  {
    "segmentnr":"ZH_T31_1590_001:0076b28_11",
    "original":"如是要由先受後憶證有外境，理亦不成。",
    "folio":1,
    "stemmed":"如 是 要 由 先 受 後 憶 證 有 外 境  理 亦 不 成  "
  },
  {
    "segmentnr":"ZH_T31_1590_001:0076b28_15",
    "original":"何以故？",
    "folio":1,
    "stemmed":"何 以 故  "
  },
  {
    "segmentnr":"ZH_T31_1590_001:0076b28_18",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0076b29_13",
    "original":"如說似境識，　　從此生憶念。",
    "folio":1,
    "stemmed":"如 說 似 境 識    從 此 生 憶 念  "
  },
  {
    "segmentnr":"ZH_T31_1590_001:0076c01_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0076c04_8",
    "original":"如前所說，雖無外境，而眼識等似外境現，從此後位與念相應，分別意識似前境現，即說此為憶曾所受，故以後憶證先所見實有外境，其理不成。",
    "folio":1,
    "stemmed":"如前所說  雖 無 外 境  而 眼 識 等 似 外 境 現  從 此 後 位 與 念 相 應  分別意識 似 前 境 現  即 說 此 為 憶 曾 所 受  故 以 後 憶 證 先 所 見 實 有 外 境  其 理 不 成  "
  },
  {
    "segmentnr":"ZH_T31_1590_001:0076c05_7",
    "original":"若如夢中雖無實境而識得起，覺時亦然。",
    "folio":1,
    "stemmed":"若 如 夢 中 雖 無 實 境 而 識 得 起  覺 時 亦 然  "
  },
  {
    "segmentnr":"ZH_T31_1590_001:0076c06_6",
    "original":"如世自知夢境非有，覺時既爾，何不自知？",
    "folio":1,
    "stemmed":"如 世 自 知 夢 境 非 有  覺 時 既 爾  何 不 自 知  "
  },
  {
    "segmentnr":"ZH_T31_1590_001:0076c07_4",
    "original":"既不自知覺境非有，寧如夢識實境皆無？",
    "folio":1,
    "stemmed":"既 不 自 知 覺 境 非 有  寧 如 夢 識 實 境 皆 無  "
  },
  {
    "segmentnr":"ZH_T31_1590_001:0076c07_9",
    "original":"此亦非證。",
    "folio":1,
    "stemmed":"此 亦 非 證  "
  },
  {
    "segmentnr":"ZH_T31_1590_001:0076c07_12",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0076c08_13",
    "original":"未覺不能知，　　夢所見非有。",
    "folio":1,
    "stemmed":"未 覺 不 能 知    夢 所 見 非 有  "
  },
  {
    "segmentnr":"ZH_T31_1590_001:0076c09_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0076c10_1",
    "original":"如未覺位，不知夢境非外實有，覺時乃知。",
    "folio":1,
    "stemmed":"如 未 覺 位  不 知 夢 境 非 外 實 有  覺 時 乃 知  "
  },
  {
    "segmentnr":"ZH_T31_1590_001:0076c11_17",
    "original":"如是世間虛妄分別串習惛熟如在夢中，諸有所見皆非實有，未得真覺不能自知。",
    "folio":1,
    "stemmed":"如 是 世 間 虛妄分別 串 習 惛 熟 如 在 夢 中  諸 有 所 見 皆 非 實 有  未 得 真 覺 不 能 自 知  "
  },
  {
    "segmentnr":"ZH_T31_1590_001:0076c12_16",
    "original":"若時得彼出世對治無分別智，乃名真覺。",
    "folio":1,
    "stemmed":"若 時 得 彼 出 世 對 治 無分別智  乃 名 真 覺  "
  },
  {
    "segmentnr":"ZH_T31_1590_001:0076c14_6",
    "original":"此後所得世間淨智現在前位，如實了知彼境非實，其義平等。",
    "folio":1,
    "stemmed":"此 後所得世間淨智 現 在 前 位  如實了知 彼 境 非 實  其 義 平 等  "
  },
  {
    "segmentnr":"ZH_T31_1590_001:0076c16_12",
    "original":"若諸有情，由自相續轉變差別似境識起，不由外境為所緣生，彼諸有情近善惡友、聞正邪法二識決定。",
    "folio":1,
    "stemmed":"若 諸 有 情  由 自 相 續 轉 變 差 別 似 境 識 起  不 由 外 境 為 所 緣 生  彼 諸 有 情 近 善 惡 友  聞 正 邪 法 二 識 決 定  "
  },
  {
    "segmentnr":"ZH_T31_1590_001:0076c17_2",
    "original":"既無友教，此云何成？",
    "folio":1,
    "stemmed":"既 無 友 教  此 云 何 成  "
  },
  {
    "segmentnr":"ZH_T31_1590_001:0076c17_7",
    "original":"非不得成。",
    "folio":1,
    "stemmed":"非 不 得 成  "
  },
  {
    "segmentnr":"ZH_T31_1590_001:0076c17_10",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0076c18_13",
    "original":"展轉增上力，　　二識成決定。",
    "folio":1,
    "stemmed":"展 轉 增 上 力    二 識 成 決 定  "
  },
  {
    "segmentnr":"ZH_T31_1590_001:0076c19_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0076c21_17",
    "original":"以諸有情自他相續諸識展轉為增上緣，隨其所應二識決定，謂餘相續識差別故，令餘相續差別識生，各成決定不由外境。",
    "folio":1,
    "stemmed":"以 諸 有 情 自他相續 諸 識 展 轉 為 增 上 緣  隨其所應 二 識 決 定  謂 餘 相 續 識 差 別 故  令 餘 相 續 差 別 識 生  各 成 決 定 不 由 外 境  "
  },
  {
    "segmentnr":"ZH_T31_1590_001:0076c23_15",
    "original":"若如夢中境雖無實而識得起，覺識亦然，何緣夢覺造善惡行，愛非愛果當受不同？",
    "folio":1,
    "stemmed":"若 如 夢 中 境 雖 無 實 而 識 得 起  覺 識 亦 然  何 緣 夢 覺 造 善 惡 行  愛非愛果 當 受 不 同  "
  },
  {
    "segmentnr":"ZH_T31_1590_001:0076c23_18",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0076c24_13",
    "original":"心由睡眠壞，　　夢覺果不同。",
    "folio":1,
    "stemmed":"心 由 睡 眠 壞    夢 覺 果 不 同  "
  },
  {
    "segmentnr":"ZH_T31_1590_001:0076c25_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0076c25_17",
    "original":"在夢位心，由睡眠壞，勢力羸劣。",
    "folio":1,
    "stemmed":"在 夢 位 心  由 睡 眠 壞  勢 力 羸 劣  "
  },
  {
    "segmentnr":"ZH_T31_1590_001:0076c26_19",
    "original":"覺心不爾，故所造行當受異熟，勝劣不同非由外境。",
    "folio":1,
    "stemmed":"覺 心 不 爾  故 所 造 行 當 受 異 熟  勝 劣 不 同 非 由 外 境  "
  },
  {
    "segmentnr":"ZH_T31_1590_001:0076c27_17",
    "original":"若唯有識無身語等，羊等云何為他所殺？",
    "folio":1,
    "stemmed":"若 唯 有 識 無 身 語 等  羊 等 云 何 為 他 所 殺  "
  },
  {
    "segmentnr":"ZH_T31_1590_001:0076c28_16",
    "original":"若羊等死不由他害，屠者云何得殺生罪？",
    "folio":1,
    "stemmed":"若 羊 等 死 不 由 他 害  屠 者 云 何 得 殺 生 罪  "
  },
  {
    "segmentnr":"ZH_T31_1590_001:0076c28_19",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0076c29_0",
    "original":"由他識轉變，　　有殺害事業，",
    "folio":1,
    "stemmed":"由 他 識 轉 變    有 殺 害 事 業  "
  },
  {
    "segmentnr":"ZH_T31_1590_001:0077a01_13",
    "original":"如鬼等意力，　　令他失念等。",
    "folio":1,
    "stemmed":"如 鬼 等 意 力    令 他 失 念 等  "
  },
  {
    "segmentnr":"ZH_T31_1590_001:0077a02_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0077a03_10",
    "original":"如由鬼等意念勢力，令他有情失念得夢，或著魅等變異事成。",
    "folio":1,
    "stemmed":"如 由 鬼 等 意 念 勢 力  令 他 有 情 失 念 得 夢  或 著 魅 等 變 異 事 成  "
  },
  {
    "segmentnr":"ZH_T31_1590_001:0077a05_10",
    "original":"具神通者意念勢力，令他夢中見種種事，如大迦多衍那意願勢力，令娑剌拏王等夢見異事。",
    "folio":1,
    "stemmed":"具 神 通 者 意 念 勢 力  令 他 夢 中 見 種 種 事  如 大 迦 多 衍 那 意 願 勢 力  令 娑 剌 拏 王 等 夢 見 異 事  "
  },
  {
    "segmentnr":"ZH_T31_1590_001:0077a06_16",
    "original":"又如阿練若仙人意憤勢力，令吠摩質呾利王夢見異事。",
    "folio":1,
    "stemmed":"又 如 阿 練 若 仙 人 意 憤 勢 力  令 吠 摩 質 呾 利 王 夢 見 異 事  "
  },
  {
    "segmentnr":"ZH_T31_1590_001:0077a07_15",
    "original":"如是由他識轉變故，令他違害命根事起。",
    "folio":1,
    "stemmed":"如 是 由 他 識 轉 變 故  令 他 違 害 命 根 事 起  "
  },
  {
    "segmentnr":"ZH_T31_1590_001:0077a08_14",
    "original":"應知死者謂眾同分，由識變異相續斷滅。",
    "folio":1,
    "stemmed":"應 知 死 者 謂 眾 同 分  由 識 變 異 相 續 斷 滅  "
  },
  {
    "segmentnr":"ZH_T31_1590_001:0077a08_19",
    "original":"復次頌曰：",
    "folio":1,
    "stemmed":"復 次 頌 曰  "
  },
  {
    "segmentnr":"ZH_T31_1590_001:0077a09_13",
    "original":"彈咤迦等空，　　云何由仙忿？",
    "folio":1,
    "stemmed":"彈 咤 迦 等 空    云 何 由 仙 忿  "
  },
  {
    "segmentnr":"ZH_T31_1590_001:0077a10_13",
    "original":"意罰為大罪，　　此復云何成？",
    "folio":1,
    "stemmed":"意 罰 為 大 罪    此 復 云 何 成  "
  },
  {
    "segmentnr":"ZH_T31_1590_001:0077a11_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0077a13_4",
    "original":"若不許由他識轉變增上力故他有情死，云何世尊為成意罰是大罪故，返問長者鄔波離言：",
    "folio":1,
    "stemmed":"若 不 許 由 他 識 轉 變 增上力故 他 有 情 死  云 何 世 尊 為 成 意 罰 是 大 罪 故  返 問 長 者 鄔 波 離 言  "
  },
  {
    "segmentnr":"ZH_T31_1590_001:0077a14_13",
    "original":"「汝頗曾聞何因緣故，彈咤迦林、末蹬伽林、羯陵伽林皆空閑寂？",
    "folio":1,
    "stemmed":" 汝 頗 曾 聞 何 因 緣 故  彈 咤 迦 林  末 蹬 伽 林  羯 陵 伽 林 皆 空 閑 寂  "
  },
  {
    "segmentnr":"ZH_T31_1590_001:0077a15_1",
    "original":"」長者白佛言：",
    "folio":1,
    "stemmed":" 長 者 白 佛 言  "
  },
  {
    "segmentnr":"ZH_T31_1590_001:0077a15_6",
    "original":"「喬答摩！",
    "folio":1,
    "stemmed":" 喬 答 摩  "
  },
  {
    "segmentnr":"ZH_T31_1590_001:0077a15_15",
    "original":"我聞由仙意憤恚故。",
    "folio":1,
    "stemmed":"我 聞 由 仙 意 憤 恚 故  "
  },
  {
    "segmentnr":"ZH_T31_1590_001:0077a18_1",
    "original":"」若執神鬼敬重仙人，知嫌為殺彼有情類，不但由仙意憤恚者，云何引彼成立意罰為大罪性過於身語？",
    "folio":1,
    "stemmed":" 若 執 神 鬼 敬 重 仙 人  知 嫌 為 殺 彼 有 情 類  不 但 由 仙 意 憤 恚 者  云 何 引 彼 成 立 意 罰 為 大 罪 性 過 於 身 語  "
  },
  {
    "segmentnr":"ZH_T31_1590_001:0077a18_20",
    "original":"由此應知，但由仙忿彼有情死，理善成立。",
    "folio":1,
    "stemmed":"由 此 應 知  但 由 仙 忿 彼 有 情 死  理 善 成 立  "
  },
  {
    "segmentnr":"ZH_T31_1590_001:0077a19_13",
    "original":"若唯有識，諸他心智知他心不？",
    "folio":1,
    "stemmed":"若 唯 有 識  諸 他 心 智 知 他 心 不  "
  },
  {
    "segmentnr":"ZH_T31_1590_001:0077a19_18",
    "original":"設爾何失？",
    "folio":1,
    "stemmed":"設 爾 何 失  "
  },
  {
    "segmentnr":"ZH_T31_1590_001:0077a20_9",
    "original":"若不能知，何謂他心智？",
    "folio":1,
    "stemmed":"若 不 能 知  何 謂 他 心 智  "
  },
  {
    "segmentnr":"ZH_T31_1590_001:0077a20_20",
    "original":"若能知者，唯識應不成。",
    "folio":1,
    "stemmed":"若 能 知 者  唯 識 應 不 成  "
  },
  {
    "segmentnr":"ZH_T31_1590_001:0077a21_9",
    "original":"雖知他心，然不如實。",
    "folio":1,
    "stemmed":"雖 知 他 心  然 不 如 實  "
  },
  {
    "segmentnr":"ZH_T31_1590_001:0077a21_12",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0077a22_13",
    "original":"他心智云何，　　知境不如實？",
    "folio":1,
    "stemmed":"他 心 智 云 何    知 境 不 如 實  "
  },
  {
    "segmentnr":"ZH_T31_1590_001:0077a23_13",
    "original":"如知自心智，　　不知如佛境。",
    "folio":1,
    "stemmed":"如 知 自 心 智    不 知 如 佛 境  "
  },
  {
    "segmentnr":"ZH_T31_1590_001:0077a24_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0077a24_15",
    "original":"諸他心智云何於境不如實知？",
    "folio":1,
    "stemmed":"諸 他 心 智 云 何 於 境 不 如 實 知  "
  },
  {
    "segmentnr":"ZH_T31_1590_001:0077a25_1",
    "original":"如自心智。",
    "folio":1,
    "stemmed":"如 自 心 智  "
  },
  {
    "segmentnr":"ZH_T31_1590_001:0077a25_14",
    "original":"此自心智云何於境不如實知？",
    "folio":1,
    "stemmed":"此 自 心 智 云 何 於 境 不 如 實 知  "
  },
  {
    "segmentnr":"ZH_T31_1590_001:0077a25_19",
    "original":"由無知故。",
    "folio":1,
    "stemmed":"由 無 知 故  "
  },
  {
    "segmentnr":"ZH_T31_1590_001:0077a27_7",
    "original":"二智於境各由無知所覆蔽故，不知如佛淨智所行不可言境。",
    "folio":1,
    "stemmed":"二 智 於 境 各 由 無 知 所 覆 蔽 故  不 知 如 佛 淨 智 所 行 不 可 言 境  "
  },
  {
    "segmentnr":"ZH_T31_1590_001:0077a28_17",
    "original":"此二於境不如實知，由似外境虛妄顯現故、所取能取分別未斷故。",
    "folio":1,
    "stemmed":"此 二 於 境 不 如 實 知  由 似 外 境 虛 妄 顯 現 故  所取能取 分 別 未 斷 故  "
  },
  {
    "segmentnr":"ZH_T31_1590_001:0077b01_6",
    "original":"唯識理趣無邊決擇，品類差別難度甚深，非佛誰能具廣決擇。",
    "folio":1,
    "stemmed":"唯 識 理 趣 無 邊 決 擇  品類差別 難 度 甚 深  非 佛 誰 能 具 廣 決 擇  "
  },
  {
    "segmentnr":"ZH_T31_1590_001:0077b01_9",
    "original":"頌曰：",
    "folio":1,
    "stemmed":"頌 曰  "
  },
  {
    "segmentnr":"ZH_T31_1590_001:0077b02_0",
    "original":"我已隨自能，　　略成唯識義，",
    "folio":1,
    "stemmed":"我 已 隨 自 能    略 成 唯 識 義  "
  },
  {
    "segmentnr":"ZH_T31_1590_001:0077b03_13",
    "original":"此中一切種，　　難思佛所行。",
    "folio":1,
    "stemmed":"此 中 一 切 種    難 思 佛 所 行  "
  },
  {
    "segmentnr":"ZH_T31_1590_001:0077b04_2",
    "original":"論曰：",
    "folio":1,
    "stemmed":"論 曰  "
  },
  {
    "segmentnr":"ZH_T31_1590_001:0077b05_1",
    "original":"唯識理趣品類無邊，我隨自能已略成立。",
    "folio":1,
    "stemmed":"唯 識 理 趣 品 類 無 邊  我 隨 自 能 已 略 成 立  "
  },
  {
    "segmentnr":"ZH_T31_1590_001:0077b06_1",
    "original":"餘一切種非所思議，超諸尋思所行境故。",
    "folio":1,
    "stemmed":"餘 一 切 種 非 所 思 議  超 諸 尋 思 所 行 境 故  "
  },
  {
    "segmentnr":"ZH_T31_1590_001:0077b07_8",
    "original":"如是理趣唯佛所行，諸佛世尊於一切境及一切種智無礙故。",
    "folio":1,
    "stemmed":"如 是 理 趣 唯 佛 所 行  諸佛世尊 於 一 切 境 及 一切種智 無 礙 故  "
  },
  {
    "segmentnr":"ZH_T31_1590_001:0077b08_100",
    "original":"唯識二十論一卷",
    "folio":1,
    "stemmed":"唯 識 二 十 論 一 卷 "
  }
]