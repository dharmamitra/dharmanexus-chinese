[
  {
    "segmentnr":"ZH_T47_1976_009:0414a10_0",
    "original":"西方合論卷之九",
    "folio":9,
    "stemmed":"西 方 合 論 卷 之 九 "
  },
  {
    "segmentnr":"ZH_T47_1976_009:0414a12_0",
    "original":"9 修持門第九修持門",
    "folio":9,
    "stemmed":"9   修 持 門 第 九 修 持 門 "
  },
  {
    "segmentnr":"ZH_T47_1976_009:0414a13_0",
    "original":"夫積劫情塵多生愛海，似蝕劍之苔花，若",
    "folio":9,
    "stemmed":"夫 積 劫 情 塵 多 生 愛 海  似 蝕 劍 之 苔 花  若 "
  },
  {
    "segmentnr":"ZH_T47_1976_009:0414a14_15",
    "original":"吞珠之泥繡，無礪不吐，去垢方明；",
    "folio":9,
    "stemmed":"吞 珠 之 泥 繡  無 礪 不 吐  去 垢 方 明  "
  },
  {
    "segmentnr":"ZH_T47_1976_009:0414a15_6",
    "original":"欲得心淨，除非穢滅。",
    "folio":9,
    "stemmed":"欲 得 心 淨  除 非 穢 滅  "
  },
  {
    "segmentnr":"ZH_T47_1976_009:0414a16_1",
    "original":"悟者常須覺觀，迷人勤加折伏。",
    "folio":9,
    "stemmed":"悟 者 常 須 覺 觀  迷 人 勤 加 折 伏  "
  },
  {
    "segmentnr":"ZH_T47_1976_009:0414a16_15",
    "original":"其或愛鎖貪枷，亦當慟年惜月。",
    "folio":9,
    "stemmed":"其 或 愛 鎖 貪 枷  亦 當 慟 年 惜 月  "
  },
  {
    "segmentnr":"ZH_T47_1976_009:0414a16_19",
    "original":"孔子曰：",
    "folio":9,
    "stemmed":"孔 子 曰  "
  },
  {
    "segmentnr":"ZH_T47_1976_009:0414a17_10",
    "original":"「困而不學，民斯為下。",
    "folio":9,
    "stemmed":" 困 而 不 學  民 斯 為 下  "
  },
  {
    "segmentnr":"ZH_T47_1976_009:0414a19_4",
    "original":"」今欲一生超僧祇之果，十念攝億萬之程，豈是麁見浮思、結心塵口所能超越？",
    "folio":9,
    "stemmed":" 今 欲 一 生 超 僧 祇 之 果  十 念 攝 億 萬 之 程  豈 是 麁 見 浮 思  結 心 塵 口 所 能 超 越  "
  },
  {
    "segmentnr":"ZH_T47_1976_009:0414a20_4",
    "original":"不󱁲一忍，空累多生，如法而修，免墮魔羂。",
    "folio":9,
    "stemmed":"不  一 忍  空 累 多 生  如 法 而 修  免 墮 魔 羂  "
  },
  {
    "segmentnr":"ZH_T47_1976_009:0414a21_5",
    "original":"一、淨悟門。",
    "folio":9,
    "stemmed":"一  淨 悟 門  "
  },
  {
    "segmentnr":"ZH_T47_1976_009:0414a21_12",
    "original":"　二、淨信門。",
    "folio":9,
    "stemmed":" 二  淨 信 門  "
  },
  {
    "segmentnr":"ZH_T47_1976_009:0414a21_19",
    "original":"　三、淨觀門。",
    "folio":9,
    "stemmed":" 三  淨 觀 門  "
  },
  {
    "segmentnr":"ZH_T47_1976_009:0414a22_5",
    "original":"四、淨念門。",
    "folio":9,
    "stemmed":"四  淨 念 門  "
  },
  {
    "segmentnr":"ZH_T47_1976_009:0414a22_12",
    "original":"　五、淨懺門。",
    "folio":9,
    "stemmed":" 五  淨 懺 門  "
  },
  {
    "segmentnr":"ZH_T47_1976_009:0414a22_19",
    "original":"　六、淨願門。",
    "folio":9,
    "stemmed":" 六  淨 願 門  "
  },
  {
    "segmentnr":"ZH_T47_1976_009:0414a23_5",
    "original":"七、淨戒門。",
    "folio":9,
    "stemmed":"七  淨 戒 門  "
  },
  {
    "segmentnr":"ZH_T47_1976_009:0414a23_12",
    "original":"　八、淨處門。",
    "folio":9,
    "stemmed":" 八  淨 處 門  "
  },
  {
    "segmentnr":"ZH_T47_1976_009:0414a23_19",
    "original":"　九、淨侶門。",
    "folio":9,
    "stemmed":" 九  淨 侶 門  "
  },
  {
    "segmentnr":"ZH_T47_1976_009:0414a24_6",
    "original":"十、不定淨門。",
    "folio":9,
    "stemmed":"十  不 定 淨 門  "
  },
  {
    "segmentnr":"ZH_T47_1976_009:0414a26_3",
    "original":"一、淨悟者，行者欲生實淨土，當真實參究，如法了悟。",
    "folio":9,
    "stemmed":"一  淨 悟 者  行 者 欲 生 實 淨 土  當 真 實 參 究  如 法 了 悟  "
  },
  {
    "segmentnr":"ZH_T47_1976_009:0414a26_6",
    "original":"何故？",
    "folio":9,
    "stemmed":"何 故  "
  },
  {
    "segmentnr":"ZH_T47_1976_009:0414a27_3",
    "original":"悟是迷塗導師，如人入暗，當燃燈炬；",
    "folio":9,
    "stemmed":"悟 是 迷 塗 導 師  如 人 入 暗  當 燃 燈 炬  "
  },
  {
    "segmentnr":"ZH_T47_1976_009:0414a27_20",
    "original":"悟是淨國圖引，如人行遠，當識郵程；",
    "folio":9,
    "stemmed":"悟 是 淨 國 圖 引  如 人 行 遠  當 識 郵 程  "
  },
  {
    "segmentnr":"ZH_T47_1976_009:0414a28_15",
    "original":"悟是諸行領首，如人衝堅當隨將帥。",
    "folio":9,
    "stemmed":"悟 是 諸 行 領 首  如 人 衝 堅 當 隨 將 帥  "
  },
  {
    "segmentnr":"ZH_T47_1976_009:0414a29_12",
    "original":"一者、悟能了知即穢恒淨，不捨淨故。",
    "folio":9,
    "stemmed":"一 者  悟 能 了 知 即 穢 恒 淨  不 捨 淨 故  "
  },
  {
    "segmentnr":"ZH_T47_1976_009:0414b01_10",
    "original":"二者、聞淨佛國土不可思議，不怯弱故。",
    "folio":9,
    "stemmed":"二 者  聞 淨佛國土 不可思議  不 怯 弱 故  "
  },
  {
    "segmentnr":"ZH_T47_1976_009:0414b02_15",
    "original":"三者、知畢竟空中因果不失，止一切惡法，不更作故。",
    "folio":9,
    "stemmed":"三 者  知 畢 竟 空 中 因 果 不 失  止 一 切 惡 法  不 更 作 故  "
  },
  {
    "segmentnr":"ZH_T47_1976_009:0414b03_13",
    "original":"四者、知彼土不去不來，此亦不去不來故。",
    "folio":9,
    "stemmed":"四 者  知 彼 土 不 去 不 來  此 亦 不 去 不 來 故  "
  },
  {
    "segmentnr":"ZH_T47_1976_009:0414b04_15",
    "original":"五者、悟佛身量遍滿虛空，眾生身量亦遍滿虛空。",
    "folio":9,
    "stemmed":"五 者  悟 佛 身 量 遍 滿 虛 空  眾 生 身 量 亦 遍 滿 虛 空  "
  },
  {
    "segmentnr":"ZH_T47_1976_009:0414b05_13",
    "original":"如地獄業力，一人亦滿，多人亦滿故。",
    "folio":9,
    "stemmed":"如 地 獄 業 力  一 人 亦 滿  多 人 亦 滿 故  "
  },
  {
    "segmentnr":"ZH_T47_1976_009:0414b06_19",
    "original":"六者、聞阿僧祇劫無量諸行，如人說彈指頃事，不驚怖故。",
    "folio":9,
    "stemmed":"六 者  聞 阿僧祇劫 無 量 諸 行  如 人 說 彈 指 頃 事  不 驚 怖 故  "
  },
  {
    "segmentnr":"ZH_T47_1976_009:0414b07_14",
    "original":"七者、修十善三福，不住人天故。",
    "folio":9,
    "stemmed":"七 者  修 十 善 三 福  不 住 人 天 故  "
  },
  {
    "segmentnr":"ZH_T47_1976_009:0414b08_12",
    "original":"八者、如覺後憶夢中事，不作有無解故。",
    "folio":9,
    "stemmed":"八 者  如 覺 後 憶 夢 中 事  不 作 有 無 解 故  "
  },
  {
    "segmentnr":"ZH_T47_1976_009:0414b09_9",
    "original":"九者、如眼見故鄉，信不信不可得故。",
    "folio":9,
    "stemmed":"九 者  如 眼 見 故 鄉  信 不 信 不 可 得 故  "
  },
  {
    "segmentnr":"ZH_T47_1976_009:0414b10_12",
    "original":"十者、知法無我，順性利生，直至成佛，無疲厭故。",
    "folio":9,
    "stemmed":"十 者  知 法 無 我  順 性 利 生  直 至 成 佛  無 疲 厭 故  "
  },
  {
    "segmentnr":"ZH_T47_1976_009:0414b11_9",
    "original":"菩薩入此門已，成就白法，隨意得生。",
    "folio":9,
    "stemmed":"菩 薩 入 此 門 已  成 就 白 法  隨 意 得 生  "
  },
  {
    "segmentnr":"ZH_T47_1976_009:0414b11_19",
    "original":"是故《觀經》上品云：",
    "folio":9,
    "stemmed":"是 故  觀 經  上 品 云  "
  },
  {
    "segmentnr":"ZH_T47_1976_009:0414b12_13",
    "original":"「深解義趣，于第一義，心不驚動。",
    "folio":9,
    "stemmed":" 深 解 義 趣  于 第 一 義  心 不 驚 動  "
  },
  {
    "segmentnr":"ZH_T47_1976_009:0414b12_19",
    "original":"」《疏》云：",
    "folio":9,
    "stemmed":"  疏  云  "
  },
  {
    "segmentnr":"ZH_T47_1976_009:0414b13_16",
    "original":"「第一義者，謂諸法實相，言語道斷心行處滅。",
    "folio":9,
    "stemmed":" 第 一 義 者  謂 諸法實相  言語道斷 心行處滅  "
  },
  {
    "segmentnr":"ZH_T47_1976_009:0414b14_5",
    "original":"」又上品六念義云：",
    "folio":9,
    "stemmed":" 又 上 品 六 念 義 云  "
  },
  {
    "segmentnr":"ZH_T47_1976_009:0414b14_16",
    "original":"「安心不動，名之為念。",
    "folio":9,
    "stemmed":" 安 心 不 動  名 之 為 念  "
  },
  {
    "segmentnr":"ZH_T47_1976_009:0414b14_22",
    "original":"」《鈔》曰：",
    "folio":9,
    "stemmed":"  鈔  曰  "
  },
  {
    "segmentnr":"ZH_T47_1976_009:0414b15_15",
    "original":"「第一義理悉不為二邊所動，通名為念。",
    "folio":9,
    "stemmed":" 第 一 義 理 悉 不 為 二 邊 所 動  通 名 為 念  "
  },
  {
    "segmentnr":"ZH_T47_1976_009:0414b16_17",
    "original":"」故西方，如韋提希、善財、龍樹等，以入地往生；",
    "folio":9,
    "stemmed":" 故 西 方  如 韋 提 希  善 財  龍 樹 等  以 入 地 往 生  "
  },
  {
    "segmentnr":"ZH_T47_1976_009:0414b17_15",
    "original":"此方，如遠公、智者、永明等，以證悟往生。",
    "folio":9,
    "stemmed":"此 方  如 遠 公  智 者  永 明 等  以 證 悟 往 生  "
  },
  {
    "segmentnr":"ZH_T47_1976_009:0414b18_7",
    "original":"一切經論中廣載，不能具錄。",
    "folio":9,
    "stemmed":"一 切 經 論 中 廣 載  不 能 具 錄  "
  },
  {
    "segmentnr":"ZH_T47_1976_009:0414b19_4",
    "original":"論中或有言生彼求悟者，為中下人說；",
    "folio":9,
    "stemmed":"論 中 或 有 言 生 彼 求 悟 者  為 中 下 人 說  "
  },
  {
    "segmentnr":"ZH_T47_1976_009:0414b20_7",
    "original":"至言悟自己佛不必求生，此則為十地菩薩以上說。",
    "folio":9,
    "stemmed":"至 言 悟 自 己 佛 不 必 求 生  此 則 為 十地菩薩 以 上 說  "
  },
  {
    "segmentnr":"ZH_T47_1976_009:0414b22_8",
    "original":"若云悟第一義，諸結使未斷者皆不求生，則如龍樹、永明等，亦為揑目生花，無事多事矣！",
    "folio":9,
    "stemmed":"若 云 悟 第 一 義  諸 結 使 未 斷 者 皆 不 求 生  則 如 龍 樹  永 明 等  亦 為 揑 目 生 花  無 事 多 事 矣  "
  },
  {
    "segmentnr":"ZH_T47_1976_009:0414b23_12",
    "original":"二、淨信者，《智度論》曰：",
    "folio":9,
    "stemmed":"二  淨 信 者   智 度 論  曰  "
  },
  {
    "segmentnr":"ZH_T47_1976_009:0414b24_6",
    "original":"「若人心中有信清淨，是人能入佛法；",
    "folio":9,
    "stemmed":" 若 人 心 中 有 信 清 淨  是 人 能 入 佛 法  "
  },
  {
    "segmentnr":"ZH_T47_1976_009:0414b24_16",
    "original":"若無信，是人不能入。",
    "folio":9,
    "stemmed":"若 無 信  是 人 不 能 入  "
  },
  {
    "segmentnr":"ZH_T47_1976_009:0414b25_16",
    "original":"譬如牛皮未柔，不可屈折，無信人亦如是。",
    "folio":9,
    "stemmed":"譬 如 牛 皮 未 柔  不 可 屈 折  無 信 人 亦 如 是  "
  },
  {
    "segmentnr":"ZH_T47_1976_009:0414b27_1",
    "original":"又經中說信為手，如人有手入寶山中，自在能取；",
    "folio":9,
    "stemmed":"又 經 中 說 信 為 手  如 人 有 手 入 寶 山 中  自 在 能 取  "
  },
  {
    "segmentnr":"ZH_T47_1976_009:0414b27_13",
    "original":"若無手不能取，信亦如是。",
    "folio":9,
    "stemmed":"若 無 手 不 能 取  信 亦 如 是  "
  },
  {
    "segmentnr":"ZH_T47_1976_009:0414b28_4",
    "original":"」昔王仲回問無為子曰：",
    "folio":9,
    "stemmed":" 昔 王 仲 回 問 無 為 子 曰  "
  },
  {
    "segmentnr":"ZH_T47_1976_009:0414b28_15",
    "original":"「如何念佛，得無間斷？",
    "folio":9,
    "stemmed":" 如 何 念 佛  得 無 間 斷  "
  },
  {
    "segmentnr":"ZH_T47_1976_009:0414b28_21",
    "original":"」無為子曰：",
    "folio":9,
    "stemmed":" 無 為 子 曰  "
  },
  {
    "segmentnr":"ZH_T47_1976_009:0414b29_17",
    "original":"「一信之後，更不再疑，即是不間斷也。",
    "folio":9,
    "stemmed":" 一 信 之 後  更 不 再 疑  即 是 不 間 斷 也  "
  },
  {
    "segmentnr":"ZH_T47_1976_009:0414c01_4",
    "original":"」仲回欣躍而去。",
    "folio":9,
    "stemmed":" 仲 回 欣 躍 而 去  "
  },
  {
    "segmentnr":"ZH_T47_1976_009:0414c01_14",
    "original":"未幾得生，還來致謝。",
    "folio":9,
    "stemmed":"未 幾 得 生  還 來 致 謝  "
  },
  {
    "segmentnr":"ZH_T47_1976_009:0414c02_17",
    "original":"是故若人修行未能頓悟，當深植信根，不驚不動。",
    "folio":9,
    "stemmed":"是 故 若 人 修 行 未 能 頓 悟  當 深 植 信 根  不 驚 不 動  "
  },
  {
    "segmentnr":"ZH_T47_1976_009:0414c03_13",
    "original":"一者、信金口誠言，決定當生故。",
    "folio":9,
    "stemmed":"一 者  信 金 口 誠 言  決 定 當 生 故  "
  },
  {
    "segmentnr":"ZH_T47_1976_009:0414c04_12",
    "original":"二者、信自心廣大，具有如是清淨功德故。",
    "folio":9,
    "stemmed":"二 者  信 自 心 廣 大  具 有 如 是 清 淨 功 德 故  "
  },
  {
    "segmentnr":"ZH_T47_1976_009:0414c05_8",
    "original":"三者、信因果如形影，決定相隨故。",
    "folio":9,
    "stemmed":"三 者  信 因 果 如 形 影  決 定 相 隨 故  "
  },
  {
    "segmentnr":"ZH_T47_1976_009:0414c06_15",
    "original":"四者、信此身形識，及一切世界建立，如陽焰空花無所有故。",
    "folio":9,
    "stemmed":"四 者  信 此 身 形 識  及 一切世界 建 立  如 陽 焰 空 花 無 所 有 故  "
  },
  {
    "segmentnr":"ZH_T47_1976_009:0414c08_2",
    "original":"五者、信五濁惡世，寒熱苦惱，穢相熏灸，不容一刻居住故。",
    "folio":9,
    "stemmed":"五 者  信 五濁惡世  寒 熱 苦 惱  穢 相 熏 灸  不 容 一 刻 居 住 故  "
  },
  {
    "segmentnr":"ZH_T47_1976_009:0414c08_19",
    "original":"六者、信一切法唯心，如憶梅舌酸故。",
    "folio":9,
    "stemmed":"六 者  信 一 切 法 唯 心  如 憶 梅 舌 酸 故  "
  },
  {
    "segmentnr":"ZH_T47_1976_009:0414c09_15",
    "original":"七者、信念力不可思議，如業力故。",
    "folio":9,
    "stemmed":"七 者  信 念 力 不可思議  如 業 力 故  "
  },
  {
    "segmentnr":"ZH_T47_1976_009:0414c10_10",
    "original":"八者、信蓮胞不可思議，如胞胎故。",
    "folio":9,
    "stemmed":"八 者  信 蓮 胞 不可思議  如 胞 胎 故  "
  },
  {
    "segmentnr":"ZH_T47_1976_009:0414c11_11",
    "original":"九者、信佛無量身、無量壽、無量光，不可思議；",
    "folio":9,
    "stemmed":"九 者  信 佛 無 量 身  無 量 壽  無 量 光  不可思議  "
  },
  {
    "segmentnr":"ZH_T47_1976_009:0414c12_9",
    "original":"如蟻子身、蜉蝣歲、螢火光，同一不思議故。",
    "folio":9,
    "stemmed":"如 蟻 子 身  蜉 蝣 歲  螢 火 光  同 一 不 思 議 故  "
  },
  {
    "segmentnr":"ZH_T47_1976_009:0414c13_1",
    "original":"十者、信此身決定當死故。",
    "folio":9,
    "stemmed":"十 者  信 此 身 決 定 當 死 故  "
  },
  {
    "segmentnr":"ZH_T47_1976_009:0414c13_19",
    "original":"若人具有如是信根，舉足下足無非念佛。",
    "folio":9,
    "stemmed":"若 人 具 有 如 是 信 根  舉 足 下 足 無 非 念 佛  "
  },
  {
    "segmentnr":"ZH_T47_1976_009:0414c14_11",
    "original":"故知信之一字，通上中下；",
    "folio":9,
    "stemmed":"故 知 信 之 一 字  通 上 中 下  "
  },
  {
    "segmentnr":"ZH_T47_1976_009:0414c15_17",
    "original":"但信有大小，若無甚深信力，如無羽之鳥，決定不得飛故。",
    "folio":9,
    "stemmed":"但 信 有 大 小  若 無 甚 深 信 力  如 無 羽 之 鳥  決 定 不 得 飛 故  "
  },
  {
    "segmentnr":"ZH_T47_1976_009:0414c17_7",
    "original":"三、淨觀者，眾生無始垢穢，遍一切法，如麵入沙，似金在鑛。",
    "folio":9,
    "stemmed":"三  淨 觀 者  眾 生 無 始 垢 穢  遍 一 切 法  如 麵 入 沙  似 金 在 鑛  "
  },
  {
    "segmentnr":"ZH_T47_1976_009:0414c18_18",
    "original":"修淨業者，當加種種觀行磨鍊習氣，為白法之垣壇，作往生之津梁。",
    "folio":9,
    "stemmed":"修 淨 業 者  當 加 種 種 觀 行 磨 鍊 習 氣  為 白 法 之 垣 壇  作 往 生 之 津 梁  "
  },
  {
    "segmentnr":"ZH_T47_1976_009:0414c19_19",
    "original":"一、淨觀，謂觀佛相好，如《十六觀經》所說故。",
    "folio":9,
    "stemmed":"一  淨 觀  謂 觀 佛 相 好  如  十 六 觀 經  所 說 故  "
  },
  {
    "segmentnr":"ZH_T47_1976_009:0414c21_1",
    "original":"二、不淨觀，謂觀身心不淨、器世界不淨，生厭離故。",
    "folio":9,
    "stemmed":"二  不 淨 觀  謂 觀 身 心 不 淨  器 世 界 不 淨  生 厭 離 故  "
  },
  {
    "segmentnr":"ZH_T47_1976_009:0414c22_6",
    "original":"三、無常觀，謂觀一切法無定，如一美色，婬人觀之為樂；",
    "folio":9,
    "stemmed":"三  無 常 觀  謂 觀 一 切 法 無 定  如 一 美 色  婬 人 觀 之 為 樂  "
  },
  {
    "segmentnr":"ZH_T47_1976_009:0414c22_13",
    "original":"妬婦觀之為苦；",
    "folio":9,
    "stemmed":"妬 婦 觀 之 為 苦  "
  },
  {
    "segmentnr":"ZH_T47_1976_009:0414c23_4",
    "original":"觀行人觀之，種種惡露；",
    "folio":9,
    "stemmed":"觀 行 人 觀 之  種 種 惡 露  "
  },
  {
    "segmentnr":"ZH_T47_1976_009:0414c23_14",
    "original":"異類觀之，如土木故。",
    "folio":9,
    "stemmed":"異 類 觀 之  如 土 木 故  "
  },
  {
    "segmentnr":"ZH_T47_1976_009:0414c25_15",
    "original":"四、和合觀，謂觀是身是世界，是見聞覺知，如積木為屋，積土為壘，積雜彩為畫，無實體故。",
    "folio":9,
    "stemmed":"四  和 合 觀  謂 觀 是 身 是 世 界  是 見聞覺知  如 積 木 為 屋  積 土 為 壘  積 雜 彩 為 畫  無 實 體 故  "
  },
  {
    "segmentnr":"ZH_T47_1976_009:0414c26_15",
    "original":"五、對治觀，謂觀自身何結最重，當用何法對治？",
    "folio":9,
    "stemmed":"五  對 治 觀  謂 觀 自 身 何 結 最 重  當 用 何 法 對 治  "
  },
  {
    "segmentnr":"ZH_T47_1976_009:0414c28_1",
    "original":"如輕冷苦澁藥草飲食等，於熱病中為藥，於餘病非藥；",
    "folio":9,
    "stemmed":"如 輕 冷 苦 澁 藥 草 飲 食 等  於 熱 病 中 為 藥  於 餘 病 非 藥  "
  },
  {
    "segmentnr":"ZH_T47_1976_009:0414c29_4",
    "original":"輕辛甘熱藥草飲食等，於冷病中為藥，於餘病非藥。",
    "folio":9,
    "stemmed":"輕 辛 甘 熱 藥 草 飲 食 等  於 冷 病 中 為 藥  於 餘 病 非 藥  "
  },
  {
    "segmentnr":"ZH_T47_1976_009:0414c29_12",
    "original":"如是觀察對治故。",
    "folio":9,
    "stemmed":"如 是 觀 察 對 治 故  "
  },
  {
    "segmentnr":"ZH_T47_1976_009:0415a02_13",
    "original":"六、慚悔觀，謂觀一切眾生無量劫來，與我互為父母兄弟姊妹男女，遞相婬毒曾不覺知；",
    "folio":9,
    "stemmed":"六  慚 悔 觀  謂 觀 一 切 眾 生 無 量 劫 來  與 我 互 為 父 母 兄 弟 姊 妹 男 女  遞 相 婬 毒 曾 不 覺 知  "
  },
  {
    "segmentnr":"ZH_T47_1976_009:0415a04_7",
    "original":"如梟獍殺父母，牛羊鴿雀配其親屬，彼不自知，而人觀之，慚愧譏咲。",
    "folio":9,
    "stemmed":"如 梟 獍 殺 父 母  牛 羊 鴿 雀 配 其 親 屬  彼 不 自 知  而 人 觀 之  慚 愧 譏 咲  "
  },
  {
    "segmentnr":"ZH_T47_1976_009:0415a05_11",
    "original":"諸佛菩薩見于我等，交後如是，是故當生大悔恨故。",
    "folio":9,
    "stemmed":"諸佛菩薩 見 于 我 等  交 後 如 是  是 故 當 生 大 悔 恨 故  "
  },
  {
    "segmentnr":"ZH_T47_1976_009:0415a07_7",
    "original":"七、念念觀，謂觀一切時中，幾許憶念佛心，幾許利生心，幾許垢淨沈掉心故。",
    "folio":9,
    "stemmed":"七  念 念 觀  謂 觀 一 切 時 中  幾 許 憶 念 佛 心  幾 許 利 生 心  幾 許 垢 淨 沈 掉 心 故  "
  },
  {
    "segmentnr":"ZH_T47_1976_009:0415a08_6",
    "original":"八、平等觀，謂觀一切色一色，無好醜故；",
    "folio":9,
    "stemmed":"八  平 等 觀  謂 觀 一 切 色 一 色  無 好 醜 故  "
  },
  {
    "segmentnr":"ZH_T47_1976_009:0415a08_17",
    "original":"一切聲一聲，無譽毀故；",
    "folio":9,
    "stemmed":"一 切 聲 一 聲  無 譽 毀 故  "
  },
  {
    "segmentnr":"ZH_T47_1976_009:0415a09_8",
    "original":"一切受一受，無恩仇故；",
    "folio":9,
    "stemmed":"一 切 受 一 受  無 恩 仇 故  "
  },
  {
    "segmentnr":"ZH_T47_1976_009:0415a09_19",
    "original":"一切義一義，無淺深故。",
    "folio":9,
    "stemmed":"一 切 義 一 義  無 淺 深 故  "
  },
  {
    "segmentnr":"ZH_T47_1976_009:0415a11_2",
    "original":"九、微細觀，謂觀佛念法念，起于何來，去于何往故。",
    "folio":9,
    "stemmed":"九  微 細 觀  謂 觀 佛 念 法 念  起 于 何 來  去 于 何 往 故  "
  },
  {
    "segmentnr":"ZH_T47_1976_009:0415a12_10",
    "original":"十、法界觀，謂觀一毛一塵，一草一木，皆具有無量淨佛國土故。",
    "folio":9,
    "stemmed":"十  法 界 觀  謂 觀 一 毛 一 塵  一 草 一 木  皆 具 有 無 量 淨佛國土 故  "
  },
  {
    "segmentnr":"ZH_T47_1976_009:0415a13_12",
    "original":"行者若行諸觀時，以第一淨觀為主，餘九為伴；",
    "folio":9,
    "stemmed":"行 者 若 行 諸 觀 時  以 第 一 淨 觀 為 主  餘 九 為 伴  "
  },
  {
    "segmentnr":"ZH_T47_1976_009:0415a14_9",
    "original":"如石中覓珠，若不破石，無緣得珠故。",
    "folio":9,
    "stemmed":"如 石 中 覓 珠  若 不 破 石  無 緣 得 珠 故  "
  },
  {
    "segmentnr":"ZH_T47_1976_009:0415a16_15",
    "original":"四、淨念者，念佛之法，名一行三昧，惟在決定，若不得念即有散漫，三昧不成。",
    "folio":9,
    "stemmed":"四  淨 念 者  念 佛 之 法  名 一行三昧  惟 在 決 定  若 不 得 念 即 有 散 漫  三 昧 不 成  "
  },
  {
    "segmentnr":"ZH_T47_1976_009:0415a18_10",
    "original":"一、攝心念，謂一切處，攝念不忘，縱令昏寐，亦繫念而寢，不隔念、不異念故。",
    "folio":9,
    "stemmed":"一  攝 心 念  謂 一 切 處  攝 念 不 忘  縱 令 昏 寐  亦 繫 念 而 寢  不 隔 念  不 異 念 故  "
  },
  {
    "segmentnr":"ZH_T47_1976_009:0415a19_19",
    "original":"二、勇猛念，如好色人聞婬女所在，高厓深㵎燐途虎窟，必往不怯故。",
    "folio":9,
    "stemmed":"二  勇 猛 念  如 好 色 人 聞 婬 女 所 在  高 厓 深 㵎 燐 途 虎 窟  必 往 不 怯 故  "
  },
  {
    "segmentnr":"ZH_T47_1976_009:0415a21_7",
    "original":"三、深心念，如大海深廣，必窮其底，覺路遙遙，不竟不休故。",
    "folio":9,
    "stemmed":"三  深 心 念  如 大 海 深 廣  必 窮 其 底  覺 路 遙 遙  不 竟 不 休 故  "
  },
  {
    "segmentnr":"ZH_T47_1976_009:0415a22_10",
    "original":"四、觀想念，謂念念中，見三十二相、八十隨形好故。",
    "folio":9,
    "stemmed":"四  觀 想 念  謂 念 念 中  見 三十二相  八十隨形好 故  "
  },
  {
    "segmentnr":"ZH_T47_1976_009:0415a24_13",
    "original":"五、息心念，謂息一切名心、官心、慾心、世間心、貪戀心、貢高心、遮護心、人我是非心，念佛故。",
    "folio":9,
    "stemmed":"五  息 心 念  謂 息 一 切 名 心  官 心  慾 心  世 間 心  貪 戀 心  貢 高 心  遮 護 心  人 我 是 非 心  念 佛 故  "
  },
  {
    "segmentnr":"ZH_T47_1976_009:0415a26_9",
    "original":"六、悲啼念，每一想佛，身毛皆竪五內若裂，如憶少背之慈母，及多慧之亡兒故。",
    "folio":9,
    "stemmed":"六  悲 啼 念  每 一 想 佛  身 毛 皆 竪 五 內 若 裂  如 憶 少 背 之 慈 母  及 多 慧 之 亡 兒 故  "
  },
  {
    "segmentnr":"ZH_T47_1976_009:0415a27_15",
    "original":"七、發憤念，如落第孤寒負才寂寞，每一念及殆不欲生故。",
    "folio":9,
    "stemmed":"七  發 憤 念  如 落 第 孤 寒 負 才 寂 寞  每 一 念 及 殆 不 欲 生 故  "
  },
  {
    "segmentnr":"ZH_T47_1976_009:0415a29_4",
    "original":"八、一切念，謂見聞覺知及與毛孔骨髓，無一處不念佛故。",
    "folio":9,
    "stemmed":"八  一 切 念  謂 見聞覺知 及 與 毛 孔 骨 髓  無 一 處 不 念 佛 故  "
  },
  {
    "segmentnr":"ZH_T47_1976_009:0415b01_3",
    "original":"九、參究念，謂念佛一聲，便念此聲落處故。",
    "folio":9,
    "stemmed":"九  參 究 念  謂 念 佛 一 聲  便 念 此 聲 落 處 故  "
  },
  {
    "segmentnr":"ZH_T47_1976_009:0415b03_5",
    "original":"十、寔相念，謂不以有心念，不以無心念，不以有無心念，不以非有無心念故，是為上品念佛門。",
    "folio":9,
    "stemmed":"十  寔 相 念  謂 不 以 有 心 念  不 以 無 心 念  不 以 有 無 心 念  不 以 非 有 無 心 念 故  是 為 上 品 念 佛 門  "
  },
  {
    "segmentnr":"ZH_T47_1976_009:0415b03_19",
    "original":"若如是念佛者，現生必得見佛。",
    "folio":9,
    "stemmed":"若 如 是 念 佛 者  現 生 必 得 見 佛  "
  },
  {
    "segmentnr":"ZH_T47_1976_009:0415b04_8",
    "original":"五、淨懺者，經云：",
    "folio":9,
    "stemmed":"五  淨 懺 者  經 云  "
  },
  {
    "segmentnr":"ZH_T47_1976_009:0415b05_6",
    "original":"「前心起罪，如雲覆空，後心滅罪，如炬破暗。",
    "folio":9,
    "stemmed":" 前 心 起 罪  如 雲 覆 空  後 心 滅 罪  如 炬 破 暗  "
  },
  {
    "segmentnr":"ZH_T47_1976_009:0415b05_10",
    "original":"」又云：",
    "folio":9,
    "stemmed":" 又 云  "
  },
  {
    "segmentnr":"ZH_T47_1976_009:0415b06_15",
    "original":"「百年垢衣，可于一日浣令鮮淨，是故欲除重障，當勤懺悔。",
    "folio":9,
    "stemmed":" 百 年 垢 衣  可 于 一 日 浣 令 鮮 淨  是 故 欲 除 重 障  當 勤 懺 悔  "
  },
  {
    "segmentnr":"ZH_T47_1976_009:0415b07_9",
    "original":"」一、內懺，謂懺心意識不淨因故。",
    "folio":9,
    "stemmed":" 一  內 懺  謂 懺 心 意 識 不 淨 因 故  "
  },
  {
    "segmentnr":"ZH_T47_1976_009:0415b08_11",
    "original":"二、外懺，謂懺一切色一切聲，一切不淨法故。",
    "folio":9,
    "stemmed":"二  外 懺  謂 懺 一 切 色 一 切 聲  一 切 不 淨 法 故  "
  },
  {
    "segmentnr":"ZH_T47_1976_009:0415b10_14",
    "original":"三、事懺，謂懺十八界、二十五有，八萬四千種種塵勞結使，障學阿僧祇劫，見佛利生諸行業故。",
    "folio":9,
    "stemmed":"三  事 懺  謂 懺 十 八 界  二十五有  八萬四千 種 種 塵 勞 結 使  障 學 阿僧祇劫  見 佛 利 生 諸 行 業 故  "
  },
  {
    "segmentnr":"ZH_T47_1976_009:0415b12_15",
    "original":"四、理懺，謂懺入道以來，所得往解、所學經論、所聞奧義、作止任滅等病，障佛無漏智故。",
    "folio":9,
    "stemmed":"四  理 懺  謂 懺 入 道 以 來  所 得 往 解  所 學 經 論  所 聞 奧 義  作 止 任 滅 等 病  障 佛 無 漏 智 故  "
  },
  {
    "segmentnr":"ZH_T47_1976_009:0415b14_15",
    "original":"五、過去懺，謂懺無始世界所作黑業，如今生雖不偷盜，但所求不如意，即是盜業未盡；",
    "folio":9,
    "stemmed":"五  過 去 懺  謂 懺 無始世界 所 作 黑 業  如 今 生 雖 不 偷 盜  但 所 求 不 如 意  即 是 盜 業 未 盡  "
  },
  {
    "segmentnr":"ZH_T47_1976_009:0415b15_18",
    "original":"今生雖不邪婬，但值不隨意眷屬，即是婬業未盡；",
    "folio":9,
    "stemmed":"今 生 雖 不 邪 婬  但 值 不 隨 意 眷 屬  即 是 婬 業 未 盡  "
  },
  {
    "segmentnr":"ZH_T47_1976_009:0415b17_10",
    "original":"今生雖不謗法妄語，但言出人或疑信相半，即是謗法及妄語業未盡。",
    "folio":9,
    "stemmed":"今 生 雖 不 謗 法 妄 語  但 言 出 人 或 疑 信 相 半  即 是 謗 法 及 妄 語 業 未 盡  "
  },
  {
    "segmentnr":"ZH_T47_1976_009:0415b18_18",
    "original":"於一切果中，察一切因，當知前生無惡不造，一一當懺悔故。",
    "folio":9,
    "stemmed":"於 一 切 果 中  察 一 切 因  當 知 前 生 無 惡 不 造  一 一 當 懺 悔 故  "
  },
  {
    "segmentnr":"ZH_T47_1976_009:0415b20_7",
    "original":"六、未來懺，謂一切惡法即今便止，盡未來世，永不相續故。",
    "folio":9,
    "stemmed":"六  未 來 懺  謂 一 切 惡 法 即 今 便 止  盡 未 來 世  永 不 相 續 故  "
  },
  {
    "segmentnr":"ZH_T47_1976_009:0415b23_1",
    "original":"七、現在懺，謂懺現在世所有生老病死，種種苦業、種種煩惱業、舉足下足業、起口動心業，一切微細不可稱量業故。",
    "folio":9,
    "stemmed":"七  現 在 懺  謂 懺 現 在 世 所 有 生老病死  種 種 苦 業  種種煩惱 業  舉 足 下 足 業  起 口 動 心 業  一 切 微 細 不可稱量 業 故  "
  },
  {
    "segmentnr":"ZH_T47_1976_009:0415b23_18",
    "original":"八、剎那懺，謂一念中，有九十剎那；",
    "folio":9,
    "stemmed":"八  剎 那 懺  謂 一 念 中  有 九 十 剎 那  "
  },
  {
    "segmentnr":"ZH_T47_1976_009:0415b24_13",
    "original":"一剎那有九百生滅，一生滅一懺故。",
    "folio":9,
    "stemmed":"一 剎 那 有 九 百 生 滅  一 生 滅 一 懺 故  "
  },
  {
    "segmentnr":"ZH_T47_1976_009:0415b26_1",
    "original":"九、究竟懺，謂等覺位中，有一分無明猶如微煙，究竟洗滌故。",
    "folio":9,
    "stemmed":"九  究 竟 懺  謂 等 覺 位 中  有 一 分 無 明 猶 如 微 煙  究 竟 洗 滌 故  "
  },
  {
    "segmentnr":"ZH_T47_1976_009:0415b27_11",
    "original":"十、法界懺，謂法性中無我無人，普為十方過現未來一切眾生懺故。",
    "folio":9,
    "stemmed":"十  法 界 懺  謂 法 性 中 無 我 無 人  普 為 十 方 過 現 未 來 一 切 眾 生 懺 故  "
  },
  {
    "segmentnr":"ZH_T47_1976_009:0415b29_2",
    "original":"若能如是真寔懺者，一切障礙，悉得消滅，不離道場，得見諸佛。",
    "folio":9,
    "stemmed":"若 能 如 是 真 寔 懺 者  一 切 障 礙  悉 得 消 滅  不 離 道 場  得 見 諸 佛  "
  },
  {
    "segmentnr":"ZH_T47_1976_009:0415c01_12",
    "original":"六、淨願者，《智度論》曰：",
    "folio":9,
    "stemmed":"六  淨 願 者   智 度 論  曰  "
  },
  {
    "segmentnr":"ZH_T47_1976_009:0415c02_8",
    "original":"「諸菩薩見諸佛世界無量嚴淨，發種種願。",
    "folio":9,
    "stemmed":" 諸 菩 薩 見 諸 佛 世界無量 嚴 淨  發 種 種 願  "
  },
  {
    "segmentnr":"ZH_T47_1976_009:0415c03_7",
    "original":"有佛世界都無眾苦，乃至無三惡之名者。",
    "folio":9,
    "stemmed":"有 佛 世 界 都 無 眾 苦  乃 至 無 三 惡 之 名 者  "
  },
  {
    "segmentnr":"ZH_T47_1976_009:0415c03_16",
    "original":"菩薩見已自發願言：",
    "folio":9,
    "stemmed":"菩 薩 見 已 自 發 願 言  "
  },
  {
    "segmentnr":"ZH_T47_1976_009:0415c05_1",
    "original":"『我作佛時，世界無眾苦乃至無三惡之名，亦當如是。",
    "folio":9,
    "stemmed":" 我 作 佛 時  世 界 無 眾 苦 乃 至 無 三 惡 之 名  亦 當 如 是  "
  },
  {
    "segmentnr":"ZH_T47_1976_009:0415c06_9",
    "original":"』有佛世界七寶莊嚴，晝夜常有清淨光明，無有日月，便發願言：",
    "folio":9,
    "stemmed":" 有 佛 世 界 七 寶 莊 嚴  晝 夜 常 有 清 淨 光 明  無 有 日 月  便 發 願 言  "
  },
  {
    "segmentnr":"ZH_T47_1976_009:0415c07_8",
    "original":"『我作佛時，世界常有嚴淨光明，亦當如是。",
    "folio":9,
    "stemmed":" 我 作 佛 時  世 界 常 有 嚴 淨 光 明  亦 當 如 是  "
  },
  {
    "segmentnr":"ZH_T47_1976_009:0415c09_2",
    "original":"』有佛世界一切眾生，皆行十善有大智慧，衣被飲食應念而至，便發願言：",
    "folio":9,
    "stemmed":" 有 佛 世 界 一 切 眾 生  皆 行 十 善 有 大 智 慧  衣 被 飲 食 應 念 而 至  便 發 願 言  "
  },
  {
    "segmentnr":"ZH_T47_1976_009:0415c10_3",
    "original":"『我作佛時世界中眾生，衣被飲食亦當如是。",
    "folio":9,
    "stemmed":" 我 作 佛 時 世 界 中 眾 生  衣 被 飲 食 亦 當 如 是  "
  },
  {
    "segmentnr":"ZH_T47_1976_009:0415c13_8",
    "original":"』有佛世界純諸菩薩，如佛色身三十二相，光明徹照，乃至無有聲聞、辟支佛名，亦無女人，一切皆行深妙佛道，遊至十方教化一切，便發願言：",
    "folio":9,
    "stemmed":" 有 佛 世 界 純 諸 菩 薩  如 佛 色 身 三十二相  光明徹照  乃 至 無 有 聲 聞  辟 支 佛 名  亦 無 女 人  一 切 皆 行 深 妙 佛 道  遊 至 十 方 教 化 一 切  便 發 願 言  "
  },
  {
    "segmentnr":"ZH_T47_1976_009:0415c14_3",
    "original":"『我作佛時，世界中眾生亦當如是。",
    "folio":9,
    "stemmed":" 我 作 佛 時  世 界 中 眾 生 亦 當 如 是  "
  },
  {
    "segmentnr":"ZH_T47_1976_009:0415c15_16",
    "original":"』如是等無量佛世界種種嚴淨，願皆得之，以是故名願受無量諸佛世界。",
    "folio":9,
    "stemmed":" 如 是 等 無 量 佛 世 界 種 種 嚴 淨  願 皆 得 之  以 是 故 名 願 受 無 量 諸 佛 世 界  "
  },
  {
    "segmentnr":"ZH_T47_1976_009:0415c15_19",
    "original":"問曰：",
    "folio":9,
    "stemmed":"問 曰  "
  },
  {
    "segmentnr":"ZH_T47_1976_009:0415c17_4",
    "original":"『諸菩薩行業清淨，自得淨報，何以要須立願然後得之。",
    "folio":9,
    "stemmed":" 諸 菩 薩 行 業 清 淨  自 得 淨 報  何 以 要 須 立 願 然 後 得 之  "
  },
  {
    "segmentnr":"ZH_T47_1976_009:0415c17_16",
    "original":"譬如田家得穀，豈復待願？",
    "folio":9,
    "stemmed":"譬 如 田 家 得 穀  豈 復 待 願  "
  },
  {
    "segmentnr":"ZH_T47_1976_009:0415c17_20",
    "original":"』答曰：",
    "folio":9,
    "stemmed":" 答 曰  "
  },
  {
    "segmentnr":"ZH_T47_1976_009:0415c18_20",
    "original":"『作福無願，無所標立，願為導御，能有所成。",
    "folio":9,
    "stemmed":" 作 福 無 願  無 所 標 立  願 為 導 御  能 有 所 成  "
  },
  {
    "segmentnr":"ZH_T47_1976_009:0415c19_14",
    "original":"譬如銷金，隨師而作，金無定也。",
    "folio":9,
    "stemmed":"譬 如 銷 金  隨 師 而 作  金 無 定 也  "
  },
  {
    "segmentnr":"ZH_T47_1976_009:0415c22_4",
    "original":"如佛所說，有人修少施福、修少戒福、不知禪法，聞人中有富樂人，或聞欲天色天，心願樂者，命終之後，各生其中。",
    "folio":9,
    "stemmed":"如 佛 所 說  有 人 修 少 施 福  修 少 戒 福  不 知 禪 法  聞 人 中 有 富 樂 人  或 聞 欲 天 色 天  心 願 樂 者  命終之後  各 生 其 中  "
  },
  {
    "segmentnr":"ZH_T47_1976_009:0415c23_1",
    "original":"菩薩亦如是，修淨世界願，然後得之。",
    "folio":9,
    "stemmed":"菩 薩 亦 如 是  修 淨 世 界 願  然 後 得 之  "
  },
  {
    "segmentnr":"ZH_T47_1976_009:0415c23_11",
    "original":"以是故知因願受勝果。",
    "folio":9,
    "stemmed":"以 是 故 知 因 願 受 勝 果  "
  },
  {
    "segmentnr":"ZH_T47_1976_009:0415c24_15",
    "original":"復次莊嚴佛界事大，獨行功德不能成故，要須願力。",
    "folio":9,
    "stemmed":"復 次 莊 嚴 佛 界 事 大  獨 行 功 德 不 能 成 故  要 須 願 力  "
  },
  {
    "segmentnr":"ZH_T47_1976_009:0415c25_14",
    "original":"譬如牛力雖能挽車，要須御者能有所至。",
    "folio":9,
    "stemmed":"譬 如 牛 力 雖 能 挽 車  要 須 御 者 能 有 所 至  "
  },
  {
    "segmentnr":"ZH_T47_1976_009:0415c26_14",
    "original":"淨世界願亦復如是，福德如牛，願如御者。",
    "folio":9,
    "stemmed":"淨 世 界 願 亦復如是  福 德 如 牛  願 如 御 者  "
  },
  {
    "segmentnr":"ZH_T47_1976_009:0415c26_18",
    "original":"』問曰：",
    "folio":9,
    "stemmed":" 問 曰  "
  },
  {
    "segmentnr":"ZH_T47_1976_009:0415c27_6",
    "original":"『若不作願，不得福耶？",
    "folio":9,
    "stemmed":" 若 不 作 願  不 得 福 耶  "
  },
  {
    "segmentnr":"ZH_T47_1976_009:0415c27_10",
    "original":"』答曰：",
    "folio":9,
    "stemmed":" 答 曰  "
  },
  {
    "segmentnr":"ZH_T47_1976_009:0415c27_19",
    "original":"『雖得，不如有願。",
    "folio":9,
    "stemmed":" 雖 得  不 如 有 願  "
  },
  {
    "segmentnr":"ZH_T47_1976_009:0415c28_11",
    "original":"願能助福，常念所行，福德增長。",
    "folio":9,
    "stemmed":"願 能 助 福  常 念 所 行  福 德 增 長  "
  },
  {
    "segmentnr":"ZH_T47_1976_009:0415c29_8",
    "original":"』」以是義故，修淨佛國土者，當發大願。",
    "folio":9,
    "stemmed":"  以是義故  修 淨佛國土 者  當 發 大 願  "
  },
  {
    "segmentnr":"ZH_T47_1976_009:0416a01_10",
    "original":"一者、不為福由故願，願為一切眾生蔭生淨土故。",
    "folio":9,
    "stemmed":"一 者  不 為 福 由 故 願  願 為 一 切 眾 生 蔭 生 淨 土 故  "
  },
  {
    "segmentnr":"ZH_T47_1976_009:0416a02_14",
    "original":"二者、不為眷屬故願，願治一切如來家生淨土故。",
    "folio":9,
    "stemmed":"二 者  不 為 眷 屬 故 願  願 治 一 切 如 來 家 生 淨 土 故  "
  },
  {
    "segmentnr":"ZH_T47_1976_009:0416a04_1",
    "original":"三者、不為病苦故願，願醫一切世間無明等瘡生淨土故。",
    "folio":9,
    "stemmed":"三 者  不 為 病 苦 故 願  願 醫 一切世間 無 明 等 瘡 生 淨 土 故  "
  },
  {
    "segmentnr":"ZH_T47_1976_009:0416a05_10",
    "original":"四者、不為轉輪王故願，願轉諸佛如來法輪，作大法王生淨土故。",
    "folio":9,
    "stemmed":"四 者  不 為 轉 輪 王 故 願  願 轉 諸佛如來 法 輪  作 大 法 王 生 淨 土 故  "
  },
  {
    "segmentnr":"ZH_T47_1976_009:0416a06_14",
    "original":"五者、不為欲界故願，願離一切微妙五欲生淨土故。",
    "folio":9,
    "stemmed":"五 者  不 為 欲 界 故 願  願 離 一 切 微 妙 五 欲 生 淨 土 故  "
  },
  {
    "segmentnr":"ZH_T47_1976_009:0416a07_15",
    "original":"六者、不為色界故願，願離一切禪著生淨土故。",
    "folio":9,
    "stemmed":"六 者  不 為 色 界 故 願  願 離 一 切 禪 著 生 淨 土 故  "
  },
  {
    "segmentnr":"ZH_T47_1976_009:0416a09_8",
    "original":"七者、不為無色界故願，願盡種種微細流注，證無量相好身生淨土故。",
    "folio":9,
    "stemmed":"七 者  不 為 無 色 界 故 願  願 盡 種 種 微 細 流 注  證 無 量 相 好 身 生 淨 土 故  "
  },
  {
    "segmentnr":"ZH_T47_1976_009:0416a11_1",
    "original":"八者、不為聲聞辟支故願，願以福智二嚴，饒益一切眾生生淨土故。",
    "folio":9,
    "stemmed":"八 者  不 為 聲 聞 辟 支 故 願  願 以 福 智 二 嚴  饒益一切 眾 生 生 淨 土 故  "
  },
  {
    "segmentnr":"ZH_T47_1976_009:0416a12_16",
    "original":"九者、不為一世界千世界故願，願代無央數世界苦，拔一切世界眾生生淨土故。",
    "folio":9,
    "stemmed":"九 者  不 為 一 世 界 千 世 界 故 願  願 代 無 央 數 世 界 苦  拔 一切世界 眾 生 生 淨 土 故  "
  },
  {
    "segmentnr":"ZH_T47_1976_009:0416a15_5",
    "original":"十者、不為一阿僧祇劫千阿僧祇劫眾生故願，願代無量無數阿僧祇劫眾生苦，拔一切眾生生淨土故。",
    "folio":9,
    "stemmed":"十 者  不 為 一 阿僧祇劫 千 阿僧祇劫 眾 生 故 願  願 代 無量無數 阿僧祇劫 眾 生 苦  拔 一 切 眾 生 生 淨 土 故  "
  },
  {
    "segmentnr":"ZH_T47_1976_009:0416a16_12",
    "original":"若能如是發大願者，最後剎那，決定當如普賢願中所說。",
    "folio":9,
    "stemmed":"若 能 如 是 發 大 願 者  最 後 剎 那  決 定 當 如 普 賢 願 中 所 說  "
  },
  {
    "segmentnr":"ZH_T47_1976_009:0416a17_14",
    "original":"是故當知，願為截苦海之舟航，導極樂之明師故。",
    "folio":9,
    "stemmed":"是故當知  願 為 截 苦 海 之 舟 航  導 極 樂 之 明 師 故  "
  },
  {
    "segmentnr":"ZH_T47_1976_009:0416a18_15",
    "original":"七、淨戒者，一切淨法，以戒為址。",
    "folio":9,
    "stemmed":"七  淨 戒 者  一 切 淨 法  以 戒 為 址  "
  },
  {
    "segmentnr":"ZH_T47_1976_009:0416a19_4",
    "original":"如人作舍先求平地；",
    "folio":9,
    "stemmed":"如 人 作 舍 先 求 平 地  "
  },
  {
    "segmentnr":"ZH_T47_1976_009:0416a20_9",
    "original":"如畫師畫諸山水，先治光明素練，然後著彩，戒亦如是。",
    "folio":9,
    "stemmed":"如 畫 師 畫 諸 山 水  先 治 光 明 素 練  然 後 著 彩  戒 亦 如 是  "
  },
  {
    "segmentnr":"ZH_T47_1976_009:0416a22_8",
    "original":"是故戒為諸善法之首，入淨國之初門，若不持戒，如惡露敝女，欲入齋壇，無有是處。",
    "folio":9,
    "stemmed":"是 故 戒 為 諸 善 法 之 首  入 淨 國 之 初 門  若 不 持 戒  如 惡 露 敝 女  欲 入 齋 壇  無 有 是 處  "
  },
  {
    "segmentnr":"ZH_T47_1976_009:0416a23_10",
    "original":"一、慳貪戒，謂行財命二施及與法施，無愛惜故。",
    "folio":9,
    "stemmed":"一  慳 貪 戒  謂 行 財 命 二 施 及 與 法 施  無 愛 惜 故  "
  },
  {
    "segmentnr":"ZH_T47_1976_009:0416a24_14",
    "original":"二、毀禁戒，謂五戒律儀戒，乃至無漏戒，滿足持故。",
    "folio":9,
    "stemmed":"二  毀 禁 戒  謂 五 戒 律 儀 戒  乃 至 無 漏 戒  滿 足 持 故  "
  },
  {
    "segmentnr":"ZH_T47_1976_009:0416a27_6",
    "original":"三、嗔恚戒，謂以忍調心及于身口，若遇惡口刀杖所加，但自思惟業因緣法，作償負想、作導師想、作風寒冷熱想故。",
    "folio":9,
    "stemmed":"三  嗔 恚 戒  謂 以 忍 調 心 及 于 身 口  若 遇 惡 口 刀 杖 所 加  但 自 思 惟 業 因 緣 法  作 償 負 想  作 導 師 想  作 風 寒 冷 熱 想 故  "
  },
  {
    "segmentnr":"ZH_T47_1976_009:0416a29_9",
    "original":"四、放逸戒，謂生死險道無放身處，如人持滿油鉢行懸繩上，不得左右顧視，及生第二念故。",
    "folio":9,
    "stemmed":"四  放 逸 戒  謂 生 死 險 道 無 放 身 處  如 人 持 滿 油 鉢 行 懸 繩 上  不 得 左 右 顧 視  及 生 第 二 念 故  "
  },
  {
    "segmentnr":"ZH_T47_1976_009:0416b01_15",
    "original":"五、散亂戒，謂守攝諸根，息諸緣影，如護風燈，如防生鳥故。",
    "folio":9,
    "stemmed":"五  散 亂 戒  謂 守 攝 諸 根  息 諸 緣 影  如 護 風 燈  如 防 生 鳥 故  "
  },
  {
    "segmentnr":"ZH_T47_1976_009:0416b03_8",
    "original":"六、愚癡戒，謂以智慧破諸迷悶，如作務人常借日光，若是長夜諸作皆廢故；",
    "folio":9,
    "stemmed":"六  愚 癡 戒  謂 以 智 慧 破 諸 迷 悶  如 作 務 人 常 借 日 光  若 是 長 夜 諸 作 皆 廢 故  "
  },
  {
    "segmentnr":"ZH_T47_1976_009:0416b04_18",
    "original":"又如登覽當用開目，若是盲人及與睡眠，諸山河大地，與無等故。",
    "folio":9,
    "stemmed":"又 如 登 覽 當 用 開 目  若 是 盲 人 及 與 睡 眠  諸 山 河 大 地  與 無 等 故  "
  },
  {
    "segmentnr":"ZH_T47_1976_009:0416b06_13",
    "original":"七、憍慢戒，謂不應以才辯故貢高，不應以悟解故貢高，不應以諍論故貢高；",
    "folio":9,
    "stemmed":"七  憍 慢 戒  謂 不 應 以 才 辯 故 貢 高  不 應 以 悟 解 故 貢 高  不 應 以 諍 論 故 貢 高  "
  },
  {
    "segmentnr":"ZH_T47_1976_009:0416b08_1",
    "original":"一切所得，如大地上塵，如鏡面上垢，不應以此垢驕彼垢故。",
    "folio":9,
    "stemmed":"一 切 所 得  如 大 地 上 塵  如 鏡 面 上 垢  不 應 以 此 垢 驕 彼 垢 故  "
  },
  {
    "segmentnr":"ZH_T47_1976_009:0416b09_9",
    "original":"八、覆藏戒，謂一切處諸佛，一切處菩薩，一切處神明，無可覆故。",
    "folio":9,
    "stemmed":"八  覆 藏 戒  謂 一 切 處 諸 佛  一 切 處 菩 薩  一 切 處 神 明  無 可 覆 故  "
  },
  {
    "segmentnr":"ZH_T47_1976_009:0416b10_9",
    "original":"如日中逃影，波中逃濕，沙中逃塵，無可逃故。",
    "folio":9,
    "stemmed":"如 日 中 逃 影  波 中 逃 濕  沙 中 逃 塵  無 可 逃 故  "
  },
  {
    "segmentnr":"ZH_T47_1976_009:0416b12_10",
    "original":"九、無益戒，謂一切嬉戲事無益，一切詩文無益，一切塵緣無益，一切口解脫無益，當遠離故。",
    "folio":9,
    "stemmed":"九  無 益 戒  謂 一 切 嬉 戲 事 無 益  一 切 詩 文 無 益  一 切 塵 緣 無 益  一 切 口 解 脫 無 益  當 遠 離 故  "
  },
  {
    "segmentnr":"ZH_T47_1976_009:0416b14_7",
    "original":"十、不住戒，謂如上持戒，但為生淨土饒益眾生，不求聞譽法，及諸人天二乘果故。",
    "folio":9,
    "stemmed":"十  不 住 戒  謂 如 上 持 戒  但 為 生 淨 土 饒 益 眾 生  不 求 聞 譽 法  及 諸 人 天 二 乘 果 故  "
  },
  {
    "segmentnr":"ZH_T47_1976_009:0416b15_9",
    "original":"菩薩如是行於淨戒，則能攝諸眾生，生于淨土。",
    "folio":9,
    "stemmed":"菩 薩 如 是 行 於 淨 戒  則 能 攝 諸 眾 生  生 于 淨 土  "
  },
  {
    "segmentnr":"ZH_T47_1976_009:0416b15_13",
    "original":"何以故？",
    "folio":9,
    "stemmed":"何 以 故  "
  },
  {
    "segmentnr":"ZH_T47_1976_009:0416b16_10",
    "original":"一切眾生，雖至冥頑，莫不欽仰戒德故。",
    "folio":9,
    "stemmed":"一 切 眾 生  雖 至 冥 頑  莫 不 欽 仰 戒 德 故  "
  },
  {
    "segmentnr":"ZH_T47_1976_009:0416b18_2",
    "original":"八、淨處者，學道之人，既有志出塵，應當捨諸惡處。",
    "folio":9,
    "stemmed":"八  淨 處 者  學 道 之 人  既 有 志 出 塵  應 當 捨 諸 惡 處  "
  },
  {
    "segmentnr":"ZH_T47_1976_009:0416b18_14",
    "original":"若不捨者，應是厭離未極；",
    "folio":9,
    "stemmed":"若 不 捨 者  應 是 厭 離 未 極  "
  },
  {
    "segmentnr":"ZH_T47_1976_009:0416b19_9",
    "original":"若厭離未極者，應是忻淨土未極。",
    "folio":9,
    "stemmed":"若 厭 離 未 極 者  應 是 忻 淨 土 未 極  "
  },
  {
    "segmentnr":"ZH_T47_1976_009:0416b19_13",
    "original":"龍樹曰：",
    "folio":9,
    "stemmed":"龍 樹 曰  "
  },
  {
    "segmentnr":"ZH_T47_1976_009:0416b21_6",
    "original":"「菩薩心不貴轉輪聖王人天福樂，但念諸佛，是故隨心所重，而生佛土。",
    "folio":9,
    "stemmed":" 菩 薩 心 不 貴 轉輪聖王 人 天 福 樂  但 念 諸 佛  是 故 隨 心 所 重  而 生 佛 土  "
  },
  {
    "segmentnr":"ZH_T47_1976_009:0416b22_5",
    "original":"」今小小適意處，尚不能捨，何況轉輪聖王？",
    "folio":9,
    "stemmed":" 今 小 小 適 意 處  尚 不 能 捨  何 況 轉輪聖王  "
  },
  {
    "segmentnr":"ZH_T47_1976_009:0416b23_7",
    "original":"如縛足欲行，繫翅求飛，去住皆累，兩心虛縈。",
    "folio":9,
    "stemmed":"如 縛 足 欲 行  繫 翅 求 飛  去 住 皆 累  兩 心 虛 縈  "
  },
  {
    "segmentnr":"ZH_T47_1976_009:0416b23_18",
    "original":"一、繁華宣闐處當遠故。",
    "folio":9,
    "stemmed":"一  繁 華 宣 闐 處 當 遠 故  "
  },
  {
    "segmentnr":"ZH_T47_1976_009:0416b24_7",
    "original":"二、歌樓酒肆處當遠故。",
    "folio":9,
    "stemmed":"二  歌 樓 酒 肆 處 當 遠 故  "
  },
  {
    "segmentnr":"ZH_T47_1976_009:0416b24_18",
    "original":"三、熱焰薰灼處當遠故。",
    "folio":9,
    "stemmed":"三  熱 焰 薰 灼 處 當 遠 故  "
  },
  {
    "segmentnr":"ZH_T47_1976_009:0416b25_12",
    "original":"四、論除目及朝事處當遠故。",
    "folio":9,
    "stemmed":"四  論 除 目 及 朝 事 處 當 遠 故  "
  },
  {
    "segmentnr":"ZH_T47_1976_009:0416b26_7",
    "original":"五、恩愛纏縛及熟遊歷處當遠故。",
    "folio":9,
    "stemmed":"五  恩 愛 纏 縛 及 熟 遊 歷 處 當 遠 故  "
  },
  {
    "segmentnr":"ZH_T47_1976_009:0416b27_3",
    "original":"六、詩壇文社鬪章摘句處當遠故。",
    "folio":9,
    "stemmed":"六  詩 壇 文 社 鬪 章 摘 句 處 當 遠 故  "
  },
  {
    "segmentnr":"ZH_T47_1976_009:0416b27_19",
    "original":"七、譏刺古今，較長競短處當遠故。",
    "folio":9,
    "stemmed":"七  譏 刺 古 今  較 長 競 短 處 當 遠 故  "
  },
  {
    "segmentnr":"ZH_T47_1976_009:0416b28_10",
    "original":"八、講無義味道學處當遠故。",
    "folio":9,
    "stemmed":"八  講 無 義 味 道 學 處 當 遠 故  "
  },
  {
    "segmentnr":"ZH_T47_1976_009:0416b29_8",
    "original":"九、義解家鬪名相，矜小智之處當遠故。",
    "folio":9,
    "stemmed":"九  義 解 家 鬪 名 相  矜 小 智 之 處 當 遠 故  "
  },
  {
    "segmentnr":"ZH_T47_1976_009:0416c01_9",
    "original":"十、宗乘狂解，安談頓悟，輕視戒律之處當遠故。",
    "folio":9,
    "stemmed":"十  宗 乘 狂 解  安 談 頓 悟  輕 視 戒 律 之 處 當 遠 故  "
  },
  {
    "segmentnr":"ZH_T47_1976_009:0416c02_6",
    "original":"是等撓道與魔不異，是故當遠。",
    "folio":9,
    "stemmed":"是 等 撓 道 與 魔 不 異  是 故 當 遠  "
  },
  {
    "segmentnr":"ZH_T47_1976_009:0416c03_4",
    "original":"行者若離是諸處，一切道業，即當成辦。",
    "folio":9,
    "stemmed":"行 者 若 離 是 諸 處  一 切 道 業  即 當 成 辦  "
  },
  {
    "segmentnr":"ZH_T47_1976_009:0416c05_4",
    "original":"九、淨侶者，一切悟機非友不發，一切惡法非友不止；",
    "folio":9,
    "stemmed":"九  淨 侶 者  一 切 悟 機 非 友 不 發  一 切 惡 法 非 友 不 止  "
  },
  {
    "segmentnr":"ZH_T47_1976_009:0416c05_14",
    "original":"如車二輪，去一則蹶。",
    "folio":9,
    "stemmed":"如 車 二 輪  去 一 則 蹶  "
  },
  {
    "segmentnr":"ZH_T47_1976_009:0416c07_2",
    "original":"是故世間文字諸戲論法，尚須同心印正，何況志求無上大道。",
    "folio":9,
    "stemmed":"是 故 世 間 文 字 諸 戲 論 法  尚 須 同 心 印 正  何 況 志 求 無 上 大 道  "
  },
  {
    "segmentnr":"ZH_T47_1976_009:0416c07_9",
    "original":"《因緣經》曰：",
    "folio":9,
    "stemmed":" 因 緣 經  曰  "
  },
  {
    "segmentnr":"ZH_T47_1976_009:0416c08_12",
    "original":"「譬如風性雖空，由旃檀林薝蔔林，吹香而來，風有妙香；",
    "folio":9,
    "stemmed":" 譬 如 風 性 雖 空  由 旃 檀 林 薝 蔔 林  吹 香 而 來  風 有 妙 香  "
  },
  {
    "segmentnr":"ZH_T47_1976_009:0416c09_6",
    "original":"若經糞穢臭屍而來，其風便臭。",
    "folio":9,
    "stemmed":"若 經 糞 穢 臭 屍 而 來  其 風 便 臭  "
  },
  {
    "segmentnr":"ZH_T47_1976_009:0416c09_20",
    "original":"不如淨衣置之香篋，出衣衣香；",
    "folio":9,
    "stemmed":"不 如 淨 衣 置 之 香 篋  出 衣 衣 香  "
  },
  {
    "segmentnr":"ZH_T47_1976_009:0416c10_9",
    "original":"若置臭處，衣亦隨臭。",
    "folio":9,
    "stemmed":"若 置 臭 處  衣 亦 隨 臭  "
  },
  {
    "segmentnr":"ZH_T47_1976_009:0416c10_15",
    "original":"」友亦如是。",
    "folio":9,
    "stemmed":" 友 亦 如 是  "
  },
  {
    "segmentnr":"ZH_T47_1976_009:0416c11_8",
    "original":"是以行道，求友者，當嚴別淨穢。",
    "folio":9,
    "stemmed":"是 以 行 道  求 友 者  當 嚴 別 淨 穢  "
  },
  {
    "segmentnr":"ZH_T47_1976_009:0416c12_4",
    "original":"一、山林間適之友當近，能止躁心故。",
    "folio":9,
    "stemmed":"一  山 林 間 適 之 友 當 近  能 止 躁 心 故  "
  },
  {
    "segmentnr":"ZH_T47_1976_009:0416c13_1",
    "original":"二、巖持戒律之友當近，能淡諸慾故。",
    "folio":9,
    "stemmed":"二  巖 持 戒 律 之 友 當 近  能 淡 諸 慾 故  "
  },
  {
    "segmentnr":"ZH_T47_1976_009:0416c13_18",
    "original":"三、智慧廣大之友當近，能出迷津故。",
    "folio":9,
    "stemmed":"三  智 慧 廣 大 之 友 當 近  能 出 迷 津 故  "
  },
  {
    "segmentnr":"ZH_T47_1976_009:0416c14_13",
    "original":"四、總持文字之友當近，能決疑難故。",
    "folio":9,
    "stemmed":"四  總 持 文 字 之 友 當 近  能 決 疑 難 故  "
  },
  {
    "segmentnr":"ZH_T47_1976_009:0416c15_10",
    "original":"五、寂寞枯槁之友當近，能恬進取故。",
    "folio":9,
    "stemmed":"五  寂 寞 枯 槁 之 友 當 近  能 恬 進 取 故  "
  },
  {
    "segmentnr":"ZH_T47_1976_009:0416c16_7",
    "original":"六、謙卑忍辱之友當近，能銷我慢故。",
    "folio":9,
    "stemmed":"六  謙 卑 忍 辱 之 友 當 近  能 銷 我 慢 故  "
  },
  {
    "segmentnr":"ZH_T47_1976_009:0416c17_3",
    "original":"七、直心忠告之友當近，能抑諸過故。",
    "folio":9,
    "stemmed":"七  直 心 忠 告 之 友 當 近  能 抑 諸 過 故  "
  },
  {
    "segmentnr":"ZH_T47_1976_009:0416c17_20",
    "original":"八、勇猛精進之友當近，能速道果故。",
    "folio":9,
    "stemmed":"八  勇猛精進 之 友 當 近  能 速 道 果 故  "
  },
  {
    "segmentnr":"ZH_T47_1976_009:0416c18_16",
    "original":"九、輕財好施之友當近，能破大慳故。",
    "folio":9,
    "stemmed":"九  輕 財 好 施 之 友 當 近  能 破 大 慳 故  "
  },
  {
    "segmentnr":"ZH_T47_1976_009:0416c19_19",
    "original":"十、仁慈覆物，不惜身命之友當近，能摧人我等執故。",
    "folio":9,
    "stemmed":"十  仁 慈 覆 物  不惜身命 之 友 當 近  能 摧 人 我 等 執 故  "
  },
  {
    "segmentnr":"ZH_T47_1976_009:0416c20_18",
    "original":"若無如是淨侶，即當屏人獨處，自辦道業。",
    "folio":9,
    "stemmed":"若 無 如 是 淨 侶  即 當 屏 人 獨 處  自 辦 道 業  "
  },
  {
    "segmentnr":"ZH_T47_1976_009:0416c22_2",
    "original":"以像設為師，以經論為侶，其他嬉戲之徒，寧絕勿通。",
    "folio":9,
    "stemmed":"以 像 設 為 師  以 經 論 為 侶  其 他 嬉 戲 之 徒  寧 絕 勿 通  "
  },
  {
    "segmentnr":"ZH_T47_1976_009:0416c23_8",
    "original":"如人園中雖無佳花，不植臭草，以無益賞心，徒增厭穢故。",
    "folio":9,
    "stemmed":"如 人 園 中 雖 無 佳 花  不 植 臭 草  以 無 益 賞 心  徒 增 厭 穢 故  "
  },
  {
    "segmentnr":"ZH_T47_1976_009:0416c26_18",
    "original":"十、不定淨者，一切眾生根器利鈍不同，如上諸法皆是上根利器，方得具足，是故如來有異方便，開九品之門，分上中下修習三等。",
    "folio":9,
    "stemmed":"十  不 定 淨 者  一 切 眾 生 根 器 利 鈍 不 同  如 上 諸 法 皆 是 上 根 利 器  方 得 具 足  是 故 如 來 有 異 方 便  開 九 品 之 門  分 上 中 下 修 習 三 等  "
  },
  {
    "segmentnr":"ZH_T47_1976_009:0416c28_3",
    "original":"一者、或解義諦，未全伏惑，或不深解，但能誦讀諸經故。",
    "folio":9,
    "stemmed":"一 者  或 解 義 諦  未 全 伏 惑  或 不 深 解  但 能 誦 讀 諸 經 故  "
  },
  {
    "segmentnr":"ZH_T47_1976_009:0416c29_8",
    "original":"二者、或但依語生信，或因他生信，或遇貧窮折辱生信故。",
    "folio":9,
    "stemmed":"二 者  或 但 依 語 生 信  或 因 他 生 信  或 遇 貧 窮 折 辱 生 信 故  "
  },
  {
    "segmentnr":"ZH_T47_1976_009:0417a01_4",
    "original":"三者、或觀金像，或隨意觀一相故。",
    "folio":9,
    "stemmed":"三 者  或 觀 金 像  或 隨 意 觀 一 相 故  "
  },
  {
    "segmentnr":"ZH_T47_1976_009:0417a02_1",
    "original":"四者、或晨朝十念百念，乃至千念故。",
    "folio":9,
    "stemmed":"四 者  或 晨 朝 十 念 百 念  乃 至 千 念 故  "
  },
  {
    "segmentnr":"ZH_T47_1976_009:0417a02_20",
    "original":"五者、或但懺諸麁重習氣，及十不善業故。",
    "folio":9,
    "stemmed":"五 者  或 但 懺 諸 麁 重 習 氣  及 十不善業 故  "
  },
  {
    "segmentnr":"ZH_T47_1976_009:0417a03_13",
    "original":"六者、或為怖生死，發願往生；",
    "folio":9,
    "stemmed":"六 者  或 為 怖 生 死  發 願 往 生  "
  },
  {
    "segmentnr":"ZH_T47_1976_009:0417a04_16",
    "original":"或遇苦難，發願往生，但不得作人天及諸福德願故。",
    "folio":9,
    "stemmed":"或 遇 苦 難  發 願 往 生  但 不 得 作 人 天 及 諸 福 德 願 故  "
  },
  {
    "segmentnr":"ZH_T47_1976_009:0417a05_17",
    "original":"七者、或但持八戒五戒，乃至但戒殺盜婬妄故。",
    "folio":9,
    "stemmed":"七 者  或 但 持 八 戒 五 戒  乃 至 但 戒 殺 盜 婬 妄 故  "
  },
  {
    "segmentnr":"ZH_T47_1976_009:0417a06_19",
    "original":"八者、一切喧場不能卒離，但時時生厭離心故。",
    "folio":9,
    "stemmed":"八 者  一 切 喧 場 不 能 卒 離  但 時 時 生 厭 離 心 故  "
  },
  {
    "segmentnr":"ZH_T47_1976_009:0417a07_19",
    "original":"九者、於諸世法中人不能即斷，但不隨順故。",
    "folio":9,
    "stemmed":"九 者  於 諸 世 法 中 人 不 能 即 斷  但 不 隨 順 故  "
  },
  {
    "segmentnr":"ZH_T47_1976_009:0417a08_20",
    "original":"十者、如《觀經》下品中說，或但臨終十念故。",
    "folio":9,
    "stemmed":"十 者  如  觀 經  下 品 中 說  或 但 臨 終 十 念 故  "
  },
  {
    "segmentnr":"ZH_T47_1976_009:0417a11_1",
    "original":"如上諸法，但能至心受持一法者，皆得往生，唯不得疑信相參，若有疑者，一切諸行悉不成就。",
    "folio":9,
    "stemmed":"如 上 諸 法  但 能 至 心 受 持 一 法 者  皆 得 往 生  唯 不 得 疑 信 相 參  若 有 疑 者  一切諸行 悉 不 成 就  "
  },
  {
    "segmentnr":"ZH_T47_1976_009:0417a11_15",
    "original":"如人夜中獨趨遠道，不得生疑。",
    "folio":9,
    "stemmed":"如 人 夜 中 獨 趨 遠 道  不 得 生 疑  "
  },
  {
    "segmentnr":"ZH_T47_1976_009:0417a12_9",
    "original":"是故眾生聞法疑者，不如不聞。",
    "folio":9,
    "stemmed":"是 故 眾 生 聞 法 疑 者  不 如 不 聞  "
  },
  {
    "segmentnr":"ZH_T47_1976_009:0417a12_13",
    "original":"何以故？",
    "folio":9,
    "stemmed":"何 以 故  "
  },
  {
    "segmentnr":"ZH_T47_1976_009:0417a13_15",
    "original":"彼無聞者，但不聞法，非有障難，此則自作障難故。",
    "folio":9,
    "stemmed":"彼 無 聞 者  但 不 聞 法  非 有 障 難  此 則 自 作 障 難 故  "
  },
  {
    "segmentnr":"ZH_T47_1976_009:0417a14_100",
    "original":"西方合論卷之九終",
    "folio":9,
    "stemmed":"西 方 合 論 卷 之 九 終 "
  }
]