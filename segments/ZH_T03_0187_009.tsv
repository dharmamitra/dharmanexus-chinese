segmentnr	original	folio	stemmed
ZH_T03_0187_009:0590b04_0	方廣大莊嚴經卷第九	009	方 廣 大 莊 嚴 經 卷 第 九 
ZH_T03_0187_009:0590b06_0	中天竺國沙門地婆訶羅奉　詔譯	009	中 天 竺 國 沙 門 地 婆 訶 羅 奉  詔 譯 
ZH_T03_0187_009:0590b07_0	21 降魔品降魔品第二十一	009	2 1   降 魔 品 降 魔 品 第 二 十 一 
ZH_T03_0187_009:0590b08_8	爾時佛告諸比丘言：	009	爾 時 佛 告 諸 比 丘 言  
ZH_T03_0187_009:0590b09_7	「比丘當知，菩薩坐菩提座已作是思惟：	009	 比 丘 當 知  菩 薩 坐菩提座 已 作是思惟  
ZH_T03_0187_009:0590b11_3	『我於今者當成正覺，魔王波旬居欲界中最尊最勝，應召來此而降伏之；	009	 我 於 今 者 當 成 正 覺  魔王波旬 居 欲 界 中 最 尊 最 勝  應 召 來 此 而 降 伏 之  
ZH_T03_0187_009:0590b13_7	復有欲界諸天及魔波旬所有眷屬久積善業，當得見我師子遊戲發阿耨多羅三藐三菩提心。	009	復 有 欲 界 諸 天 及 魔 波 旬 所 有 眷 屬 久 積 善 業  當 得 見 我 師 子 遊 戲 發 阿耨多羅三藐三菩提 心  
ZH_T03_0187_009:0590b15_5	』作是念已放眉間白毫相光，其光名為降伏魔怨，遍照三千大千世界傍耀魔宮。	009	 作 是 念 已 放 眉間白毫相光  其 光 名 為 降伏魔怨  遍 照 三千大千世界 傍 耀 魔 宮  
ZH_T03_0187_009:0590b16_1	魔王波旬於光明中，聞如是偈：	009	魔王波旬 於 光 明 中  聞 如 是 偈  
ZH_T03_0187_009:0590b17_0	「『世有最勝清淨人，　　經歷多時修行滿，	009	  世 有 最 勝 清 淨 人    經 歷 多 時 修 行 滿  
ZH_T03_0187_009:0590b18_17	是彼釋種捨王位，　　今現坐於菩提場。	009	是 彼 釋 種 捨 王 位    今 現 坐 於 菩 提 場  
ZH_T03_0187_009:0590b19_0	汝身稱有大勇猛，　　當往樹下共相挍，	009	汝 身 稱 有 大 勇 猛    當 往 樹 下 共 相 挍  
ZH_T03_0187_009:0590b20_17	其人已達於彼岸，　　既自能度當度他。	009	其 人 已 達 於 彼 岸    既 自 能 度 當 度 他  
ZH_T03_0187_009:0590b21_0	應滅三惡悉無餘，　　令彼人天轉充滿，	009	應 滅 三 惡 悉 無 餘    令 彼 人 天 轉 充 滿  
ZH_T03_0187_009:0590b22_17	若使得證菩提已，　　不久空虛汝境界。	009	若 使 得 證 菩 提 已    不 久 空 虛 汝 境 界  
ZH_T03_0187_009:0590b23_0	愚癡黑暗瞋恚伴，　　悉當銷散盡無餘，	009	愚 癡 黑 暗 瞋 恚 伴    悉 當 銷 散 盡 無 餘  
ZH_T03_0187_009:0590b24_17	彼定廣開甘露門，　　汝等今者為何計？	009	彼 定 廣 開 甘 露 門    汝 等 今 者 為 何 計  
ZH_T03_0187_009:0590b25_5	』」佛告諸比丘：	009	  佛 告 諸 比 丘  
ZH_T03_0187_009:0590b26_9	「時魔波旬聞是偈已，復於夢中見三十二不祥之相：	009	 時 魔 波 旬 聞 是 偈 已  復 於 夢 中 見 三 十 二 不 祥 之 相  
ZH_T03_0187_009:0590b27_3	一者見其宮殿悉皆黑暗。	009	一 者 見 其 宮 殿 悉 皆 黑 暗  
ZH_T03_0187_009:0590b27_18	二者見其宮中沙礫塵土處處飛揚。	009	二 者 見 其 宮 中 沙 礫 塵 土 處 處 飛 揚  
ZH_T03_0187_009:0590b28_16	三者見其宮殿破壞而生荊棘糞穢盈滿。	009	三 者 見 其 宮 殿 破 壞 而 生 荊 棘 糞 穢 盈 滿  
ZH_T03_0187_009:0590b29_12	四者自見驚怖不安東西馳走。	009	四 者 自 見 驚 怖 不 安 東 西 馳 走  
ZH_T03_0187_009:0590c01_7	五者自見寶冠墮落頭髮解散。	009	五 者 自 見 寶 冠 墮 落 頭 髮 解 散  
ZH_T03_0187_009:0590c02_2	六者見其園中樹木無有花果。	009	六 者 見 其 園 中 樹 木 無 有 花 果  
ZH_T03_0187_009:0590c02_13	七者自見頭破腦流於地。	009	七 者 自 見 頭 破 腦 流 於 地  
ZH_T03_0187_009:0590c03_4	八者見其自心熱惱。	009	八 者 見 其 自 心 熱 惱  
ZH_T03_0187_009:0590c03_17	九者見其園中樹木枝葉枯落。	009	九 者 見 其 園 中 樹 木 枝 葉 枯 落  
ZH_T03_0187_009:0590c04_7	十者見其池井皆竭。	009	十 者 見 其 池 井 皆 竭  
ZH_T03_0187_009:0590c05_15	十一者見其宮中鸚鵡舍利、迦陵頻伽、共命諸鳥羽翮摧殘。	009	十 一 者 見 其 宮 中 鸚 鵡 舍 利  迦陵頻伽  共 命 諸 鳥 羽翮摧殘  
ZH_T03_0187_009:0590c07_6	十二者見其宮中鍾鼓琴瑟、簫笛箜篌，種種樂器悉皆斷壞委擲於地。	009	十 二 者 見 其 宮 中 鍾 鼓 琴 瑟  簫 笛 箜 篌  種 種 樂 器 悉 皆 斷 壞 委 擲 於 地  
ZH_T03_0187_009:0590c08_6	十三者見其親族憂惱舉手拍頭悵然而立。	009	十 三 者 見 其 親 族 憂 惱 舉 手 拍 頭 悵 然 而 立  
ZH_T03_0187_009:0590c09_5	十四者自見其身墜墮床下損傷頭面。	009	十 四 者 自 見 其 身 墜 墮 床 下 損 傷 頭 面  
ZH_T03_0187_009:0590c10_8	十五者見其諸子有威力者詣菩提場頂禮菩薩。	009	十 五 者 見 其 諸 子 有 威 力 者 詣 菩 提 場 頂 禮 菩 薩  
ZH_T03_0187_009:0590c11_3	十六者見其諸女悲哭懊惱。	009	十 六 者 見 其 諸 女 悲 哭 懊 惱  
ZH_T03_0187_009:0590c11_15	十七者自見其身衣服垢膩。	009	十 七 者 自 見 其 身 衣 服 垢 膩  
ZH_T03_0187_009:0590c12_12	十八者自見其身羸瘦顦顇頭坌塵土。	009	十 八 者 自 見 其 身 羸 瘦 顦 顇 頭 坌 塵 土  
ZH_T03_0187_009:0590c13_9	十九者見其樓閣窓牖悉皆崩摧。	009	十 九 者 見 其 樓 閣 窓 牖 悉 皆 崩 摧  
ZH_T03_0187_009:0590c15_1	二十者見其軍將鬼神夜叉羅剎鳩槃茶等，悉皆刎首狼藉在地。	009	二 十 者 見 其 軍 將 鬼 神 夜 叉 羅 剎 鳩 槃 茶 等  悉 皆 刎 首 狼 藉 在 地  
ZH_T03_0187_009:0590c15_16	二十一者見其珠寶瓔珞為火所燒。	009	二 十 一 者 見 其 珠 寶 瓔 珞 為 火 所 燒  
ZH_T03_0187_009:0590c17_13	二十二者見欲界四天大王、釋提桓因，乃至他化自在諸天向菩薩前住立瞻仰。	009	二 十 二 者 見 欲 界 四 天 大 王  釋提桓因  乃 至 他 化 自 在 諸 天 向 菩 薩 前 住 立 瞻 仰  
ZH_T03_0187_009:0590c18_12	二十三者見其自身對敵鬪戰拔刀不出。	009	二 十 三 者 見 其 自 身 對 敵 鬪 戰 拔 刀 不 出  
ZH_T03_0187_009:0590c19_10	二十四者見其自身可惡復出惡聲。	009	二 十 四 者 見 其 自 身 可 惡 復 出 惡 聲  
ZH_T03_0187_009:0590c20_14	二十五者見其左右及己眷屬皆悉背逆捨之而去。	009	二 十 五 者 見 其 左 右 及 己 眷 屬 皆 悉 背 逆 捨 之 而 去  
ZH_T03_0187_009:0590c21_9	二十六者見吉祥瓶皆悉破壞。	009	二 十 六 者 見 吉 祥 瓶 皆 悉 破 壞  
ZH_T03_0187_009:0590c22_5	二十七者見那羅天唱不祥音。	009	二 十 七 者 見 那 羅 天 唱 不 祥 音  
ZH_T03_0187_009:0590c23_1	二十八者見歡喜神稱不歡喜。	009	二 十 八 者 見 歡 喜 神 稱 不 歡 喜  
ZH_T03_0187_009:0590c23_18	二十九者見虛空中黑暗煙霧處處彌滿。	009	二 十 九 者 見 虛 空 中 黑 暗 煙 霧 處 處 彌 滿  
ZH_T03_0187_009:0590c24_11	三十者見護宮神舉聲大哭。	009	三 十 者 見 護 宮 神 舉 聲 大 哭  
ZH_T03_0187_009:0590c25_7	三十一者見自在之處咸不自在。	009	三 十 一 者 見 自 在 之 處 咸 不 自 在  
ZH_T03_0187_009:0590c26_2	三十二者自見其宮震動不安。	009	三 十 二 者 自 見 其 宮 震 動 不 安  
ZH_T03_0187_009:0590c27_5	」佛告諸比丘：	009	 佛 告 諸 比 丘  
ZH_T03_0187_009:0590c28_14	「魔王波旬從夢寤已，遍體戰慄心懷恐懼，召其大臣而語之曰：	009	 魔王波旬 從 夢 寤 已  遍 體 戰 慄 心 懷 恐 懼  召 其 大 臣 而 語 之 曰  
ZH_T03_0187_009:0590c29_3	『我聞空中聲言：	009	 我 聞 空 中 聲 言  
ZH_T03_0187_009:0591a01_16	「釋種太子，出家學道苦行六年，坐菩提座當成正覺，其道若成必空我境。	009	 釋 種 太 子  出家學道 苦 行 六 年  坐菩提座 當 成 正 覺  其 道 若 成 必 空 我 境  
ZH_T03_0187_009:0591a02_11	」汝等軍眾宜往其所而摧伏之。	009	 汝 等 軍 眾 宜 往 其 所 而 摧 伏 之  
ZH_T03_0187_009:0591a02_17	』即說偈言：	009	 即 說 偈 言  
ZH_T03_0187_009:0591a03_0	「『汝當率領大兵眾，　　菩提樹下制沙門，	009	  汝 當 率 領 大 兵 眾    菩提樹下 制 沙 門  
ZH_T03_0187_009:0591a04_17	諸君如能愛敬我，　　與彼戰鬪速令去。	009	諸 君 如 能 愛 敬 我    與 彼 戰 鬪 速 令 去  
ZH_T03_0187_009:0591a05_0	彼志方空我境界，　　使為緣覺及聲聞，	009	彼 志 方 空 我 境 界    使 為 緣 覺 及 聲 聞  
ZH_T03_0187_009:0591a06_17	若不滅之令永斷，　　世間成佛無休已。	009	若 不 滅 之 令 永 斷    世 間 成 佛 無 休 已  
ZH_T03_0187_009:0591a07_18	』「爾時魔王主兵大臣諫於波旬，而說頌曰：	009	  爾 時 魔 王 主 兵 大 臣 諫 於 波 旬  而 說 頌 曰  
ZH_T03_0187_009:0591a08_0	「『大王所領四天主，　　及以八部諸龍神，	009	  大 王 所 領 四 天 主    及 以 八 部 諸 龍 神  
ZH_T03_0187_009:0591a09_17	欲色諸天隨梵釋，　　皆悉頂禮歸依彼。	009	欲 色 諸 天 隨 梵 釋    皆 悉 頂 禮 歸 依 彼  
ZH_T03_0187_009:0591a10_0	王之諸子勝智者，　　勇力世間無等倫，	009	王 之 諸 子 勝 智 者    勇 力 世 間 無 等 倫  
ZH_T03_0187_009:0591a11_0	王軍滿八十由旬，　　夜叉羅剎并諸鬼，	009	王 軍 滿 八 十 由 旬    夜 叉 羅 剎 并 諸 鬼  
ZH_T03_0187_009:0591a12_0	雖復近王居左右，　　恒常敬彼無過人，	009	雖 復 近 王 居 左 右    恒 常 敬 彼 無 過 人  
ZH_T03_0187_009:0591a13_17	皆悉合掌生尊重，　　私以香花而奉獻。	009	皆 悉 合 掌 生 尊 重    私 以 香 花 而 奉 獻  
ZH_T03_0187_009:0591a14_17	我覩如斯事相已，　　定知菩薩勝王軍。	009	我 覩 如 斯 事 相 已    定 知 菩 薩 勝 王 軍  
ZH_T03_0187_009:0591a15_0	王之兵眾所居處，　　鵂鶹野干為怪響，	009	王 之 兵 眾 所 居 處    鵂 鶹 野 干 為 怪 響  
ZH_T03_0187_009:0591a16_17	菩提樹下甚清淨，　　善禽瑞獸送和音。	009	菩提樹下 甚 清 淨    善 禽 瑞 獸 送 和 音  
ZH_T03_0187_009:0591a17_17	如是吉相彼定強，　　我觀菩薩誰能勝？	009	如 是 吉 相 彼 定 強    我 觀 菩 薩 誰 能 勝  
ZH_T03_0187_009:0591a18_0	又王軍眾所住處，　　常雨沙礫及埃塵，	009	又 王 軍 眾 所 住 處    常 雨 沙 礫 及 埃 塵  
ZH_T03_0187_009:0591a19_17	菩提樹下聖所居，　　天雨香花悉盈積。	009	菩提樹下 聖 所 居    天 雨 香 花 悉 盈 積  
ZH_T03_0187_009:0591a20_0	王軍所處地高下，　　砂礫瓦石皆充滿，	009	王 軍 所 處 地 高 下    砂 礫 瓦 石 皆 充 滿  
ZH_T03_0187_009:0591a21_17	菩提樹下坦然平，　　復以七寶而嚴飾。	009	菩提樹下 坦 然 平    復 以 七 寶 而 嚴 飾  
ZH_T03_0187_009:0591a22_0	若見如斯前相已，　　有智之者定須還，	009	若 見 如 斯 前 相 已    有 智 之 者 定 須 還  
ZH_T03_0187_009:0591a23_17	如是莊嚴悉周遍，　　菩薩必當成正覺。	009	如 是 莊 嚴 悉 周 遍    菩 薩 必 當 成 正 覺  
ZH_T03_0187_009:0591a24_0	大王若不從臣諫，　　如夢所見終不虛，	009	大 王 若 不 從 臣 諫    如夢所見 終 不 虛  
ZH_T03_0187_009:0591a25_17	大王不可犯仙人，　　宜且收兵還本處。	009	大 王 不 可 犯 仙 人    宜 且 收 兵 還 本 處  
ZH_T03_0187_009:0591a26_0	古昔有王觸仙故，　　呪禁一國悉成灰，	009	古 昔 有 王 觸 仙 故    呪 禁 一 國 悉 成 灰  
ZH_T03_0187_009:0591a27_0	過去有王名淨德，　　違忤羅闍大仙意，	009	過 去 有 王 名 淨 德    違 忤 羅 闍 大 仙 意  
ZH_T03_0187_009:0591a28_17	令彼彌年遭亢旱，　　叢林稼穡咸不登。	009	令 彼 彌 年 遭 亢 旱    叢 林 稼 穡 咸 不 登  
ZH_T03_0187_009:0591a29_0	王豈不聞圍陀論，　　三十二相必成佛，	009	王 豈 不 聞 圍 陀 論    三十二相 必 成 佛  
ZH_T03_0187_009:0591b01_0	眉間光明白毫相，　　普照十方諸佛國，	009	眉 間 光 明 白 毫 相    普 照 十方諸佛 國  
ZH_T03_0187_009:0591b02_17	況復如王此軍眾，　　彼豈不能降伏之？	009	況 復 如 王 此 軍 眾    彼 豈 不 能 降 伏 之  
ZH_T03_0187_009:0591b03_0	無見頂相過極天，　　諸天畢竟無能覩，	009	無見頂相 過 極 天    諸 天 畢 竟 無 能 覩  
ZH_T03_0187_009:0591b04_17	行當成彼微妙果，　　世間未聞今得聞。	009	行 當 成 彼 微 妙 果    世 間 未 聞 今 得 聞  
ZH_T03_0187_009:0591b05_0	須彌及以諸山等，　　皆悉稽首菩提樹，	009	須 彌 及 以 諸 山 等    皆 悉 稽 首 菩 提 樹  
ZH_T03_0187_009:0591b06_0	施戒忍進禪定慧，　　歷劫以來修習成，	009	施 戒 忍 進 禪 定 慧    歷 劫 以 來 修 習 成  
ZH_T03_0187_009:0591b07_17	而能獨坐破王軍，　　皆是熏修善根力。	009	而 能 獨 坐 破 王 軍    皆 是 熏 修 善 根 力  
ZH_T03_0187_009:0591b08_5	』」佛告諸比丘：	009	  佛 告 諸 比 丘  
ZH_T03_0187_009:0591b11_8	「是時波旬聞彼大臣如是偈已，其心悶亂，復召千子，其五百子清白之部，在魔王右歸依菩薩，其五百子冥黑之部，在魔王左贊助魔王。	009	 是 時 波 旬 聞 彼 大 臣 如 是 偈 已  其 心 悶 亂  復 召 千 子  其 五 百 子 清 白 之 部  在 魔 王 右 歸 依 菩 薩  其 五 百 子 冥 黑 之 部  在 魔 王 左 贊 助 魔 王  
ZH_T03_0187_009:0591b11_17	於是波旬告語諸子：	009	於 是 波 旬 告 語 諸 子  
ZH_T03_0187_009:0591b12_18	『汝等宜應一心籌量，以何方計能摧伏彼？	009	 汝 等 宜 應 一 心 籌 量  以 何 方 計 能 摧 伏 彼  
ZH_T03_0187_009:0591b14_1	』右面魔子名曰導師，於波旬前，而說偈言：	009	 右 面 魔 子 名 曰 導 師  於 波 旬 前  而 說 偈 言  
ZH_T03_0187_009:0591b15_0	「『睡龍醉象師子王，　　三獸暴猛猶難觸，	009	  睡 龍 醉 象 師 子 王    三 獸 暴 猛 猶 難 觸  
ZH_T03_0187_009:0591b16_17	況復有斯禪定力，　　誰能犯彼大牟尼。	009	況 復 有 斯 禪 定 力    誰 能 犯 彼 大 牟 尼  
ZH_T03_0187_009:0591b17_18	』「左面魔子名曰惡慧，亦向波旬而說偈言：	009	  左 面 魔 子 名 曰 惡 慧  亦 向 波 旬 而 說 偈 言  
ZH_T03_0187_009:0591b18_0	「『我若視人人必破，　　吾今看樹樹亦摧，	009	  我 若 視 人 人 必 破    吾 今 看 樹 樹 亦 摧  
ZH_T03_0187_009:0591b19_17	怒目所向無全者，　　如值伺命終難活。	009	怒 目 所 向 無 全 者    如 值 伺 命 終 難 活  
ZH_T03_0187_009:0591b20_18	』「右面魔子名曰美音，復向波旬而說偈言：	009	  右 面 魔 子 名 曰 美 音  復 向 波 旬 而 說 偈 言  
ZH_T03_0187_009:0591b21_0	「『人是不堅何足破，　　樹稱危脆任能摧，	009	  人 是 不 堅 何 足 破    樹 稱 危 脆 任 能 摧  
ZH_T03_0187_009:0591b22_17	縱汝瞋目須彌崩，　　何能舉眼瞻菩薩？	009	縱 汝 瞋 目 須 彌 崩    何 能 舉 眼 瞻 菩 薩  
ZH_T03_0187_009:0591b23_0	設使善浮過大海，　　復能一氣吸滄溟，	009	設 使 善 浮 過 大 海    復 能 一 氣 吸 滄 溟  
ZH_T03_0187_009:0591b24_17	如是之事自可為，　　無能懷惡觀菩薩。	009	如 是 之 事 自 可 為    無 能 懷 惡 觀 菩 薩  
ZH_T03_0187_009:0591b25_18	』「左面魔子名曰百臂，復向波旬而說偈言：	009	  左 面 魔 子 名 曰 百 臂  復 向 波 旬 而 說 偈 言  
ZH_T03_0187_009:0591b26_0	「『我今一身有百臂，　　一一皆能放百箭，	009	  我 今 一 身 有 百 臂    一 一 皆 能 放 百 箭  
ZH_T03_0187_009:0591b27_17	大王但去不假憂，　　如此沙門何足害？	009	大 王 但 去 不 假 憂    如 此 沙 門 何 足 害  
ZH_T03_0187_009:0591b28_18	』「右面魔子名曰妙覺，復向波旬而說偈言：	009	  右 面 魔 子 名 曰 妙 覺  復 向 波 旬 而 說 偈 言  
ZH_T03_0187_009:0591b29_0	「『縱汝一毛成一臂，　　一一皆能放百箭，	009	  縱 汝 一 毛 成 一 臂    一 一 皆 能 放 百 箭  
ZH_T03_0187_009:0591c01_17	汝自以此為殊勝，　　豈損菩薩之一毛？	009	汝 自 以 此 為 殊 勝    豈 損 菩 薩 之 一 毛  
ZH_T03_0187_009:0591c02_0	牟尼定力出世慈，　　毒火兵刃無能害，	009	牟 尼 定 力 出 世 慈    毒 火 兵 刃 無 能 害  
ZH_T03_0187_009:0591c03_17	執持刀杖圖為惡，　　散在空中盡成花。	009	執 持 刀 杖 圖 為 惡    散 在 空 中 盡 成 花  
ZH_T03_0187_009:0591c04_0	雖復天人阿修羅，　　夜叉羅剎有大力，	009	雖 復 天 人 阿 修 羅    夜 叉 羅 剎 有 大 力  
ZH_T03_0187_009:0591c05_17	終為忍辱之所制，　　能令威勢成羸劣。	009	終 為 忍 辱 之 所 制    能 令 威 勢 成 羸 劣  
ZH_T03_0187_009:0591c06_18	』「左面魔子名曰嚴威，復向波旬而說偈言：	009	  左 面 魔 子 名 曰 嚴 威  復 向 波 旬 而 說 偈 言  
ZH_T03_0187_009:0591c07_0	「『我今能入比丘身，　　為火焚燒盡令滅，	009	  我 今 能 入 比 丘 身    為 火 焚 燒 盡 令 滅  
ZH_T03_0187_009:0591c08_17	譬如山火焚枯木，　　一切叢林悉無餘。	009	譬 如 山 火 焚 枯 木    一 切 叢 林 悉 無 餘  
ZH_T03_0187_009:0591c09_18	』「右面魔子名曰善目，復向波旬而說偈言：	009	  右 面 魔 子 名 曰 善 目  復 向 波 旬 而 說 偈 言  
ZH_T03_0187_009:0591c10_0	「『世界須彌可燒盡，　　金剛之慧實難焚，	009	  世 界 須 彌 可 燒 盡    金 剛 之 慧 實 難 焚  
ZH_T03_0187_009:0591c11_0	山移海竭大地銷，　　日月從空皆墮落，	009	山 移 海 竭 大 地 銷    日 月 從 空 皆 墮 落  
ZH_T03_0187_009:0591c12_17	利益眾生坐道樹，　　未證菩提終不移。	009	利 益 眾 生 坐 道 樹    未 證 菩 提 終 不 移  
ZH_T03_0187_009:0591c13_18	』「左面魔子名曰傲慢，復向波旬而說偈言：	009	  左 面 魔 子 名 曰 傲 慢  復 向 波 旬 而 說 偈 言  
ZH_T03_0187_009:0591c14_0	「『我今住此以手摩，　　日月宮殿盡令碎，	009	  我 今 住 此 以 手 摩    日 月 宮 殿 盡 令 碎  
ZH_T03_0187_009:0591c15_0	又能吸彼四大海，　　於中所有皆空竭，	009	又 能 吸 彼 四 大 海    於 中 所 有 皆 空 竭  
ZH_T03_0187_009:0591c16_17	當擲沙門於海水，　　大王勿以此為憂。	009	當 擲 沙 門 於 海 水    大 王 勿 以 此 為 憂  
ZH_T03_0187_009:0591c17_0	不假兵眾降伏之，　　我獨能令彼銷滅，	009	不 假 兵 眾 降 伏 之    我 獨 能 令 彼 銷 滅  
ZH_T03_0187_009:0591c18_17	今當摧折菩提樹，　　并取沙門擲十方。	009	今 當 摧 折 菩 提 樹    并 取 沙 門 擲 十 方  
ZH_T03_0187_009:0591c19_18	』「右面魔子名曰有信，復向波旬而說偈言：	009	  右 面 魔 子 名 曰 有 信  復 向 波 旬 而 說 偈 言  
ZH_T03_0187_009:0591c20_0	「『假使力碎三千界，　　如是大力滿恒沙，	009	  假 使 力 碎 三 千 界    如 是 大 力 滿 恒 沙  
ZH_T03_0187_009:0591c21_17	不動菩薩之一毛，　　何足能傷智慧者？	009	不 動 菩 薩 之 一 毛    何 足 能 傷 智 慧 者  
ZH_T03_0187_009:0591c22_18	』「左面魔子名曰可怖，復向波旬而說偈言：	009	  左 面 魔 子 名 曰 可 怖  復 向 波 旬 而 說 偈 言  
ZH_T03_0187_009:0591c23_0	「『如此沙門不足畏，　　彼無朋黨而獨居，	009	  如 此 沙 門 不 足 畏    彼 無 朋 黨 而 獨 居  
ZH_T03_0187_009:0591c24_17	今當恐之走十方，　　大王兵強何以怖？	009	今 當 恐 之 走 十 方    大 王 兵 強 何 以 怖  
ZH_T03_0187_009:0591c25_18	』「右面魔子名一緣慧，復向波旬而說偈言：	009	  右 面 魔 子 名 一 緣 慧  復 向 波 旬 而 說 偈 言  
ZH_T03_0187_009:0591c26_0	「『日月師子寧有兵，　　輪王威勢不假眾，	009	  日 月 師 子 寧 有 兵    輪 王 威 勢 不 假 眾  
ZH_T03_0187_009:0591c27_17	一切菩薩無軍旅，　　一身一念破魔軍。	009	一切菩薩 無 軍 旅    一 身 一 念 破 魔 軍  
ZH_T03_0187_009:0591c28_18	』「左面魔子名曰求惡，復向波旬而說偈言：	009	  左 面 魔 子 名 曰 求 惡  復 向 波 旬 而 說 偈 言  
ZH_T03_0187_009:0591c29_0	「『惟願大王莫愁惱，　　我今不持諸器仗，	009	  惟 願 大 王 莫 愁 惱    我 今 不 持 諸 器 仗  
ZH_T03_0187_009:0592a01_17	以鼻卷取彼沙門，　　於是撲之令碎滅。	009	以 鼻 卷 取 彼 沙 門    於 是 撲 之 令 碎 滅  
ZH_T03_0187_009:0592a03_1	』「右面魔子名功德莊嚴，復向波旬而說偈言：	009	  右 面 魔 子 名 功德莊嚴  復 向 波 旬 而 說 偈 言  
ZH_T03_0187_009:0592a04_0	「『其人身力甚堅固，　　如那羅延不可壞，	009	  其 人 身 力 甚 堅 固    如 那 羅 延 不 可 壞  
ZH_T03_0187_009:0592a05_0	況持忍辱而為鎧，　　勤行精進以為刃，	009	況 持 忍 辱 而 為 鎧    勤行精進 以 為 刃  
ZH_T03_0187_009:0592a06_0	以三解脫為所乘，　　復以智慧為調御，	009	以 三 解 脫 為 所 乘    復 以 智 慧 為 調 御  
ZH_T03_0187_009:0592a07_17	菩薩由斯福德力，　　必能摧伏我魔軍。	009	菩 薩 由 斯 福 德 力    必 能 摧 伏 我 魔 軍  
ZH_T03_0187_009:0592a08_18	』「左面魔子名曰不退，復向波旬而說偈言：	009	  左 面 魔 子 名 曰 不 退  復 向 波 旬 而 說 偈 言  
ZH_T03_0187_009:0592a09_0	「『譬如激矢自不歸，　　山火從風定難止，	009	  譬 如 激 矢 自 不 歸    山 火 從 風 定 難 止  
ZH_T03_0187_009:0592a10_17	霹靂金剛必無反，　　未摧釋子終不還。	009	霹 靂 金 剛 必 無 反    未 摧 釋 子 終 不 還  
ZH_T03_0187_009:0592a11_18	』「右面魔子名曰樂法，復向波旬而說偈言：	009	  右 面 魔 子 名 曰 樂 法  復 向 波 旬 而 說 偈 言  
ZH_T03_0187_009:0592a12_0	「『激矢中石不復前，　　烈火遇水必銷滅，	009	  激 矢 中 石 不 復 前    烈 火 遇 水 必 銷 滅  
ZH_T03_0187_009:0592a13_17	霹靂至地竟何去，　　若見菩薩當自歸。	009	霹 靂 至 地 竟 何 去    若 見 菩 薩 當 自 歸  
ZH_T03_0187_009:0592a14_0	大王乍可盡虛空，　　或使眾生心作一，	009	大 王 乍 可 盡 虛 空    或 使 眾 生 心 作 一  
ZH_T03_0187_009:0592a15_0	或能將繩繫日月，　　如此之事皆可為，	009	或 能 將 繩 繫 日 月    如 此 之 事 皆 可 為  
ZH_T03_0187_009:0592a16_17	唯有菩薩坐菩提，　　大王不可而傾動。	009	唯 有 菩 薩 坐 菩 提    大 王 不 可 而 傾 動  
ZH_T03_0187_009:0592a17_18	』「左面魔子名不寂靜，復向波旬而說偈言：	009	  左 面 魔 子 名 不 寂 靜  復 向 波 旬 而 說 偈 言  
ZH_T03_0187_009:0592a18_0	「『我眼有毒若使看，　　須彌崩倒渤澥竭，	009	  我 眼 有 毒 若 使 看    須 彌 崩 倒 渤 澥 竭  
ZH_T03_0187_009:0592a19_17	當知沙門及道樹，　　纔視之時盡成灰。	009	當 知 沙 門 及 道 樹    纔 視 之 時 盡 成 灰  
ZH_T03_0187_009:0592a21_1	』「右面魔子名一切利成，復向波旬而說偈言：	009	  右 面 魔 子 名 一 切 利 成  復 向 波 旬 而 說 偈 言  
ZH_T03_0187_009:0592a22_0	「『假使以彼三千界，　　其中盡成於猛毒，	009	  假 使 以 彼 三 千 界    其 中 盡 成 於 猛 毒  
ZH_T03_0187_009:0592a23_17	功德之藏若視之，　　能令眾毒為無毒。	009	功 德 之 藏 若 視 之    能 令 眾 毒 為 無 毒  
ZH_T03_0187_009:0592a24_0	諸毒豈復過三毒，　　三毒無累其身心，	009	諸 毒 豈 復 過 三 毒    三 毒 無 累 其 身 心  
ZH_T03_0187_009:0592a25_17	菩薩本自同虛空，　　大王慎勿輕而往。	009	菩 薩 本 自 同 虛 空    大 王 慎 勿 輕 而 往  
ZH_T03_0187_009:0592a26_18	』「左面魔子名曰喜著，復向波旬而說偈言：	009	  左 面 魔 子 名 曰 喜 著  復 向 波 旬 而 說 偈 言  
ZH_T03_0187_009:0592a27_0	「『莊飾萬億諸天女，　　鼓奏百千妙絃歌，	009	  莊 飾 萬 億 諸 天 女    鼓 奏 百 千 妙 絃 歌  
ZH_T03_0187_009:0592a28_0	誘之將入自在宮，　　恣欲令其永貪著，	009	誘 之 將 入 自 在 宮    恣 欲 令 其 永 貪 著  
ZH_T03_0187_009:0592a29_17	大王由是得自在，　　唯願勿以此為憂。	009	大 王 由 是 得 自 在    唯 願 勿 以 此 為 憂  
ZH_T03_0187_009:0592b01_18	』「右面魔子名曰法慧，復向波旬而說偈言：	009	  右 面 魔 子 名 曰 法 慧  復 向 波 旬 而 說 偈 言  
ZH_T03_0187_009:0592b02_0	「『彼所樂者非非法，　　唯有解脫及諸禪，	009	  彼 所 樂 者 非 非 法    唯 有 解 脫 及 諸 禪  
ZH_T03_0187_009:0592b03_17	為眾生故樂行慈，　　於爾五欲無貪著。	009	為 眾 生 故 樂 行 慈    於 爾 五 欲 無 貪 著  
ZH_T03_0187_009:0592b04_18	』「左面魔子名旃陀羅，復向波旬而說偈言：	009	  左 面 魔 子 名 旃 陀 羅  復 向 波 旬 而 說 偈 言  
ZH_T03_0187_009:0592b05_0	「『大王不聞諸子言，　　其聲哮吼皆摧裂，	009	  大 王 不 聞 諸 子 言    其 聲 哮 吼 皆 摧 裂  
ZH_T03_0187_009:0592b06_17	并有勇健迅捷力，　　疾往於彼滅沙門。	009	并 有 勇 健 迅 捷 力    疾 往 於 彼 滅 沙 門  
ZH_T03_0187_009:0592b07_18	』「右面魔子名師子吼，復向波旬而說偈言：	009	  右 面 魔 子 名 師 子 吼  復 向 波 旬 而 說 偈 言  
ZH_T03_0187_009:0592b08_0	「『野干群鳴大澤中，　　秪為未聞師子吼，	009	  野 干 群 鳴 大 澤 中    秪 為 未 聞 師 子 吼  
ZH_T03_0187_009:0592b09_17	若使一聞師子吼，　　自當奔馳走十方。	009	若 使 一 聞 師 子 吼    自 當 奔 馳 走 十 方  
ZH_T03_0187_009:0592b10_0	如是一切無智魔，　　未聞人中師子吼，	009	如是一切 無 智 魔    未 聞 人 中 師 子 吼  
ZH_T03_0187_009:0592b11_17	徒自競辯無休止，　　若使聞已皆銷滅。	009	徒 自 競 辯 無 休 止    若 使 聞 已 皆 銷 滅  
ZH_T03_0187_009:0592b12_18	』「左面魔子名曰惡思，復向波旬而說偈言：	009	  左 面 魔 子 名 曰 惡 思  復 向 波 旬 而 說 偈 言  
ZH_T03_0187_009:0592b13_0	「『豈可不見吾軍眾，　　我有惡思能速成，	009	  豈 可 不 見 吾 軍 眾    我 有 惡 思 能 速 成  
ZH_T03_0187_009:0592b14_17	若非世間無智者，　　何不速起而奔走？	009	若 非 世 間 無 智 者    何 不 速 起 而 奔 走  
ZH_T03_0187_009:0592b15_18	』「右面魔子名曰善思，復向波旬而說偈言：	009	  右 面 魔 子 名 曰 善 思  復 向 波 旬 而 說 偈 言  
ZH_T03_0187_009:0592b16_0	「『彼非無知乏勢力，　　汝自凡愚闕勝能，	009	  彼 非 無 知 乏 勢 力    汝 自 凡 愚 闕 勝 能  
ZH_T03_0187_009:0592b17_17	汝今未悉彼善權，　　彼當以智降伏汝。	009	汝 今 未 悉 彼 善 權    彼 當 以 智 降 伏 汝  
ZH_T03_0187_009:0592b18_0	我等魔子恒沙眾，　　如是雄勇遍三千，	009	我 等 魔 子 恒 沙 眾    如 是 雄 勇 遍 三 千  
ZH_T03_0187_009:0592b19_17	不動菩薩之一毛，　　豈獨惡思能致損？	009	不 動 菩 薩 之 一 毛    豈 獨 惡 思 能 致 損  
ZH_T03_0187_009:0592b20_0	無能於彼生惡念，　　應當尊重起淨心，	009	無 能 於 彼 生 惡 念    應 當 尊 重 起 淨 心  
ZH_T03_0187_009:0592b21_17	是即三界為法王，　　汝宜退還勿戰鬪。	009	是 即 三 界 為 法 王    汝 宜 退 還 勿 戰 鬪  
ZH_T03_0187_009:0592b22_5	』」佛告諸比丘：	009	  佛 告 諸 比 丘  
ZH_T03_0187_009:0592b23_1	「魔王爾時又命諸女作如是言：	009	 魔 王 爾 時 又 命 諸 女 作如是言  
ZH_T03_0187_009:0592b23_7	『汝等諸女！	009	 汝 等 諸 女  
ZH_T03_0187_009:0592b24_5	可共往彼菩提樹下，誘此釋子壞其淨行。	009	可 共 往 彼 菩提樹下  誘 此 釋 子 壞 其 淨 行  
ZH_T03_0187_009:0592b25_14	』於是魔女詣菩提樹，在菩薩前，綺言妖姿三十二種媚惑菩薩：	009	 於 是 魔 女 詣 菩 提 樹  在 菩 薩 前  綺 言 妖 姿 三 十 二 種 媚 惑 菩 薩  
ZH_T03_0187_009:0592b26_2	一者揚眉不語。	009	一 者 揚 眉 不 語  
ZH_T03_0187_009:0592b26_9	二者褰裳前進。	009	二 者 褰 裳 前 進  
ZH_T03_0187_009:0592b26_16	三者低顏含笑。	009	三 者 低 顏 含 笑  
ZH_T03_0187_009:0592b27_4	四者更相戲弄。	009	四 者 更 相 戲 弄  
ZH_T03_0187_009:0592b27_11	五者如有戀慕。	009	五 者 如 有 戀 慕  
ZH_T03_0187_009:0592b27_18	六者互相瞻視。	009	六 者 互 相 瞻 視  
ZH_T03_0187_009:0592b28_6	七者掩斂脣口。	009	七 者 掩 斂 脣 口  
ZH_T03_0187_009:0592b28_13	八者媚眼斜眄。	009	八 者 媚 眼 斜 眄  
ZH_T03_0187_009:0592b29_2	九者嫈嫇細視。	009	九 者 嫈 嫇 細 視  
ZH_T03_0187_009:0592b29_9	十者更相謁拜。	009	十 者 更 相 謁 拜  
ZH_T03_0187_009:0592b29_16	十一以衣覆頭。	009	十 一 以 衣 覆 頭  
ZH_T03_0187_009:0592c01_4	十二遞相拈掐。	009	十 二 遞 相 拈 掐  
ZH_T03_0187_009:0592c01_11	十三側耳佯聽。	009	十 三 側 耳 佯 聽  
ZH_T03_0187_009:0592c01_18	十四迎前躞蹀。	009	十 四 迎 前 躞 蹀  
ZH_T03_0187_009:0592c02_6	十五露現髀膝。	009	十 五 露 現 髀 膝  
ZH_T03_0187_009:0592c02_13	十六或現胸臆。	009	十 六 或 現 胸 臆  
ZH_T03_0187_009:0592c03_14	十七念憶昔時恩愛戲笑眠寢之事而示欲相。	009	十 七 念 憶 昔 時 恩 愛 戲 笑 眠 寢 之 事 而 示 欲 相  
ZH_T03_0187_009:0592c04_7	十八或如對鏡自矜姿態。	009	十 八 或 如 對 鏡 自 矜 姿 態  
ZH_T03_0187_009:0592c04_14	十九動轉遺光。	009	十 九 動 轉 遺 光  
ZH_T03_0187_009:0592c05_3	二十乍喜乍悲。	009	二 十 乍 喜 乍 悲  
ZH_T03_0187_009:0592c05_11	二十一或起或坐。	009	二 十 一 或 起 或 坐  
ZH_T03_0187_009:0592c06_4	二十二或時作氣似不可干。	009	二 十 二 或 時 作 氣 似 不 可 干  
ZH_T03_0187_009:0592c06_12	二十三塗香芬烈。	009	二 十 三 塗 香 芬 烈  
ZH_T03_0187_009:0592c07_2	二十四手執瓔珞。	009	二 十 四 手 執 瓔 珞  
ZH_T03_0187_009:0592c07_11	二十五或覆藏項領。	009	二 十 五 或 覆 藏 項 領  
ZH_T03_0187_009:0592c08_1	二十六示如幽閑。	009	二 十 六 示 如 幽 閑  
ZH_T03_0187_009:0592c08_13	二十七前却而行瞻顧菩薩。	009	二 十 七 前 却 而 行 瞻 顧 菩 薩  
ZH_T03_0187_009:0592c09_6	二十八開目閉目如有所察。	009	二 十 八 開 目 閉 目 如 有 所 察  
ZH_T03_0187_009:0592c10_2	二十九迴步直往佯如不見。	009	二 十 九 迴 步 直 往 佯 如 不 見  
ZH_T03_0187_009:0592c10_9	三十嗟歎欲事。	009	三 十 嗟 歎 欲 事  
ZH_T03_0187_009:0592c10_17	三十一美目諦視。	009	三 十 一 美 目 諦 視  
ZH_T03_0187_009:0592c11_6	三十二顧步流眄。	009	三 十 二 顧 步 流 眄  
ZH_T03_0187_009:0592c12_13	有如是等媚惑因緣，復以歌詠言詞嬈鼓菩薩，而說頌曰：	009	有 如 是 等 媚 惑 因 緣  復 以 歌 詠 言 詞 嬈 鼓 菩 薩  而 說 頌 曰  
ZH_T03_0187_009:0592c13_0	「『初春和暖好時節，　　眾草林木盡敷榮，	009	  初 春 和 暖 好 時 節    眾 草 林 木 盡 敷 榮  
ZH_T03_0187_009:0592c14_17	丈夫為樂宜及時，　　一棄盛年難可再。	009	丈 夫 為 樂 宜 及 時    一 棄 盛 年 難 可 再  
ZH_T03_0187_009:0592c15_0	仁雖端正美顏色，　　世間五欲亦難求，	009	仁 雖 端 正 美 顏 色    世 間 五 欲 亦 難 求  
ZH_T03_0187_009:0592c16_17	對斯勝境可歡娛，　　何為樂彼菩提法？	009	對 斯 勝 境 可 歡 娛    何 為 樂 彼 菩 提 法  
ZH_T03_0187_009:0592c17_0	我等諸女受天報，　　其身微妙咸可觀，	009	我 等 諸 女 受 天 報    其 身 微 妙 咸 可 觀  
ZH_T03_0187_009:0592c18_17	如是天身不可求，　　仁今果報宜應受。	009	如 是 天 身 不 可 求    仁 今 果 報 宜 應 受  
ZH_T03_0187_009:0592c19_17	諸仙見我猶生染，　　況復人能無染心？	009	諸 仙 見 我 猶 生 染    況 復 人 能 無 染 心  
ZH_T03_0187_009:0592c20_7	修彼禪定竟何為？	009	修 彼 禪 定 竟 何 為  
ZH_T03_0187_009:0592c20_17	　　菩提之法甚懸遠。	009	  菩 提 之 法 甚 懸 遠  
ZH_T03_0187_009:0592c22_6	』「爾時菩薩聞彼妖惑之言，心生哀愍，即以妙偈化其魔女：	009	  爾 時 菩 薩 聞 彼 妖 惑 之 言  心 生 哀 愍  即 以 妙 偈 化 其 魔 女  
ZH_T03_0187_009:0592c23_0	「『我觀五欲多過患，　　由是煩惱失神通，	009	  我 觀 五 欲 多 過 患    由 是 煩 惱 失 神 通  
ZH_T03_0187_009:0592c24_0	譬如火坑及毒匳，　　眾生赴之而不覺，	009	譬 如 火 坑 及 毒 匳    眾 生 赴 之 而 不 覺  
ZH_T03_0187_009:0592c25_17	我久已離諸煩惱，　　自心覺已方覺他。	009	我 久 已 離諸煩惱    自 心 覺 已 方 覺 他  
ZH_T03_0187_009:0592c26_0	世間五欲燒眾生，　　猶如猛火焚乾草，	009	世 間 五 欲 燒 眾 生    猶 如 猛 火 焚 乾 草  
ZH_T03_0187_009:0592c27_0	亦如焰幻無有實，　　亦如泡沫不久停，	009	亦 如 焰 幻 無 有 實    亦 如 泡 沫 不 久 停  
ZH_T03_0187_009:0592c28_0	如彼嬰孩戲糞中，　　如彼愚人觸蛇首，	009	如 彼 嬰 孩 戲 糞 中    如 彼 愚 人 觸 蛇 首  
ZH_T03_0187_009:0592c29_17	一切皆無有實法，　　是身虛妄從業生。	009	一 切 皆 無 有 實 法    是 身 虛 妄 從 業 生  
ZH_T03_0187_009:0593a01_0	四大五蘊假合成，　　筋骨相纏而暫有，	009	四 大 五 蘊 假 合 成    筋 骨 相 纏 而 暫 有  
ZH_T03_0187_009:0593a02_7	智者誰應耽著此？	009	智 者 誰 應 耽 著 此  
ZH_T03_0187_009:0593a02_17	　　凡夫迷故生欲心。	009	  凡 夫 迷 故 生 欲 心  
ZH_T03_0187_009:0593a03_0	如是諸幻我已知，　　是故於中不貪著，	009	如 是 諸 幻 我 已 知    是 故 於 中 不 貪 著  
ZH_T03_0187_009:0593a04_0	欲求畢竟自在樂，　　今當於此證菩提，	009	欲 求 畢 竟 自 在 樂    今 當 於 此 證 菩 提  
ZH_T03_0187_009:0593a05_17	我已解脫於世間，　　如空中風難可繫。	009	我 已 解 脫 於 世 間    如 空 中 風 難 可 繫  
ZH_T03_0187_009:0593a09_10	』「爾時菩薩身如融金，面如滿月，深心寂定如須彌山安處不動，猶如明珠無有瑕疵，如日初出照於天下，猶如蓮花不染淤泥，心無所著亦無增損。	009	  爾 時 菩 薩 身 如 融 金  面 如 滿 月  深 心 寂 定 如須彌山 安 處 不 動  猶 如 明 珠 無 有 瑕 疵  如 日 初 出 照 於 天 下  猶 如 蓮 花 不 染 淤 泥  心無所著 亦 無 增 損  
ZH_T03_0187_009:0593a10_7	是時魔女復以柔軟言詞白菩薩言：	009	是 時 魔 女 復 以 柔 軟 言 詞 白 菩 薩 言  
ZH_T03_0187_009:0593a13_1	『仁者道德尊重，天人所敬，應有給侍，天遣我來供養仁者，我等年少色如優鉢羅花，願得晨夜興寢親暱左右。	009	 仁 者 道 德 尊 重  天 人 所 敬  應 有 給 侍  天 遣 我 來 供 養 仁 者  我 等 年 少 色 如 優 鉢 羅 花  願 得 晨 夜 興 寢 親 暱 左 右  
ZH_T03_0187_009:0593a13_7	』菩薩報言：	009	 菩 薩 報 言  
ZH_T03_0187_009:0593a15_15	『汝昔有福今得天身，不念無常造斯幻惑，形體雖好而心不端，譬如畫瓶盛諸穢毒，行當自壞，何足可矜？	009	 汝 昔 有 福 今 得 天 身  不 念 無 常 造 斯 幻 惑  形 體 雖 好 而 心 不 端  譬 如 畫 瓶 盛 諸 穢 毒  行 當 自 壞  何 足 可 矜  
ZH_T03_0187_009:0593a16_18	汝為不善自忘其本，當墮三惡道中，欲脫甚難。	009	汝 為 不 善 自 忘 其 本  當 墮三惡道中  欲 脫 甚 難  
ZH_T03_0187_009:0593a18_4	汝等故來亂人善事，革囊盛糞非清淨物，而來何為？	009	汝 等 故 來 亂 人 善 事  革 囊 盛 糞 非 清 淨 物  而 來 何 為  
ZH_T03_0187_009:0593a18_6	去！	009	去  
ZH_T03_0187_009:0593a18_10	吾不喜。	009	吾 不 喜  
ZH_T03_0187_009:0593a20_11	』其諸魔女媚惑菩薩既不能得，即以建尼迦花及詹波花散菩薩上，右遶三匝作禮而去。	009	 其 諸 魔 女 媚 惑 菩 薩 既 不 能 得  即 以 建 尼 迦 花 及 詹 波 花 散 菩 薩 上  右 遶 三 匝 作 禮 而 去  
ZH_T03_0187_009:0593a21_2	歸魔王所，告魔王言：	009	歸 魔 王 所  告 魔 王 言  
ZH_T03_0187_009:0593a21_6	『大王！	009	 大 王  
ZH_T03_0187_009:0593a22_12	我等昔來未曾見有如是之士，於欲界中覩我姿容而心不動。	009	我 等 昔 來 未 曾 見 有 如 是 之 士  於 欲 界 中 覩 我 姿 容 而 心 不 動  
ZH_T03_0187_009:0593a24_9	我為媚惑能竭人意，譬如旱苗見日燋枯，亦如春蘇置於日下自然銷融。	009	我 為 媚 惑 能 竭 人 意  譬 如 旱 苗 見 日 燋 枯  亦 如 春 蘇 置 於 日 下 自 然 銷 融  
ZH_T03_0187_009:0593a25_1	今此丈夫何緣乃爾？	009	今 此 丈 夫 何 緣 乃 爾  
ZH_T03_0187_009:0593a25_6	惟願大王！	009	惟 願 大 王  
ZH_T03_0187_009:0593a25_15	莫與此人共為嫌隟。	009	莫 與 此 人 共 為 嫌 隟  
ZH_T03_0187_009:0593a26_2	』即說偈言：	009	 即 說 偈 言  
ZH_T03_0187_009:0593a27_0	「『其身猶如蓮花藏，　　其面猶如清淨月，	009	  其 身 猶 如 蓮 花 藏    其 面 猶 如 清 淨 月  
ZH_T03_0187_009:0593a28_17	其光猶如猛火焰，　　其色猶如紫金山。	009	其 光 猶 如 猛 火 焰    其 色 猶 如 紫 金 山  
ZH_T03_0187_009:0593a29_0	百千生中修正行，　　所有誓願皆成就，	009	百 千 生 中 修 正 行    所 有 誓 願 皆 成 就  
ZH_T03_0187_009:0593b01_17	自度生死能度他，　　救濟眾生無懈倦。	009	自 度 生 死 能 度 他    救 濟 眾 生 無 懈 倦  
ZH_T03_0187_009:0593b02_0	善哉願王莫瞋彼，　　天上人間最尊勝，	009	善 哉 願 王 莫 瞋 彼    天 上 人 間 最 尊 勝  
ZH_T03_0187_009:0593b03_0	眼目清淨如蓮花，　　熙怡微笑無貪著，	009	眼 目 清 淨 如 蓮 花    熙 怡 微 笑 無 貪 著  
ZH_T03_0187_009:0593b04_17	須彌崩壞日月落，　　其人不可而傾動。	009	須 彌 崩 壞 日 月 落    其 人 不 可 而 傾 動  
ZH_T03_0187_009:0593b05_5	』」佛告諸比丘：	009	  佛 告 諸 比 丘  
ZH_T03_0187_009:0593b05_19	「是時白部魔子導師啟其父言：	009	 是 時 白 部 魔 子 導 師 啟 其 父 言  
ZH_T03_0187_009:0593b08_8	『菩薩清淨超過三界，神通道力無有能當，諸天龍神咸共稱讚，必非大王所能摧屈，不煩造惡自招禍患。	009	 菩 薩 清 淨 超過三界  神通道力 無 有 能 當  諸 天 龍 神 咸 共 稱 讚  必 非 大 王 所 能 摧 屈  不 煩 造 惡 自 招 禍 患  
ZH_T03_0187_009:0593b09_1	』於是波旬告其子言：	009	 於 是 波 旬 告 其 子 言  
ZH_T03_0187_009:0593b09_4	『咄！	009	 咄  
ZH_T03_0187_009:0593b10_1	汝愚小智慧淺劣，未曾見我神通道力。	009	汝 愚 小 智 慧 淺 劣  未 曾 見 我 神通道力  
ZH_T03_0187_009:0593b10_7	』導師復言：	009	 導 師 復 言  
ZH_T03_0187_009:0593b10_11	『大王！	009	 大 王  
ZH_T03_0187_009:0593b11_12	我實無知智慧淺劣，不願大王與彼釋子共為怨對也。	009	我 實 無 知 智 慧 淺 劣  不 願 大 王 與 彼 釋 子 共 為 怨 對 也  
ZH_T03_0187_009:0593b11_17	所以者何？	009	所以者何  
ZH_T03_0187_009:0593b13_1	若有眾生以惡心來欲害於彼，不以為恨；	009	若 有 眾 生 以 惡 心 來 欲 害 於 彼  不 以 為 恨  
ZH_T03_0187_009:0593b14_12	復有眾生以善心來供養於彼，不以為欣，處此二間，心生平等。	009	復 有 眾 生 以 善 心 來 供 養 於 彼  不 以 為 欣  處 此 二 間  心 生 平 等  
ZH_T03_0187_009:0593b14_15	大王！	009	大 王  
ZH_T03_0187_009:0593b19_4	假使有人能畫虛空作眾色像未足為難，手捧須彌而以遊行亦未為難，假使有人浮渡大海亦未為難，繫四方風亦未為難，欲令一切眾生同作一心亦未為難，欲害菩薩甚為難也。	009	假 使 有 人 能 畫 虛 空 作 眾 色 像 未 足 為 難  手 捧 須 彌 而 以 遊 行 亦 未 為 難  假 使 有 人 浮 渡 大 海 亦 未 為 難  繫 四 方 風 亦 未 為 難  欲 令 一 切 眾 生 同 作 一 心 亦 未 為 難  欲 害 菩 薩 甚 為 難 也  
ZH_T03_0187_009:0593b20_6	』「是時魔王波旬不受子諫，詣菩提樹告菩薩言：	009	  是 時 魔王波旬 不 受 子 諫  詣 菩 提 樹 告 菩 薩 言  
ZH_T03_0187_009:0593b21_15	『汝應速起離於此處，必定當得轉輪聖王，王四天下為大地主。	009	 汝 應 速 起 離 於 此 處  必 定 當 得 轉輪聖王  王 四 天 下 為 大 地 主  
ZH_T03_0187_009:0593b22_16	汝可不憶往昔諸仙記，汝當作轉輪聖王？	009	汝 可 不 憶 往 昔 諸 仙 記  汝 當 作 轉輪聖王  
ZH_T03_0187_009:0593b24_7	汝若起受轉輪王位，作自在主威德無上，如法理國統領一切。	009	汝 若 起 受 轉輪王位  作 自 在 主 威 德 無 上  如 法 理 國 統 領 一 切  
ZH_T03_0187_009:0593b26_7	今此曠野甚可怖畏，獨無伴侶恐害汝身，速當還宮恣受五欲，菩提難得徒自勞形。	009	今 此 曠 野 甚 可 怖 畏  獨 無 伴 侶 恐 害 汝 身  速 當 還 宮 恣 受 五 欲  菩 提 難 得 徒 自 勞 形  
ZH_T03_0187_009:0593b26_17	』作是語已默然而住。	009	 作是語已 默然而住  
ZH_T03_0187_009:0593b27_9	「爾時菩薩語波旬言：	009	 爾 時 菩 薩 語 波 旬 言  
ZH_T03_0187_009:0593b27_19	『汝今不應作如此說。	009	 汝 今 不 應 作 如 此 說  
ZH_T03_0187_009:0593b28_17	我意不樂五欲之事，故捨四方及以七寶。	009	我 意 不 樂 五 欲 之 事  故 捨 四 方 及 以 七 寶  
ZH_T03_0187_009:0593b29_2	波旬！	009	波 旬  
ZH_T03_0187_009:0593c01_2	譬如有人既吐食已，豈復更能取而食之？	009	譬 如 有 人 既 吐 食 已  豈 復 更 能 取 而 食 之  
ZH_T03_0187_009:0593c02_11	我今已捨如是果報，必定證得無上菩提，盡於生老病死之患。	009	我 今 已 捨 如 是 果 報  必 定 證 得 無上菩提  盡 於 生老病死 之 患  
ZH_T03_0187_009:0593c02_14	波旬！	009	波 旬  
ZH_T03_0187_009:0593c03_14	我今已坐金剛之座，當證菩提，汝宜速去。	009	我 今 已 坐 金 剛 之 座  當 證 菩 提  汝 宜 速 去  
ZH_T03_0187_009:0593c04_9	』於是波旬瞋目發憤向菩薩言：	009	 於 是 波 旬 瞋 目 發 憤 向 菩 薩 言  
ZH_T03_0187_009:0593c05_1	『汝今何故獨坐於此？	009	 汝 今 何 故 獨 坐 於 此  
ZH_T03_0187_009:0593c05_10	豈不見我夜叉軍眾？	009	豈 不 見 我 夜 叉 軍 眾  
ZH_T03_0187_009:0593c06_6	』即拔利劍來就菩薩，作如是言：	009	 即 拔 利 劍 來 就 菩 薩  作如是言  
ZH_T03_0187_009:0593c07_6	『我當以劍斬截於汝，速疾起去勿復安坐。	009	 我 當 以 劍 斬 截 於 汝  速 疾 起 去 勿 復 安 坐  
ZH_T03_0187_009:0593c08_9	』「爾時菩薩語波旬言：	009	  爾 時 菩 薩 語 波 旬 言  
ZH_T03_0187_009:0593c10_4	『假使世間一切眾生盡如汝身，悉持刀杖來害於我，我終不起離於此座。	009	 假 使 世 間 一 切 眾 生 盡 如 汝 身  悉 持 刀 杖 來 害 於 我  我 終 不 起 離 於 此 座  
ZH_T03_0187_009:0593c10_7	波旬！	009	波 旬  
ZH_T03_0187_009:0593c12_13	寧以四大海水及此大地移於餘處，日月星辰從空隕墜，須彌山王可令傾倒，而我是身終不可移。	009	寧 以 四 大 海 水 及 此 大 地 移 於 餘 處  日 月 星 辰 從 空 隕 墜  須 彌 山 王 可 令 傾 倒  而 我 是 身 終 不 可 移  
ZH_T03_0187_009:0593c14_8	』「時魔波旬聞是語已，惡心轉熾發憤瞋吼，其聲如雷，語諸夜叉：	009	  時 魔 波 旬 聞 是 語 已  惡 心 轉 熾 發 憤 瞋 吼  其 聲 如 雷  語 諸 夜 叉  
ZH_T03_0187_009:0593c16_16	『汝等速宜擎諸山石，將諸弓弩、刀劍輪矟、干戈斧鉞、矛䂎鈎戟種種器仗，喚諸毒龍，擬放黑雲雷電霹靂。	009	 汝 等 速 宜 擎 諸 山 石  將 諸 弓 弩  刀 劍 輪 矟  干 戈 斧 鉞  矛 䂎 鈎 戟 種 種 器 仗  喚 諸 毒 龍  擬 放 黑 雲 雷電霹靂  
ZH_T03_0187_009:0594a14_7_0	』是時夜叉大將統率自部夜叉、羅剎、毘舍遮	009	』是時夜叉大將統率自部夜叉、羅剎、毘舍遮
ZH_T03_0187_009:0594a14_7_1	鬼、鳩槃茶等，變化其形作種種像，復嚴四兵	009	鬼、鳩槃茶等，變化其形作種種像，復嚴四兵
ZH_T03_0187_009:0594a14_7_2	象馬車步，或似阿修羅、迦婁羅、摩睺羅伽無	009	象馬車步，或似阿修羅、迦婁羅、摩睺羅伽無
ZH_T03_0187_009:0594a14_7_3	量百千萬億種類，一身能現多身，或畜頭人身	009	量百千萬億種類，一身能現多身，或畜頭人身
ZH_T03_0187_009:0594a14_7_4	，或人頭畜身，或復無頭有身，或有半面，或	009	，或人頭畜身，或復無頭有身，或有半面，或
ZH_T03_0187_009:0594a14_7_5	有半身，或有二頭一身，或有一身三頭，或復	009	有半身，或有二頭一身，或有一身三頭，或復
ZH_T03_0187_009:0594a14_7_6	一身多頭，或復無面有頭，或復有面無頭，或	009	一身多頭，或復無面有頭，或復有面無頭，或
ZH_T03_0187_009:0594a14_7_7	復無面而有三頭，或復多頭而無有面，或復多	009	復無面而有三頭，或復多頭而無有面，或復多
ZH_T03_0187_009:0594a14_7_8	面而無有頭，或復無眼，或唯一眼二眼三眼乃	009	面而無有頭，或復無眼，或唯一眼二眼三眼乃
ZH_T03_0187_009:0594a14_7_9	至多眼，或復無耳，或唯一耳二耳三耳乃至多	009	至多眼，或復無耳，或唯一耳二耳三耳乃至多
ZH_T03_0187_009:0594a14_7_10	耳，或復無手，或唯一手二手三手乃至多手，	009	耳，或復無手，或唯一手二手三手乃至多手，
ZH_T03_0187_009:0594a14_7_11	或復無足，或唯一足二足三足，乃至多足，或	009	或復無足，或唯一足二足三足，乃至多足，或
ZH_T03_0187_009:0594a14_7_12	有全身唯現骸骨，或頭現髑髏身肉肥滿，或唯	009	有全身唯現骸骨，或頭現髑髏身肉肥滿，或唯
ZH_T03_0187_009:0594a14_7_13	頭有肉身是骸骨，或身體長大羸瘦無肚，或復	009	頭有肉身是骸骨，或身體長大羸瘦無肚，或復
ZH_T03_0187_009:0594a14_7_14	纖長其腹橫大，或長脚大膝牙爪鋒利，或大面	009	纖長其腹橫大，或長脚大膝牙爪鋒利，或大面
ZH_T03_0187_009:0594a14_7_15	傍出，或頭在胸前，或脣垂至地，或上褰覆面	009	傍出，或頭在胸前，或脣垂至地，或上褰覆面
ZH_T03_0187_009:0594a14_7_16	，或身出黑煙，或口吐猛焰，或血肉枯竭皮骨	009	，或身出黑煙，或口吐猛焰，或血肉枯竭皮骨
ZH_T03_0187_009:0594a14_7_17	相連，或身出膿血更相飲吮，或自截支節撩亂	009	相連，或身出膿血更相飲吮，或自截支節撩亂
ZH_T03_0187_009:0594a14_7_18	委擲，或眼目角睞，或口面喎斜，或舌形廣大	009	委擲，或眼目角睞，或口面喎斜，或舌形廣大
ZH_T03_0187_009:0594a14_7_19	，或縮如壃石，或持人頭，或執死人手足骨肉	009	，或縮如壃石，或持人頭，或執死人手足骨肉
ZH_T03_0187_009:0594a14_7_20	肝膽腸胃而噉食之，或執毒蛇而食，或以蛇纏	009	肝膽腸胃而噉食之，或執毒蛇而食，或以蛇纏
ZH_T03_0187_009:0594a14_7_21	頸，或手擎髑髏，或著髑髏之鬘，或復面色全	009	頸，或手擎髑髏，或著髑髏之鬘，或復面色全
ZH_T03_0187_009:0594a14_7_22	赤全白全青全黃，或有半黃半青半白半赤，或	009	赤全白全青全黃，或有半黃半青半白半赤，或
ZH_T03_0187_009:0594a14_7_23	作煙熏之色，或作死灰之色，或復身毛如針，	009	作煙熏之色，或作死灰之色，或復身毛如針，
ZH_T03_0187_009:0594a14_7_24	或毛出火焰，或張目閉目，或口吐白沫。	009	或毛出火焰，或張目閉目，或口吐白沫。
ZH_T03_0187_009:0594a15_6	或於身上現百千面，一一面狀甚可怖畏。	009	或 於 身 上 現 百 千 面  一 一 面 狀 甚 可 怖 畏  
ZH_T03_0187_009:0594a16_4	或從眼耳鼻口出諸黑蛇而噉食之。	009	或 從 眼 耳 鼻 口 出 諸 黑 蛇 而 噉 食 之  
ZH_T03_0187_009:0594a21_1	或飲融銅，或吞鐵丸，或刖手足肘膝而行，或身出煙焰象頭戴山，或被髮露形，或衣青黃赤白之服，或著師子虎狼蛇豹之皮，或頭上火然瞋目奮怒，交橫衝擊遍滿虛空，及在地上形狀變異，不可勝載。	009	或 飲 融 銅  或 吞 鐵 丸  或 刖 手 足 肘 膝 而 行  或 身 出 煙 焰 象 頭 戴 山  或 被 髮 露 形  或 衣 青 黃 赤 白 之 服  或 著 師 子 虎 狼 蛇 豹 之 皮  或 頭 上 火 然 瞋 目 奮 怒  交 橫 衝 擊 遍 滿 虛 空  及 在 地 上 形 狀 變 異  不 可 勝 載  
ZH_T03_0187_009:0594a27_5	「是諸天鬼，或布黑雲雷電霹靂，或雨沙土瓦石，或擎大山，或放猛火，或吐毒蛇，或有努爪，或有揮劍，或有彎弓，或有舞矟，或有揮鉞，或有搖動脣頷，或有張口欲噬，或哭或笑，或飛或走，或隱或顯，哮吼呌呼惡聲震裂。	009	 是 諸 天 鬼  或 布 黑 雲 雷電霹靂  或 雨 沙 土 瓦 石  或 擎 大 山  或 放 猛 火  或 吐 毒 蛇  或 有 努 爪  或 有 揮 劍  或 有 彎 弓  或 有 舞 矟  或 有 揮 鉞  或 有 搖 動 脣 頷  或 有 張 口 欲 噬  或 哭 或 笑  或 飛 或 走  或 隱 或 顯  哮 吼 呌 呼 惡 聲 震 裂  
ZH_T03_0187_009:0594a29_17	如是兵眾無量無邊百千萬億，畟塞填咽菩提樹邊，煙焰欝蒸狂風衝怒，震動山岳蕩覆河海，天地掩色星辰無光。	009	如 是 兵 眾 無量無邊 百 千 萬 億  畟 塞 填 咽 菩 提 樹 邊  煙 焰 欝 蒸 狂 風 衝 怒  震 動 山 岳 蕩 覆 河 海  天 地 掩 色 星 辰 無 光  
ZH_T03_0187_009:0594b02_3	魔軍集時其夜正半，是時無量淨居天眾作如是言：	009	魔 軍 集 時 其 夜 正 半  是 時 無 量 淨 居 天 眾 作如是言  
ZH_T03_0187_009:0594b02_13	『菩薩今者證大菩提。	009	 菩 薩 今 者 證大菩提  
ZH_T03_0187_009:0594b02_19	』復有天言：	009	 復 有 天 言  
ZH_T03_0187_009:0594b03_12	『魔眾熾盛，由此或能損害菩薩。	009	 魔 眾 熾 盛  由 此 或 能 損 害 菩 薩  
ZH_T03_0187_009:0594b04_2	』爾時菩薩報彼天言：	009	 爾 時 菩 薩 報 彼 天 言  
ZH_T03_0187_009:0594b05_7	『我今不久當破魔軍悉令退散，猶如猛風吹微細花。	009	 我 今 不 久 當 破 魔 軍 悉 令 退 散  猶 如 猛 風 吹 微 細 花  
ZH_T03_0187_009:0594b06_7	』於是端坐正念不動，觀諸魔軍如童子戲。	009	 於 是 端 坐 正 念 不 動  觀 諸 魔 軍 如 童 子 戲  
ZH_T03_0187_009:0594b06_16	魔益忿怒轉增戰力。	009	魔 益 忿 怒 轉 增 戰 力  
ZH_T03_0187_009:0594b10_12	菩薩慈悲令舉石者不能勝舉，其勝舉者又不墮落，揮刀擲劍停在空中，或有墮地悉皆碎折，惡龍吐毒變成香風，沙礫瓦石雨雹亂下，皆悉化為拘物頭華。	009	菩 薩 慈 悲 令 舉 石 者 不 能 勝 舉  其 勝 舉 者 又 不 墮 落  揮 刀 擲 劍 停 在 空 中  或 有 墮 地 悉 皆 碎 折  惡 龍 吐 毒 變 成 香 風  沙 礫 瓦 石 雨 雹 亂 下  皆 悉 化 為 拘 物 頭 華  
ZH_T03_0187_009:0594b13_7	所有彎弓射菩薩者，其箭著絃皆不得發，或有發者停住空中，於其鏃上皆生蓮花，火勢猛熾化為五色拘物頭花。	009	所 有 彎 弓 射 菩 薩 者  其 箭 著 絃 皆 不 得 發  或 有 發 者 停 住 空 中  於 其 鏃 上 皆 生 蓮 花  火 勢 猛 熾 化 為 五 色 拘 物 頭 花  
ZH_T03_0187_009:0594b15_4	「爾時波旬猶故瞋忿毒心不止，仗劍前趨語菩薩言：	009	 爾 時 波 旬 猶 故 瞋 忿 毒 心 不 止  仗 劍 前 趨 語 菩 薩 言  
ZH_T03_0187_009:0594b16_4	『汝釋比丘，若安此坐不速起者，吾自殺汝。	009	 汝 釋 比 丘  若 安 此 坐 不 速 起 者  吾 自 殺 汝  
ZH_T03_0187_009:0594b17_2	』於是東西馳走欲近菩薩不能前進。	009	 於 是 東 西 馳 走 欲 近 菩 薩 不 能 前 進  
ZH_T03_0187_009:0594b17_17	是時魔王長子前抱其父作如是言：	009	是 時 魔 王 長 子 前 抱 其 父 作如是言  
ZH_T03_0187_009:0594b18_3	『大王！	009	 大 王  
ZH_T03_0187_009:0594b19_4	今者會自不能殺彼沙門，徒生惡念必招罪咎。	009	今 者 會 自 不 能 殺 彼 沙 門  徒 生 惡 念 必 招 罪 咎  
ZH_T03_0187_009:0594b19_14	』魔不受諫向菩薩走。	009	 魔 不 受 諫 向 菩 薩 走  
ZH_T03_0187_009:0594b20_15	「是時淨居天子在虛空中語波旬言：	009	 是 時 淨 居 天 子 在 虛 空 中 語 波 旬 言  
ZH_T03_0187_009:0594b22_7	『汝不自量，欲害菩薩終不能得，猶如猛風不能傾動須彌山王。	009	 汝 不 自 量  欲 害 菩 薩 終 不 能 得  猶 如 猛 風 不能傾動 須 彌 山 王  
ZH_T03_0187_009:0594b22_18	』即向波旬，而說偈言：	009	 即 向 波 旬  而 說 偈 言  
ZH_T03_0187_009:0594b23_0	「『地水火風性，　　可違堅濕煖，	009	  地水火風 性    可 違 堅 濕 煖  
ZH_T03_0187_009:0594b24_13	菩薩志牢固，　　終無退轉時。	009	菩 薩 志 牢 固    終 無 退 轉 時  
ZH_T03_0187_009:0594b25_0	在昔發弘誓，　　永離諸煩惱，	009	在 昔 發 弘 誓    永 離諸煩惱  
ZH_T03_0187_009:0594b26_13	於彼生死病，　　當作大醫王。	009	於 彼 生 死 病    當 作 大 醫 王  
ZH_T03_0187_009:0594b27_0	人多墮邪路，　　方開正見眼，	009	人 多 墮 邪 路    方 開 正 見 眼  
ZH_T03_0187_009:0594b28_13	眾生處黑暗，　　將然智慧燈。	009	眾 生 處 黑 暗    將 然 智 慧 燈  
ZH_T03_0187_009:0594b29_0	欲濟生死海，　　能為作船筏，	009	欲 濟 生 死 海    能 為 作 船 筏  
ZH_T03_0187_009:0594c01_13	此是大聖主，　　方開解脫門。	009	此 是 大 聖 主    方 開 解 脫 門  
ZH_T03_0187_009:0594c02_0	忍辱為柯幹，　　信進為花葉，	009	忍 辱 為 柯 幹    信 進 為 花 葉  
ZH_T03_0187_009:0594c03_13	生諸大法果，　　而汝不應毀。	009	生 諸 大 法 果    而 汝 不 應 毀  
ZH_T03_0187_009:0594c04_0	汝今有癡縛，　　彼已得解脫，	009	汝 今 有 癡 縛    彼 已 得 解 脫  
ZH_T03_0187_009:0594c05_0	當破汝煩惱，　　勿為障礙因，	009	當 破 汝 煩 惱    勿 為 障 礙 因  
ZH_T03_0187_009:0594c06_13	莫復於此人，　　而生于惡念。	009	莫 復 於 此 人    而 生 于 惡 念  
ZH_T03_0187_009:0594c07_0	無量劫習法，　　今者皆圓滿，	009	無 量 劫 習 法    今 者 皆 圓 滿  
ZH_T03_0187_009:0594c08_13	還如昔諸佛，　　於此證菩提。	009	還 如 昔 諸 佛    於 此 證 菩 提  
ZH_T03_0187_009:0594c09_5	』」佛告諸比丘：	009	  佛 告 諸 比 丘  
ZH_T03_0187_009:0594c11_2	「爾時菩提樹神，以十六種言詞毀呰魔王，淨居諸天以無量妙音讚歎菩薩。	009	 爾 時 菩提樹神  以 十 六 種 言 詞 毀 呰 魔 王  淨 居 諸 天 以 無 量 妙 音 讚 歎 菩 薩  
ZH_T03_0187_009:0594c11_16	是時魔王瞋猶不解，作如是言：	009	是 時 魔 王 瞋 猶 不 解  作如是言  
ZH_T03_0187_009:0594c13_2	『今此比丘得度彼岸，當教無量無邊眾生遠離我境。	009	 今 此 比 丘 得 度 彼 岸  當 教 無量無邊 眾 生 遠 離 我 境  
ZH_T03_0187_009:0594c13_16	』更勵魔眾駈逼菩薩而不能得。	009	 更 勵 魔 眾 駈 逼 菩 薩 而 不 能 得  
ZH_T03_0187_009:0594c14_9	「爾時菩薩語魔王言：	009	 爾 時 菩 薩 語 魔 王 言  
ZH_T03_0187_009:0594c14_19	『魔王波旬汝當諦聽！	009	 魔王波旬 汝 當 諦 聽  
ZH_T03_0187_009:0594c16_11	我今於此斷汝怨讎，滅汝惡業，除汝嫉妬，成就阿耨多羅三藐三菩提；	009	我 今 於 此 斷 汝 怨 讎  滅 汝 惡 業  除 汝 嫉 妬  成 就 阿耨多羅三藐三菩提  
ZH_T03_0187_009:0594c17_3	汝宜廻心生大歡喜。	009	汝 宜 廻 心 生大歡喜  
ZH_T03_0187_009:0594c17_9	』復告波旬：	009	 復 告 波 旬  
ZH_T03_0187_009:0594c19_8	『汝以微善今獲天報，我於往昔無量劫來修習聖行，今者當得阿耨多羅三藐三菩提。	009	 汝 以 微 善 今 獲 天 報  我 於 往 昔 無 量 劫 來 修 習 聖 行  今 者 當 得阿耨多羅三藐三菩提  
ZH_T03_0187_009:0594c19_18	』時魔波旬語菩薩言：	009	 時 魔 波 旬 語 菩 薩 言  
ZH_T03_0187_009:0594c20_16	『我昔修善汝所能知，汝之累德誰信汝者？	009	 我 昔 修 善 汝 所 能 知  汝 之 累 德 誰 信 汝 者  
ZH_T03_0187_009:0594c21_16	』爾時菩薩徐舉右手以指大地，而說偈言：	009	 爾 時 菩 薩 徐 舉 右 手 以 指 大 地  而 說 偈 言  
ZH_T03_0187_009:0594c22_0	「『諸物依何得生長，　　大地能為平等因，	009	  諸 物 依 何 得 生 長    大 地 能 為 平 等 因  
ZH_T03_0187_009:0594c23_17	此應與我作證明，　　汝今當觀如實說。	009	此 應 與 我 作 證 明    汝 今 當 觀 如 實 說  
ZH_T03_0187_009:0594c26_17	』「爾時地神形體微妙，以種種真珠瓔珞莊嚴其身，於菩薩前從地踊出，曲躬恭敬捧七寶瓶，盛滿香花以用供養，白菩薩言：	009	  爾 時 地 神 形 體 微 妙  以 種 種 真 珠 瓔 珞 莊 嚴 其 身  於 菩 薩 前 從地踊出  曲 躬 恭 敬 捧 七 寶 瓶  盛 滿 香 花 以 用 供 養  白 菩 薩 言  
ZH_T03_0187_009:0594c29_3	『我為證明，菩薩往昔於無量劫修習聖道，今得成佛，然我此地金剛之齊，餘方悉轉此地不動。	009	 我 為 證 明  菩 薩 往 昔 於 無 量 劫 修 習 聖 道  今 得 成 佛  然 我 此 地 金 剛 之 齊  餘 方 悉 轉 此 地 不 動  
ZH_T03_0187_009:0595a01_10	』作是語時三千大千世界六種震動，出大音聲有十八相。	009	 作 是 語 時 三千大千世界 六種震動  出 大 音 聲 有 十 八 相  
ZH_T03_0187_009:0595a05_7	「爾時魔眾，皆悉退散憒亂失據，顛倒狼藉縱橫而走，先時所變雜類之體不能復形，魔王是時神氣挫恧無復威勢，聞大地聲心生惶怖悶絕頓躃。	009	 爾 時 魔 眾  皆 悉 退 散 憒 亂 失 據  顛 倒 狼 藉 縱 橫 而 走  先 時 所 變 雜 類 之 體 不 能 復 形  魔 王 是 時 神 氣 挫 恧 無 復 威 勢  聞 大 地 聲 心 生 惶 怖 悶 絕 頓 躃  
ZH_T03_0187_009:0595a06_7	時有地神，即以冷水灑魔王上而告之言：	009	時 有 地 神  即 以 冷 水 灑 魔 王 上 而 告 之 言  
ZH_T03_0187_009:0595a06_13	『汝魔波旬！	009	 汝 魔 波 旬  
ZH_T03_0187_009:0595a07_11	速疾起去，此處當有種種兵杖欲來害汝。	009	速 疾 起 去  此 處 當 有 種 種 兵 杖 欲 來 害 汝  
ZH_T03_0187_009:0595a09_2	』「爾時魔王長子於菩薩前，頭面禮足作如是言：	009	  爾 時 魔 王 長 子 於 菩 薩 前  頭面禮足 作如是言  
ZH_T03_0187_009:0595a09_6	『大聖！	009	 大 聖  
ZH_T03_0187_009:0595a11_8	願聽我父發露懺悔，凡愚淺劣猶如嬰兒無有智慧，將諸魔眾恐怖大聖，我先諮諫不受我語。	009	願 聽 我 父 發 露 懺 悔  凡 愚 淺 劣 猶 如 嬰 兒 無 有 智 慧  將 諸 魔 眾 恐 怖 大 聖  我 先 諮 諫 不 受 我 語  
ZH_T03_0187_009:0595a12_15	今乞大聖恕寬我父，惟願大聖速證阿耨多羅三藐三菩提。	009	今 乞 大 聖 恕 寬 我 父  惟 願 大 聖 速 證 阿耨多羅三藐三菩提  
ZH_T03_0187_009:0595a18_12	』「爾時大梵天王、釋提桓因、無數天子畟塞虛空，咸見菩薩破魔軍眾，皆大歡喜作天伎樂，雨天曼陀羅華、摩訶曼陀羅華、曼殊沙花、摩訶曼殊沙華、優鉢羅華、拘物頭華、波頭摩花、芬陀利花，以天栴檀細末之香散菩薩上，各以偈頌稱讚菩薩。	009	  爾 時 大 梵 天 王  釋提桓因  無 數 天 子 畟 塞 虛 空  咸 見 菩 薩 破 魔 軍 眾  皆大歡喜 作 天 伎 樂  雨 天曼陀羅華  摩訶曼陀羅 華  曼 殊 沙 花  摩訶曼殊沙華  優 鉢 羅 華  拘 物 頭 華  波 頭 摩 花  芬 陀 利 花  以 天 栴 檀 細 末 之 香 散 菩 薩 上  各 以 偈 頌 稱 讚 菩 薩  
ZH_T03_0187_009:0595a19_14	是時魔王波旬與其眷屬退散而去，還其自宮。	009	是 時 魔王波旬 與 其 眷 屬 退 散 而 去  還 其 自 宮  
ZH_T03_0187_009:0595a21_5	」22 成正覺品成正覺品第二十二佛告諸比丘：	009	 2 2   成 正 覺 品 成 正 覺 品 第 二 十 二 佛 告 諸 比 丘  
ZH_T03_0187_009:0595a26_4	「爾時菩薩降伏魔怨，滅其毒刺建立法幢，初離欲惡有覺有觀，離生喜樂入初禪，內靜一心滅覺觀，定生喜樂入二禪，離喜受聖人說住於捨，有念有想身受樂入第三禪，離憂喜捨苦樂、念清淨入第四禪。	009	 爾 時 菩 薩 降伏魔怨  滅 其 毒 刺 建 立 法 幢  初 離 欲 惡 有 覺 有 觀  離生喜樂 入 初 禪  內 靜 一 心 滅 覺 觀  定生喜樂 入 二 禪  離 喜 受 聖 人 說 住 於 捨  有 念 有 想 身 受 樂 入 第 三 禪  離 憂 喜 捨 苦 樂  念 清 淨 入 第 四 禪  
ZH_T03_0187_009:0595a29_12	「爾時菩薩住於正定，其心清白光明無染，離隨煩惱，柔軟調和無有搖動，至初夜分得智得明，攝持一心獲天眼通。	009	 爾 時 菩 薩 住 於 正 定  其 心 清 白 光 明 無 染  離隨煩惱  柔 軟 調 和 無 有 搖 動  至 初 夜 分 得 智 得 明  攝 持 一 心 獲 天 眼 通  
ZH_T03_0187_009:0595b02_11	菩薩即以天眼觀察一切眾生，死此生彼好色惡色，勝劣貴賤隨業而往，皆悉了知。	009	菩 薩 即 以 天 眼 觀 察 一 切 眾 生  死此生彼 好 色 惡 色  勝 劣 貴 賤 隨 業 而 往  皆 悉 了 知  
ZH_T03_0187_009:0595b04_5	是諸眾生緣身語意，造諸惡業誹謗聖人，邪見業故身壞命終便生惡趣。	009	是 諸 眾 生 緣 身 語 意  造 諸 惡 業 誹 謗 聖 人  邪 見 業 故 身 壞 命 終 便 生 惡 趣  
ZH_T03_0187_009:0595b06_1	菩薩復觀見諸眾生，緣身語意造諸善業，正見業故身壞命終便生天上。	009	菩 薩 復 觀 見 諸 眾 生  緣 身 語 意 造 諸 善 業  正 見 業 故 身 壞 命 終 便 生 天 上  
ZH_T03_0187_009:0595b11_6	於中夜分攝持一心，證得憶念過去宿命智，通觀過去自他所受生事，皆悉了知一生二生，乃至十生百生、千生萬生、億生，百億生千億生，乃至照過無量百千那由他拘胝數生，乃至成劫壞劫、無量無邊成劫壞劫，皆悉憶知。	009	於 中 夜 分 攝 持 一 心  證 得 憶 念 過 去 宿 命 智  通 觀 過 去 自 他 所 受 生 事  皆 悉 了 知 一 生 二 生  乃 至 十 生 百 生  千 生 萬 生  億 生  百 億 生 千 億 生  乃 至 照 過 無 量 百 千 那 由 他 拘 胝 數 生  乃 至 成 劫 壞 劫  無量無邊 成 劫 壞 劫  皆 悉 憶 知  
ZH_T03_0187_009:0595b13_12	一一住處若名若姓，若色相若飲食若苦樂若受生若死沒，所有色相住處事業，若自若他，皆悉了知。	009	一 一 住 處 若 名 若 姓  若 色 相 若 飲 食 若 苦 樂 若 受 生 若 死 沒  所 有 色 相 住 處 事 業  若 自 若 他  皆 悉 了 知  
ZH_T03_0187_009:0595b13_20	「菩薩作是念言：	009	 菩 薩 作是念言  
ZH_T03_0187_009:0595b15_17	『一切眾生住於生老病死險惡趣中不能覺悟，云何令彼了知生老病死苦蘊邊際？	009	 一 切 眾 生 住 於 生老病死 險 惡 趣 中 不 能 覺 悟  云 何 令 彼 了 知 生老病死 苦 蘊 邊 際  
ZH_T03_0187_009:0595b16_4	』作是思惟：	009	 作是思惟  
ZH_T03_0187_009:0595b16_14	『此老病死從何而有？	009	 此 老 病 死 從 何 而 有  
ZH_T03_0187_009:0595b17_13	』即時能知因生故有，以有生故老病死有。	009	 即 時 能 知 因 生 故 有  以 有 生 故 老 病 死 有  
ZH_T03_0187_009:0595b18_4	如是生者復因何有？	009	如 是 生 者 復 因 何 有  
ZH_T03_0187_009:0595b18_13	即時能知因有故有。	009	即 時 能 知 因 有 故 有  
ZH_T03_0187_009:0595b19_4	『如是有者復因何有？	009	 如 是 有 者 復 因 何 有  
ZH_T03_0187_009:0595b19_14	』即時能知因取故有。	009	 即 時 能 知 因 取 故 有  
ZH_T03_0187_009:0595b20_4	『如是取者復因何有？	009	 如 是 取 者 復 因 何 有  
ZH_T03_0187_009:0595b20_14	』即時能知因愛故有。	009	 即 時 能 知 因 愛 故 有  
ZH_T03_0187_009:0595b21_4	『如是愛者復因何有？	009	 如 是 愛 者 復 因 何 有  
ZH_T03_0187_009:0595b21_14	』即時能知因受故有。	009	 即 時 能 知 因 受 故 有  
ZH_T03_0187_009:0595b22_4	『如是受者復因何有？	009	 如 是 受 者 復 因 何 有  
ZH_T03_0187_009:0595b22_14	』即時能知因觸故有。	009	 即 時 能 知 因 觸 故 有  
ZH_T03_0187_009:0595b23_4	『如是觸者復因何有？	009	 如 是 觸 者 復 因 何 有  
ZH_T03_0187_009:0595b23_14	』即時能知因六處有。	009	 即 時 能 知 因 六 處 有  
ZH_T03_0187_009:0595b24_4	『如是六處復因何有？	009	 如 是 六 處 復 因 何 有  
ZH_T03_0187_009:0595b24_14	』即時能知因名色有。	009	 即 時 能 知 因 名 色 有  
ZH_T03_0187_009:0595b25_4	『如是名色復因何有？	009	 如 是 名 色 復 因 何 有  
ZH_T03_0187_009:0595b25_14	』即時能知因識故有。	009	 即 時 能 知 因 識 故 有  
ZH_T03_0187_009:0595b26_4	『如是識者復因何有？	009	 如 是 識 者 復 因 何 有  
ZH_T03_0187_009:0595b26_14	』即時能知因行故有。	009	 即 時 能 知 因 行 故 有  
ZH_T03_0187_009:0595b27_4	『如是行者復因何有？	009	 如 是 行 者 復 因 何 有  
ZH_T03_0187_009:0595b27_14	』即時能知因無明有。	009	 即 時 能 知 因 無 明 有  
ZH_T03_0187_009:0595c02_7	「爾時菩薩既知無明因行，行因識，識因名色，名色因六處，六處因觸，觸因受，受因愛，愛因取，取因有，有因生，生因老死憂悲苦惱，相因而生。	009	 爾 時 菩 薩 既 知 無 明 因 行  行 因 識  識 因 名 色  名 色 因 六 處  六 處 因 觸  觸 因 受  受 因 愛  愛 因 取  取 因 有  有 因 生  生 因 老 死 憂 悲 苦 惱  相 因 而 生  
ZH_T03_0187_009:0595c02_12	復更思惟：	009	復 更 思 惟  
ZH_T03_0187_009:0595c03_1	『因何無故老死無？	009	 因 何 無 故 老 死 無  
ZH_T03_0187_009:0595c03_9	因何滅故老死滅？	009	因 何 滅 故 老 死 滅  
ZH_T03_0187_009:0595c08_10	』即時能知，無明滅故即行滅，行滅故即識滅，識滅故即名色滅，名色滅故即六處滅，六處滅故即觸滅，觸滅故即受滅，受滅故即愛滅，愛滅故即取滅，取滅故即有滅，有滅故即生滅，生滅故即老死滅，老死滅故即憂悲苦惱滅。	009	 即 時 能 知  無 明 滅 故 即 行 滅  行 滅 故 即 識 滅  識 滅 故 即 名 色 滅  名 色 滅 故 即 六 處 滅  六 處 滅 故 即 觸 滅  觸 滅 故 即 受 滅  受 滅 故 即 愛 滅  愛 滅 故 即 取 滅  取 滅 故 即 有 滅  有 滅 故 即 生 滅  生 滅 故 即 老 死 滅  老 死 滅 故 即 憂 悲 苦 惱 滅  
ZH_T03_0187_009:0595c08_15	復更思惟：	009	復 更 思 惟  
ZH_T03_0187_009:0595c10_7	『此是無明，此是無明因，此是無明滅，此是滅無明道，更無有餘；	009	 此 是 無 明  此 是 無 明 因  此 是 無 明 滅  此 是 滅 無 明 道  更 無 有 餘  
ZH_T03_0187_009:0595c11_7	此是行，此是行因，此是行滅，此是滅行道；	009	此 是 行  此 是 行 因  此 是 行 滅  此 是 滅 行 道  
ZH_T03_0187_009:0595c12_7	此是識，此是識因，此是識滅，此是滅識道；	009	此 是 識  此 是 識 因  此 是 識 滅  此 是 滅 識 道  
ZH_T03_0187_009:0595c13_11	此是名色，此是名色因，此是名色滅，此是滅名色道；	009	此 是 名 色  此 是 名 色 因  此 是 名 色 滅  此 是 滅 名 色 道  
ZH_T03_0187_009:0595c14_16	此是六處，此是六處因，此是六處滅，此是滅六處道；	009	此 是 六 處  此 是 六 處 因  此 是 六 處 滅  此 是 滅 六 處 道  
ZH_T03_0187_009:0595c15_17	此是觸，此是觸因，此是觸滅，此是滅觸道；	009	此 是 觸  此 是 觸 因  此 是 觸 滅  此 是 滅 觸 道  
ZH_T03_0187_009:0595c16_17	此是受，此是受因，此是受滅，此是滅受道；	009	此 是 受  此 是 受 因  此 是 受 滅  此 是 滅 受 道  
ZH_T03_0187_009:0595c17_18	此是愛，此是愛因，此是愛滅，此是滅愛道；	009	此 是 愛  此 是 愛 因  此 是 愛 滅  此 是 滅 愛 道  
ZH_T03_0187_009:0595c18_18	此是取，此是取因，此是取滅，此是滅取道；	009	此 是 取  此 是 取 因  此 是 取 滅  此 是 滅 取 道  
ZH_T03_0187_009:0595c19_18	此是有，此是有因，此是有滅，此是滅有道；	009	此 是 有  此 是 有 因  此 是 有 滅  此 是 滅 有 道  
ZH_T03_0187_009:0595c20_18	此是生，此是生因，此是生滅，此是滅生道；	009	此 是 生  此 是 生 因  此 是 生 滅  此 是 滅 生 道  
ZH_T03_0187_009:0595c22_11	此是老死，此是老死因，此是老死滅，此是滅老死之道，此是憂悲苦惱。	009	此 是 老 死  此 是 老 死 因  此 是 老 死 滅  此 是 滅 老 死 之 道  此 是 憂 悲 苦 惱  
ZH_T03_0187_009:0595c23_7	如是大苦蘊生乃至滅，如是應知。	009	如 是 大 苦 蘊 生 乃 至 滅  如 是 應 知  
ZH_T03_0187_009:0595c24_13	此是苦，此是集，此是苦集滅，此是滅苦集道，應如是知。	009	此 是 苦  此 是 集  此 是 苦 集 滅  此 是 滅 苦 集 道  應 如 是 知  
ZH_T03_0187_009:0595c25_5	』」佛告諸比丘：	009	  佛 告 諸 比 丘  
ZH_T03_0187_009:0595c29_1	「菩薩於後夜分明星出時，佛、世尊、調御丈夫聖智，所應知，所應得，所應悟，所應見，所應證，彼一切一念相應慧證阿耨多羅三藐三菩提，成等正覺，具足三明。	009	 菩 薩 於 後 夜 分 明 星 出 時  佛  世 尊  調御丈夫 聖 智  所 應 知  所 應 得  所 應 悟  所 應 見  所 應 證  彼 一 切 一 念 相 應 慧 證 阿耨多羅三藐三菩提  成等正覺  具 足 三 明  
ZH_T03_0187_009:0595c29_5	諸比丘！	009	諸 比 丘  
ZH_T03_0187_009:0596a01_1	是時諸天眾中無量天子作如是言：	009	是 時 諸 天 眾 中 無 量 天 子 作如是言  
ZH_T03_0187_009:0596a01_13	『我等應散香花供養如來。	009	 我 等 應 散 香 花 供養如來  
ZH_T03_0187_009:0596a02_12	』復有天子，曾見先佛成正覺時，即作是言：	009	 復 有 天 子  曾 見 先 佛 成 正 覺 時  即 作 是 言  
ZH_T03_0187_009:0596a04_3	『汝等未可散花，如來當現瑞相，往昔諸佛成正覺時皆現瑞相。	009	 汝 等 未 可 散 花  如 來 當 現 瑞 相  往昔諸佛 成 正 覺 時 皆 現 瑞 相  
ZH_T03_0187_009:0596a04_8	』諸比丘！	009	 諸 比 丘  
ZH_T03_0187_009:0596a06_1	如來知彼天子思見瑞相，上昇虛空高七多羅樹，如佛所證以偈頌曰：	009	如 來 知 彼 天 子 思 見 瑞 相  上 昇 虛 空 高七多羅樹  如 佛 所 證 以 偈 頌 曰  
ZH_T03_0187_009:0596a07_0	「『煩惱悉已斷，　　諸漏皆空竭，	009	  煩 惱 悉 已 斷    諸 漏 皆 空 竭  
ZH_T03_0187_009:0596a08_13	更不復受生，　　是名盡苦際。	009	更 不 復 受 生    是 名 盡 苦 際  
ZH_T03_0187_009:0596a10_16	』「爾時彼諸天子心生歡喜，以微妙天花遍散佛上，當於是時香花彌布積至于膝。	009	  爾 時 彼 諸 天 子 心生歡喜  以 微 妙 天 花 遍 散 佛 上  當 於 是 時 香 花 彌 布 積 至 于 膝  
ZH_T03_0187_009:0596a16_16	如來遠離無明黑暗及愛見網，竭煩惱河、拔除毒刺、解諸纏縛、摧壞魔幢建立勝幡，能善安處諸眾生界記莂眾生，觀察根性知其病本，施甘露藥為大醫王，令諸眾生皆得度脫，安置涅槃寂靜之樂，住如來藏結解脫繒入智慧城，同諸如來清淨法界。	009	如 來 遠 離 無 明 黑 暗 及 愛 見 網  竭 煩 惱 河  拔 除 毒 刺  解 諸 纏 縛  摧 壞 魔 幢 建 立 勝 幡  能 善 安 處 諸 眾 生 界 記 莂 眾 生  觀 察 根 性 知 其 病 本  施 甘 露 藥 為 大 醫 王  令 諸 眾 生 皆 得 度 脫  安 置 涅槃寂靜 之 樂  住 如 來 藏 結 解 脫 繒 入 智 慧 城  同 諸 如 來 清 淨 法 界  
ZH_T03_0187_009:0596a17_5	」佛告諸比丘：	009	 佛 告 諸 比 丘  
ZH_T03_0187_009:0596a18_1	「一切如來見我成道皆悉讚言：	009	 一 切 如 來 見 我 成 道 皆 悉 讚 言  
ZH_T03_0187_009:0596a18_8	『善哉，善哉！	009	 善 哉  善 哉  
ZH_T03_0187_009:0596a18_18	』咸以寶蓋而覆於我。	009	 咸 以 寶 蓋 而 覆 於 我  
ZH_T03_0187_009:0596a21_3	其諸寶蓋合成一蓋，遍覆十方三千大千世界，於寶蓋中出妙光明，其光明網遍照無量無邊世界。	009	其 諸 寶 蓋 合 成 一 蓋  遍 覆 十 方 三千大千世界  於 寶 蓋 中 出 妙 光 明  其 光 明 網 遍 照 無量無邊 世 界  
ZH_T03_0187_009:0596a22_3	彼世界中，諸菩薩眾讚佛功德而說偈言：	009	彼 世 界 中  諸 菩 薩 眾 讚 佛 功 德 而 說 偈 言  
ZH_T03_0187_009:0596a23_0	「『如彼波頭摩，　　從地而踊出，	009	  如 彼 波 頭 摩    從 地 而 踊 出  
ZH_T03_0187_009:0596a24_13	開敷甚清淨，　　不為淤泥染。	009	開 敷 甚 清 淨    不 為 淤 泥 染  
ZH_T03_0187_009:0596a25_0	起大慈悲心，　　如雲遍充滿，	009	起 大慈悲心    如 雲 遍 充 滿  
ZH_T03_0187_009:0596a26_13	當雨大法雨，　　潤洽於眾生。	009	當 雨大法雨    潤 洽 於 眾 生  
ZH_T03_0187_009:0596a27_0	能令諸善牙，　　一切皆增長，	009	能 令 諸 善 牙    一 切 皆 增 長  
ZH_T03_0187_009:0596a28_13	堪受教法者，　　成就解脫果。	009	堪 受 教 法 者    成 就 解 脫 果  
ZH_T03_0187_009:0596a29_10	』「爾時諸天，以偈頌曰：	009	  爾 時 諸 天  以 偈 頌 曰  
ZH_T03_0187_009:0596b01_0	「『人中師子降眾魔，　　諸定現前證甘露，	009	  人 中 師 子 降 眾 魔    諸 定 現 前 證 甘 露  
ZH_T03_0187_009:0596b02_17	獲得三明及十力，　　威神震動遍十方。	009	獲 得 三 明 及 十 力    威 神 震 動 遍 十 方  
ZH_T03_0187_009:0596b03_0	在昔諸來菩薩眾，　　為愛法故供養佛，	009	在 昔 諸 來 菩 薩 眾    為 愛 法 故 供 養 佛  
ZH_T03_0187_009:0596b04_17	即從坐起禮佛足，　　讚歎如來作是言：	009	即 從 坐 起 禮 佛 足    讚 歎 如 來 作 是 言  
ZH_T03_0187_009:0596b05_0	『世尊得無疲勞耶，　　我等親見摧魔眾，	009	 世 尊 得 無 疲 勞 耶    我 等 親 見 摧 魔 眾  
ZH_T03_0187_009:0596b06_17	善哉丈夫三界尊，　　當雨無邊大法雨。	009	善 哉 丈 夫 三 界 尊    當 雨 無 邊 大 法 雨  
ZH_T03_0187_009:0596b07_17	』十方諸佛皆施蓋，　　復出迦陵微妙音：	009	 十方諸佛 皆 施 蓋    復 出 迦 陵 微 妙 音  
ZH_T03_0187_009:0596b08_18	『如我所得淨菩提，　　仁者所證亦如是。	009	 如 我 所 得 淨 菩 提    仁 者 所 證 亦 如 是  
ZH_T03_0187_009:0596b09_5	』」佛告諸比丘：	009	  佛 告 諸 比 丘  
ZH_T03_0187_009:0596b11_12	「欲界諸天女等，見於如來坐菩提座，獲一切智大願滿足，降伏魔怨建立勝幢，為大醫王善療眾病。	009	 欲 界 諸 天 女 等  見 於 如 來 坐菩提座  獲 一 切 智 大 願 滿 足  降伏魔怨 建 立 勝 幢  為 大 醫 王 善 療 眾 病  
ZH_T03_0187_009:0596b17_3	如師子王無諸怖畏，清淨離垢得一切智，具足三明超越四流，持一法蓋覆護三界稱婆羅門，遠離諸垢稱為比丘，除無明藏稱為沙門，離諸不善稱知足者，斷煩惱故稱勇猛者，能壞魔幢稱大力者，猶如寶洲，一切法寶充滿其中。	009	如 師 子 王 無諸怖畏  清 淨 離 垢 得 一 切 智  具 足 三 明 超 越 四 流  持 一 法 蓋 覆 護 三 界 稱 婆 羅 門  遠 離 諸 垢 稱 為 比 丘  除 無 明 藏 稱 為 沙 門  離 諸 不 善 稱 知 足 者  斷 煩 惱 故 稱 勇 猛 者  能 壞 魔 幢 稱 大 力 者  猶 如 寶 洲  一 切 法 寶 充 滿 其 中  
ZH_T03_0187_009:0596b17_12	時諸天女即說偈言：	009	時 諸 天 女 即 說 偈 言  
ZH_T03_0187_009:0596b18_0	「『於此菩提樹王下，　　降伏一切大魔軍，	009	  於 此 菩 提 樹 王 下    降 伏 一 切 大 魔 軍  
ZH_T03_0187_009:0596b19_17	安住不動如須彌，　　身心堅固無驚畏。	009	安 住 不 動 如 須 彌    身 心 堅 固 無 驚 畏  
ZH_T03_0187_009:0596b20_0	尊於多劫修布施，　　故得一切皆圓滿，	009	尊 於 多 劫 修 布 施    故 得 一 切 皆 圓 滿  
ZH_T03_0187_009:0596b21_0	尊於多劫修戒行，　　暎蔽釋梵諸天眾，	009	尊 於 多 劫 修 戒 行    暎 蔽 釋 梵 諸 天 眾  
ZH_T03_0187_009:0596b22_0	尊於多劫行忍辱，　　故得身相真金色，	009	尊 於 多 劫 行 忍 辱    故 得 身 相 真 金 色  
ZH_T03_0187_009:0596b23_0	尊於多劫勤精進，　　故能降伏諸魔怨，	009	尊 於 多 劫 勤 精 進    故 能 降 伏 諸 魔 怨  
ZH_T03_0187_009:0596b24_0	尊於多劫修禪定，　　故獲如斯勝供養，	009	尊 於 多 劫 修 禪 定    故 獲 如 斯 勝 供 養  
ZH_T03_0187_009:0596b25_0	尊於歷劫習多聞，　　速證無上大菩提，	009	尊 於 歷 劫 習 多 聞    速 證 無 上 大 菩 提  
ZH_T03_0187_009:0596b26_0	尊能降伏於蘊魔，　　死魔煩惱及天魔，	009	尊 能 降 伏 於 蘊 魔    死 魔 煩 惱 及 天 魔  
ZH_T03_0187_009:0596b27_17	一切諸魔皆斷滅，　　是故今者無憂惱。	009	一 切 諸 魔 皆 斷 滅    是 故 今 者 無 憂 惱  
ZH_T03_0187_009:0596b28_0	天中之天為最尊，　　三界人天所供養，	009	天 中 之 天 為 最 尊    三 界 人 天 所 供 養  
ZH_T03_0187_009:0596b29_17	由是有種福田者，　　所得之福無失壞。	009	由 是 有 種 福 田 者    所 得 之 福 無 失 壞  
ZH_T03_0187_009:0596c01_0	眉間毫相極光明，　　普照十方諸國土，	009	眉間毫相 極 光 明    普 照 十 方 諸 國 土  
ZH_T03_0187_009:0596c02_17	掩蔽世間諸日月，　　一切眾生蒙饒益。	009	掩 蔽 世 間 諸 日 月    一 切 眾 生 蒙 饒 益  
ZH_T03_0187_009:0596c03_0	如來身色甚端嚴，　　相好顏容極清淨，	009	如 來 身 色 甚 端 嚴    相 好 顏 容 極 清 淨  
ZH_T03_0187_009:0596c04_17	堪為三界應供者，　　普利一切諸群生。	009	堪 為 三 界 應 供 者    普 利 一 切 諸 群 生  
ZH_T03_0187_009:0596c05_0	目淨遍觀於十方，　　普見眾生身業事，	009	目 淨 遍 觀 於 十 方    普 見 眾 生 身 業 事  
ZH_T03_0187_009:0596c06_17	耳淨遍聞於一切，　　天人言音佛法聲。	009	耳 淨 遍 聞 於 一 切    天 人 言 音 佛 法 聲  
ZH_T03_0187_009:0596c07_0	廣長舌相演妙音，　　求解脫者聞甘露，	009	廣長舌相 演 妙 音    求 解 脫 者 聞 甘 露  
ZH_T03_0187_009:0596c08_17	魔軍興害不驚懼，　　天人供養無喜慍。	009	魔 軍 興 害 不 驚 懼    天 人 供 養 無 喜 慍  
ZH_T03_0187_009:0596c09_0	摧壞魔怨不加力，　　但以慈心降伏之，	009	摧 壞 魔 怨 不 加 力    但 以 慈 心 降 伏 之  
ZH_T03_0187_009:0596c10_17	無染無著無諸過，　　身心安隱不傾動。	009	無 染 無 著 無 諸 過    身 心 安 隱 不 傾 動  
ZH_T03_0187_009:0596c11_0	今有無上天人師，　　一切眾生蒙善利，	009	今 有 無 上 天 人 師    一 切 眾 生 蒙 善 利  
ZH_T03_0187_009:0596c12_17	逮聞正法當信受，　　願速如尊成正覺。	009	逮 聞 正 法 當 信 受    願 速 如 尊 成 正 覺  
ZH_T03_0187_009:0596c13_5	』」佛告諸比丘：	009	  佛 告 諸 比 丘  
ZH_T03_0187_009:0596c15_4	「如來於菩提樹下，初成正覺現佛神通，遊戲自在不可勝載，若欲說者窮劫不盡。	009	 如 來 於 菩提樹下  初 成 正 覺 現 佛 神 通  遊 戲 自 在 不 可 勝 載  若 欲 說 者 窮 劫 不 盡  
ZH_T03_0187_009:0596c15_15	」爾時世尊，略說偈言：	009	 爾 時 世 尊  略 說 偈 言  
ZH_T03_0187_009:0596c16_0	「普變一切地，　　平正猶如掌，	009	 普 變 一 切 地    平 正 猶 如 掌  
ZH_T03_0187_009:0596c17_13	涌出妙蓮花，　　一一皆千葉。	009	涌 出 妙 蓮 花    一 一 皆 千 葉  
ZH_T03_0187_009:0596c18_0	無量諸天眾，　　各雨眾妙花，	009	無 量 諸 天 眾    各 雨 眾 妙 花  
ZH_T03_0187_009:0596c19_13	復於世尊前，　　合掌而瞻仰。	009	復 於 世 尊 前    合 掌 而 瞻 仰  
ZH_T03_0187_009:0596c20_0	世尊初成佛，　　作種種神通，	009	世 尊 初 成 佛    作 種 種 神 通  
ZH_T03_0187_009:0596c21_0	須彌諸山王，　　草木叢林等，	009	須 彌 諸 山 王    草 木 叢 林 等  
ZH_T03_0187_009:0596c22_0	一切皆稽首，　　頂禮菩提座，	009	一 切 皆 稽 首    頂 禮 菩 提 座  
ZH_T03_0187_009:0596c23_13	此是佛世尊，　　現神通遊戲。	009	此 是 佛 世 尊    現 神通遊戲  
ZH_T03_0187_009:0596c24_0	身放百千種，　　光明照十方，	009	身 放 百 千 種    光 明 照 十 方  
ZH_T03_0187_009:0596c25_13	逮三惡眾生，　　息苦獲安樂。	009	逮 三 惡 眾 生    息 苦 獲 安 樂  
ZH_T03_0187_009:0596c26_0	是時八難處，　　無有一眾生，	009	是 時 八 難 處    無 有 一 眾 生  
ZH_T03_0187_009:0596c27_13	懷貪瞋癡等，　　一切諸煩惱。	009	懷 貪 瞋 癡 等    一 切 諸 煩 惱  
ZH_T03_0187_009:0596c28_13	此是師子王，　　大神通遊戲。	009	此 是 師 子 王    大 神通遊戲  
ZH_T03_0187_009:0596c29_0	日月摩尼火，　　電等諸光明，	009	日 月 摩 尼 火    電 等 諸 光 明  
ZH_T03_0187_009:0597a01_13	由佛放光明，　　蔽之皆不現。	009	由 佛 放 光 明    蔽 之 皆 不 現  
ZH_T03_0187_009:0597a02_13	諸天人世間，　　無能見佛頂。	009	諸 天 人 世 間    無 能 見 佛 頂  
ZH_T03_0187_009:0597a03_0	坐於師子座，　　作遊戲神通，	009	坐 於 師 子 座    作 遊戲神通  
ZH_T03_0187_009:0597a04_13	佛以指按地，　　即時六種動。	009	佛 以 指 按 地    即 時 六 種 動  
ZH_T03_0187_009:0597a05_0	降伏魔軍眾，　　如制兜羅綿，	009	降 伏 魔 軍 眾    如 制 兜 羅 綿  
ZH_T03_0187_009:0597a06_13	魔王懷憂惱，　　以杖而畵地。	009	魔 王 懷 憂 惱    以 杖 而 畵 地  
ZH_T03_0187_009:0597a07_13	此是佛世尊，　　遊戲大神通。	009	此 是 佛 世 尊    遊 戲 大 神 通  
ZH_T03_0187_009:0597a08_100	」方廣大莊嚴經卷第九	009	 方 廣 大 莊 嚴 經 卷 第 九 
