[
  {
    "segmentnr":"ZH_T40_1817_001:0783a11_0",
    "original":"略明般若末後一頌讚述",
    "folio":1,
    "analyzed":"略 明 般 若 末 後 一 頌 讚 述 "
  },
  {
    "segmentnr":"ZH_T40_1817_001:0783a13_0",
    "original":"唐三藏法師義淨述",
    "folio":1,
    "analyzed":"唐 三藏法師 義 淨 述 "
  },
  {
    "segmentnr":"ZH_T40_1817_001:0783a14_0",
    "original":"義淨因譯無著菩薩《般若頌釋》訖，詳夫大士",
    "folio":1,
    "analyzed":"義 淨 因 譯 無 著 菩 薩  般 若 頌 釋  訖  詳 夫 大 士 "
  },
  {
    "segmentnr":"ZH_T40_1817_001:0783a16_10",
    "original":"判其九喻，可謂文致幽深、理義玄簡，自非地隣極喜，誰能發此明慧？",
    "folio":1,
    "analyzed":"判 其 九 喻  可 謂 文 致 幽 深  理 義 玄 簡  自 非 地 隣 極 喜  誰 能 發 此 明 慧  "
  },
  {
    "segmentnr":"ZH_T40_1817_001:0783a16_17",
    "original":"而西域相承云：",
    "folio":1,
    "analyzed":"而 西 域 相 承 云  "
  },
  {
    "segmentnr":"ZH_T40_1817_001:0783a19_14",
    "original":"無著菩薩昔於覩史多天慈氏尊處，親受此八十頌，開般若要門、順瑜伽宗理，明唯識之義，遂令教流印度，若金烏之焰赫扶桑；",
    "folio":1,
    "analyzed":"無 著 菩 薩 昔 於 覩史多天 慈 氏 尊 處  親 受 此 八 十 頌  開 般 若 要 門  順 瑜 伽 宗 理  明 唯 識 之 義  遂 令 教 流 印 度  若 金 烏 之 焰 赫 扶 桑  "
  },
  {
    "segmentnr":"ZH_T40_1817_001:0783a20_8",
    "original":"義闡神州，等玉兔之光浮雪嶺。",
    "folio":1,
    "analyzed":"義 闡 神 州  等 玉 兔 之 光 浮 雪 嶺  "
  },
  {
    "segmentnr":"ZH_T40_1817_001:0783a22_3",
    "original":"然而《能斷金剛》，西方乃有多釋，考其始也，此頌最先，即世親大士躬為其釋。",
    "folio":1,
    "analyzed":"然 而  能 斷 金 剛   西 方 乃 有 多 釋  考 其 始 也  此 頌 最 先  即 世 親 大 士 躬 為 其 釋  "
  },
  {
    "segmentnr":"ZH_T40_1817_001:0783a23_18",
    "original":"此雖神州譯訖，而義有闕如，故復親覈談筵，重詳其妙，雅符釋意，更譯本經。",
    "folio":1,
    "analyzed":"此 雖 神 州 譯 訖  而 義 有 闕 如  故 復 親 覈 談 筵  重 詳 其 妙  雅 符 釋 意  更 譯 本 經  "
  },
  {
    "segmentnr":"ZH_T40_1817_001:0783a25_14",
    "original":"世親菩薩復為般若七門義釋，而那爛陀寺盛傳其論，但為義府幽冲，尋者莫測。",
    "folio":1,
    "analyzed":"世 親 菩 薩 復 為 般 若 七 門 義 釋  而 那 爛 陀 寺 盛 傳 其 論  但 為 義 府 幽 冲  尋 者 莫 測  "
  },
  {
    "segmentnr":"ZH_T40_1817_001:0783a27_10",
    "original":"有師子月法師造此論釋，復有東印度多聞俗士其名月官，遍檢諸家亦為義釋。",
    "folio":1,
    "analyzed":"有 師 子 月 法 師 造 此 論 釋  復 有 東 印 度 多 聞 俗 士 其 名 月 官  遍 檢 諸 家 亦 為 義 釋  "
  },
  {
    "segmentnr":"ZH_T40_1817_001:0783a28_5",
    "original":"斯等莫不意符三性，不同中觀矣。",
    "folio":1,
    "analyzed":"斯 等 莫 不 意 符 三 性  不 同 中 觀 矣  "
  },
  {
    "segmentnr":"ZH_T40_1817_001:0783a29_1",
    "original":"更有別釋，而但順龍猛，不會瑜伽。",
    "folio":1,
    "analyzed":"更 有 別 釋  而 但 順 龍 猛  不 會 瑜 伽  "
  },
  {
    "segmentnr":"ZH_T40_1817_001:0783a29_15",
    "original":"瑜伽則真有俗無，以三性為本；",
    "folio":1,
    "analyzed":"瑜 伽 則 真 有 俗 無  以 三 性 為 本  "
  },
  {
    "segmentnr":"ZH_T40_1817_001:0783b01_9",
    "original":"中觀乃真無俗有，寔二諦為先。",
    "folio":1,
    "analyzed":"中 觀 乃 真 無 俗 有  寔 二 諦 為 先  "
  },
  {
    "segmentnr":"ZH_T40_1817_001:0783b02_17",
    "original":"般若大宗，含斯兩意，致使東夏則道分南北，西方乃義隔有空。",
    "folio":1,
    "analyzed":"般 若 大 宗  含 斯 兩 意  致 使 東 夏 則 道 分 南 北  西 方 乃 義 隔 有 空  "
  },
  {
    "segmentnr":"ZH_T40_1817_001:0783b03_19",
    "original":"既識介綱，理無和雜，各准　聖旨，誠難乖競。",
    "folio":1,
    "analyzed":"既 識 介 綱  理 無 和 雜  各 准  聖 旨  誠 難 乖 競  "
  },
  {
    "segmentnr":"ZH_T40_1817_001:0783b07_12",
    "original":"然而末後一頌云「一切有為法，如星瞖燈幻，露泡夢電雲，應作如是觀」者，而釋文既隱，恐尋者尚昧，輒因二九事喻，聊題十八之作，冀使朝覽遂閑，庶罔銷神之滯；",
    "folio":1,
    "analyzed":"然 而 末 後 一 頌 云  一 切 有 為 法  如 星 瞖 燈 幻  露 泡 夢 電 雲  應 作 如 是 觀  者  而 釋 文 既 隱  恐 尋 者 尚 昧  輒 因 二 九 事 喻  聊 題 十 八 之 作  冀 使 朝 覽 遂 閑  庶 罔 銷 神 之 滯  "
  },
  {
    "segmentnr":"ZH_T40_1817_001:0783b08_4",
    "original":"夜光親授，長無按劍之惑。",
    "folio":1,
    "analyzed":"夜 光 親 授  長 無 按 劍 之 惑  "
  },
  {
    "segmentnr":"ZH_T40_1817_001:0783b08_18",
    "original":"然而見等九事，即生死之區寰。",
    "folio":1,
    "analyzed":"然 而 見 等 九 事  即 生 死 之 區 寰  "
  },
  {
    "segmentnr":"ZH_T40_1817_001:0783b09_13",
    "original":"大士了如星等，是故處而不著。",
    "folio":1,
    "analyzed":"大 士 了 如 星 等  是 故 處 而 不 著  "
  },
  {
    "segmentnr":"ZH_T40_1817_001:0783b10_6",
    "original":"智不住生津，󰁨紅蓮之在瀲；",
    "folio":1,
    "analyzed":"智 不 住 生 津   紅 蓮 之 在 瀲  "
  },
  {
    "segmentnr":"ZH_T40_1817_001:0783b10_19",
    "original":"悲不居圓寂，若白玉之沈溺。",
    "folio":1,
    "analyzed":"悲 不 居 圓 寂  若 白 玉 之 沈 溺  "
  },
  {
    "segmentnr":"ZH_T40_1817_001:0783b11_13",
    "original":"因答無住涅槃，申其九喻云爾。",
    "folio":1,
    "analyzed":"因 答 無住涅槃  申 其 九 喻 云 爾  "
  },
  {
    "segmentnr":"ZH_T40_1817_001:0783b12_12",
    "original":"論見　觀見如星，長夜妄執。",
    "folio":1,
    "analyzed":"論 見  觀 見 如 星  長 夜 妄 執  "
  },
  {
    "segmentnr":"ZH_T40_1817_001:0783b13_0",
    "original":"見心長夜景，　　妄執久冥舒，",
    "folio":1,
    "analyzed":"見 心 長 夜 景    妄 執 久 冥 舒  "
  },
  {
    "segmentnr":"ZH_T40_1817_001:0783b14_13",
    "original":"三心纔已發，　　兩分盡皆除。",
    "folio":1,
    "analyzed":"三 心 纔 已 發    兩 分 盡 皆 除  "
  },
  {
    "segmentnr":"ZH_T40_1817_001:0783b15_12",
    "original":"喻星　以星喻見，夜有明無。",
    "folio":1,
    "analyzed":"喻 星  以 星 喻 見  夜 有 明 無  "
  },
  {
    "segmentnr":"ZH_T40_1817_001:0783b16_0",
    "original":"榆星通夜景，　　柳色徹明舒，",
    "folio":1,
    "analyzed":"榆 星 通 夜 景    柳 色 徹 明 舒  "
  },
  {
    "segmentnr":"ZH_T40_1817_001:0783b17_13",
    "original":"千條光若發，　　一旦盡皆除。",
    "folio":1,
    "analyzed":"千 條 光 若 發    一 旦 盡 皆 除  "
  },
  {
    "segmentnr":"ZH_T40_1817_001:0783b18_12",
    "original":"論境　道境如瞖，妄覩空花。",
    "folio":1,
    "analyzed":"論 境  道 境 如 瞖  妄 覩 空 花  "
  },
  {
    "segmentnr":"ZH_T40_1817_001:0783b19_0",
    "original":"境色無非障，　　妄有見塵瑕，",
    "folio":1,
    "analyzed":"境 色 無 非 障    妄 有 見 塵 瑕  "
  },
  {
    "segmentnr":"ZH_T40_1817_001:0783b20_13",
    "original":"但由真智力，　　不復覩狂花。",
    "folio":1,
    "analyzed":"但 由 真 智 力    不 復 覩 狂 花  "
  },
  {
    "segmentnr":"ZH_T40_1817_001:0783b21_12",
    "original":"喻瞖　以瞖喻境，元無妄執。",
    "folio":1,
    "analyzed":"喻 瞖  以 瞖 喻 境  元 無 妄 執  "
  },
  {
    "segmentnr":"ZH_T40_1817_001:0783b22_0",
    "original":"太虛本無障，　　淨境性亡瑕，",
    "folio":1,
    "analyzed":"太 虛 本 無 障    淨 境 性 亡 瑕  "
  },
  {
    "segmentnr":"ZH_T40_1817_001:0783b23_13",
    "original":"但由瞖眼力，　　遂使見空花。",
    "folio":1,
    "analyzed":"但 由 瞖 眼 力    遂 使 見 空 花  "
  },
  {
    "segmentnr":"ZH_T40_1817_001:0783b24_12",
    "original":"論識　言識如燈，生生不絕。",
    "folio":1,
    "analyzed":"論 識  言 識 如 燈  生 生 不 絕  "
  },
  {
    "segmentnr":"ZH_T40_1817_001:0783b25_0",
    "original":"見起起不已，　　妄生生未極，",
    "folio":1,
    "analyzed":"見 起 起 不 已    妄 生 生 未 極  "
  },
  {
    "segmentnr":"ZH_T40_1817_001:0783b26_13",
    "original":"留滯死宮中，　　良由依識力。",
    "folio":1,
    "analyzed":"留 滯 死 宮 中    良 由 依 識 力  "
  },
  {
    "segmentnr":"ZH_T40_1817_001:0783b27_12",
    "original":"喻燈　以燈喻識，焰焰無窮。",
    "folio":1,
    "analyzed":"喻 燈  以 燈 喻 識  焰 焰 無 窮  "
  },
  {
    "segmentnr":"ZH_T40_1817_001:0783b28_0",
    "original":"發焰焰不已，　　舒光光未極，",
    "folio":1,
    "analyzed":"發 焰 焰 不 已    舒 光 光 未 極  "
  },
  {
    "segmentnr":"ZH_T40_1817_001:0783b29_13",
    "original":"照灼炳宵中，　　良為膏油力。",
    "folio":1,
    "analyzed":"照 灼 炳 宵 中    良 為 膏 油 力  "
  },
  {
    "segmentnr":"ZH_T40_1817_001:0783c01_14",
    "original":"論界　說界如幻藉，業生而會盡。",
    "folio":1,
    "analyzed":"論 界  說 界 如 幻 藉  業 生 而 會 盡  "
  },
  {
    "segmentnr":"ZH_T40_1817_001:0783c02_0",
    "original":"業功莊處巧，　　由惑生眾相，",
    "folio":1,
    "analyzed":"業 功 莊 處 巧    由 惑 生 眾 相  "
  },
  {
    "segmentnr":"ZH_T40_1817_001:0783c03_13",
    "original":"所執定非真，　　界體全虛妄。",
    "folio":1,
    "analyzed":"所 執 定 非 真    界 體 全 虛 妄  "
  },
  {
    "segmentnr":"ZH_T40_1817_001:0783c04_14",
    "original":"喻幻　以幻喻界假，匠起而終無。",
    "folio":1,
    "analyzed":"喻 幻  以 幻 喻 界 假  匠 起 而 終 無  "
  },
  {
    "segmentnr":"ZH_T40_1817_001:0783c05_0",
    "original":"幻師方便巧，　　假作眾形相，",
    "folio":1,
    "analyzed":"幻 師 方 便 巧    假 作 眾 形 相  "
  },
  {
    "segmentnr":"ZH_T40_1817_001:0783c06_13",
    "original":"鞠體固非真，　　所見皆虛妄。",
    "folio":1,
    "analyzed":"鞠 體 固 非 真    所 見 皆 虛 妄  "
  },
  {
    "segmentnr":"ZH_T40_1817_001:0783c07_12",
    "original":"論身　序身如露，體不久停。",
    "folio":1,
    "analyzed":"論 身  序 身 如 露  體 不 久 停  "
  },
  {
    "segmentnr":"ZH_T40_1817_001:0783c08_0",
    "original":"投軀生巘際，　　寄命死河中，",
    "folio":1,
    "analyzed":"投 軀 生 巘 際    寄 命 死 河 中  "
  },
  {
    "segmentnr":"ZH_T40_1817_001:0783c09_13",
    "original":"鎮處飄颻夜，　　還如橐籥風。",
    "folio":1,
    "analyzed":"鎮 處 飄 颻 夜    還 如 橐 籥 風  "
  },
  {
    "segmentnr":"ZH_T40_1817_001:0783c10_12",
    "original":"喻露　以露喻身，逢風必落。",
    "folio":1,
    "analyzed":"喻 露  以 露 喻 身  逢 風 必 落  "
  },
  {
    "segmentnr":"ZH_T40_1817_001:0783c11_0",
    "original":"圓珠停草際，　　渧淚處華中，",
    "folio":1,
    "analyzed":"圓 珠 停 草 際    渧 淚 處 華 中  "
  },
  {
    "segmentnr":"ZH_T40_1817_001:0783c12_13",
    "original":"悽悽動林夜，　　索索盡隨風。",
    "folio":1,
    "analyzed":"悽 悽 動 林 夜    索 索 盡 隨 風  "
  },
  {
    "segmentnr":"ZH_T40_1817_001:0783c13_13",
    "original":"論受用　陳用如泡，待根境識。",
    "folio":1,
    "analyzed":"論 受 用  陳 用 如 泡  待 根 境 識  "
  },
  {
    "segmentnr":"ZH_T40_1817_001:0783c14_0",
    "original":"寰中根色積，　　託此復心行，",
    "folio":1,
    "analyzed":"寰 中 根 色 積    託 此 復 心 行  "
  },
  {
    "segmentnr":"ZH_T40_1817_001:0783c15_13",
    "original":"寔由三觸合，　　遂令三受生。",
    "folio":1,
    "analyzed":"寔 由 三 觸 合    遂 令 三 受 生  "
  },
  {
    "segmentnr":"ZH_T40_1817_001:0783c16_12",
    "original":"喻泡　以泡喻用，假渧水風。",
    "folio":1,
    "analyzed":"喻 泡  以 泡 喻 用  假 渧 水 風  "
  },
  {
    "segmentnr":"ZH_T40_1817_001:0783c17_0",
    "original":"池中平水積，　　渧墜有風行，",
    "folio":1,
    "analyzed":"池 中 平 水 積    渧 墜 有 風 行  "
  },
  {
    "segmentnr":"ZH_T40_1817_001:0783c18_13",
    "original":"但由三事合，　　乘使萬泡生。",
    "folio":1,
    "analyzed":"但 由 三 事 合    乘 使 萬 泡 生  "
  },
  {
    "segmentnr":"ZH_T40_1817_001:0783c19_12",
    "original":"論過　述過如夢，由思而起。",
    "folio":1,
    "analyzed":"論 過  述 過 如 夢  由 思 而 起  "
  },
  {
    "segmentnr":"ZH_T40_1817_001:0783c20_0",
    "original":"過去雖無境，　　尋思意尚通，",
    "folio":1,
    "analyzed":"過 去 雖 無 境    尋 思 意 尚 通  "
  },
  {
    "segmentnr":"ZH_T40_1817_001:0783c21_13",
    "original":"遂令方寸內，　　還見九城容。",
    "folio":1,
    "analyzed":"遂 令 方 寸 內    還 見 九 城 容  "
  },
  {
    "segmentnr":"ZH_T40_1817_001:0783c22_12",
    "original":"喻夢　以夢喻過，因憶乃生。",
    "folio":1,
    "analyzed":"喻 夢  以 夢 喻 過  因 憶 乃 生  "
  },
  {
    "segmentnr":"ZH_T40_1817_001:0783c23_0",
    "original":"處晝多緣境，　　良宵記念通，",
    "folio":1,
    "analyzed":"處 晝 多 緣 境    良 宵 記 念 通  "
  },
  {
    "segmentnr":"ZH_T40_1817_001:0783c24_13",
    "original":"遂令於睡內，　　重憶本時容。",
    "folio":1,
    "analyzed":"遂 令 於 睡 內    重 憶 本 時 容  "
  },
  {
    "segmentnr":"ZH_T40_1817_001:0783c25_12",
    "original":"論現　談現如電，暫時而有。",
    "folio":1,
    "analyzed":"論 現  談 現 如 電  暫 時 而 有  "
  },
  {
    "segmentnr":"ZH_T40_1817_001:0783c26_0",
    "original":"萬像如電野，　　四相等流光，",
    "folio":1,
    "analyzed":"萬 像 如 電 野    四 相 等 流 光  "
  },
  {
    "segmentnr":"ZH_T40_1817_001:0783c27_13",
    "original":"詎知唯一念，　　妄計有三常。",
    "folio":1,
    "analyzed":"詎 知 唯 一 念    妄 計 有 三 常  "
  },
  {
    "segmentnr":"ZH_T40_1817_001:0783c28_12",
    "original":"喻電　以電喻現，𭝶忽便亡。",
    "folio":1,
    "analyzed":"喻 電  以 電 喻 現  𭝶 忽 便 亡  "
  },
  {
    "segmentnr":"ZH_T40_1817_001:0783c29_0",
    "original":"震雷鳴四野，　　擊電動千光，",
    "folio":1,
    "analyzed":"震 雷 鳴 四 野    擊 電 動 千 光  "
  },
  {
    "segmentnr":"ZH_T40_1817_001:0784a01_13",
    "original":"剎那存有念，　　即體自無常。",
    "folio":1,
    "analyzed":"剎 那 存 有 念    即 體 自 無 常  "
  },
  {
    "segmentnr":"ZH_T40_1817_001:0784a02_14",
    "original":"論未　論未如雲本，識能持其種。",
    "folio":1,
    "analyzed":"論 未  論 未 如 雲 本  識 能 持 其 種  "
  },
  {
    "segmentnr":"ZH_T40_1817_001:0784a03_0",
    "original":"藏識無初結，　　波情浪後飛，",
    "folio":1,
    "analyzed":"藏 識 無 初 結    波 情 浪 後 飛  "
  },
  {
    "segmentnr":"ZH_T40_1817_001:0784a04_13",
    "original":"良由有貪愛，　　帶種定何疑。",
    "folio":1,
    "analyzed":"良 由 有 貪 愛    帶 種 定 何 疑  "
  },
  {
    "segmentnr":"ZH_T40_1817_001:0784a05_14",
    "original":"喻雲　以雲喻未自，體必含於潤。",
    "folio":1,
    "analyzed":"喻 雲  以 雲 喻 未 自  體 必 含 於 潤  "
  },
  {
    "segmentnr":"ZH_T40_1817_001:0784a06_0",
    "original":"靉靆屯雲結，　　煥爛景風飛，",
    "folio":1,
    "analyzed":"靉 靆 屯 雲 結    煥 爛 景 風 飛  "
  },
  {
    "segmentnr":"ZH_T40_1817_001:0784a07_13",
    "original":"光華如可愛，　　含潤理無疑。",
    "folio":1,
    "analyzed":"光 華 如 可 愛    含 潤 理 無 疑  "
  },
  {
    "segmentnr":"ZH_T40_1817_001:0784a08_17",
    "original":"更以一句收事收喻，撮其要義而為一述。",
    "folio":1,
    "analyzed":"更 以 一 句 收 事 收 喻  撮 其 要 義 而 為 一 述  "
  },
  {
    "segmentnr":"ZH_T40_1817_001:0784a09_0",
    "original":"見心智滅如星殄，　　惑境真亡若瞖除，",
    "folio":1,
    "analyzed":"見 心 智 滅 如 星 殄    惑 境 真 亡 若 瞖 除  "
  },
  {
    "segmentnr":"ZH_T40_1817_001:0784a10_0",
    "original":"想起由識如燈焰，　　界有藉思同幻車，",
    "folio":1,
    "analyzed":"想 起 由 識 如 燈 焰    界 有 藉 思 同 幻 車  "
  },
  {
    "segmentnr":"ZH_T40_1817_001:0784a11_0",
    "original":"一身暫顯同朝露，　　三受忽現等泡虛，",
    "folio":1,
    "analyzed":"一 身 暫 顯 同 朝 露    三 受 忽 現 等 泡 虛  "
  },
  {
    "segmentnr":"ZH_T40_1817_001:0784a12_0",
    "original":"憶念過時空夢發，　　計執現存奔電舒，",
    "folio":1,
    "analyzed":"憶 念 過 時 空 夢 發    計 執 現 存 奔 電 舒  "
  },
  {
    "segmentnr":"ZH_T40_1817_001:0784a13_17",
    "original":"既知雨潤雲中住，　　未種常依識藏居。",
    "folio":1,
    "analyzed":"既 知 雨 潤 雲 中 住    未 種 常 依 識 藏 居  "
  },
  {
    "segmentnr":"ZH_T40_1817_001:0784a15_5",
    "original":"次下別據三性、三身、真俗、般若，以明觀行九喻解九事云：",
    "folio":1,
    "analyzed":"次 下 別 據 三 性  三 身  真 俗  般 若  以 明 觀 行 九 喻 解 九 事 云  "
  },
  {
    "segmentnr":"ZH_T40_1817_001:0784a16_0",
    "original":"熟觀生界咸如此，　　智者應可務真常，",
    "folio":1,
    "analyzed":"熟 觀 生 界 咸 如 此    智 者 應 可 務 真 常  "
  },
  {
    "segmentnr":"ZH_T40_1817_001:0784a17_13",
    "original":"真常實不玄，　　圓成在目前。",
    "folio":1,
    "analyzed":"真 常 實 不 玄    圓 成 在 目 前  "
  },
  {
    "segmentnr":"ZH_T40_1817_001:0784a18_0",
    "original":"覺二體空蛇索盡，　　了一非無鏡月懸，",
    "folio":1,
    "analyzed":"覺 二 體 空 蛇 索 盡    了 一 非 無 鏡 月 懸  "
  },
  {
    "segmentnr":"ZH_T40_1817_001:0784a19_17",
    "original":"鏡月懸時實無慮，　　但作他緣生福處。",
    "folio":1,
    "analyzed":"鏡 月 懸 時 實 無 慮    但 作 他 緣 生 福 處  "
  },
  {
    "segmentnr":"ZH_T40_1817_001:0784a20_0",
    "original":"唯識初心乍有依，　　真如後念還無據，",
    "folio":1,
    "analyzed":"唯 識 初 心 乍 有 依    真 如 後 念 還 無 據  "
  },
  {
    "segmentnr":"ZH_T40_1817_001:0784a21_13",
    "original":"無據即般若，　　勝俗亡真假。",
    "folio":1,
    "analyzed":"無 據 即 般 若    勝 俗 亡 真 假  "
  },
  {
    "segmentnr":"ZH_T40_1817_001:0784a22_17",
    "original":"福津如筏捐不捐，　　悲智隨生捨不捨。",
    "folio":1,
    "analyzed":"福 津 如 筏 捐 不 捐    悲 智 隨 生 捨 不 捨  "
  },
  {
    "segmentnr":"ZH_T40_1817_001:0784a23_100",
    "original":"略明般若末後一頌讚述",
    "folio":1,
    "analyzed":"略 明 般 若 末 後 一 頌 讚 述 "
  }
]