[
  {
    "segmentnr":"ZH_T14_0500_001:0769a16_0",
    "original":"羅云忍辱經",
    "folio":1,
    "analyzed":"羅 云 忍 辱 經 "
  },
  {
    "segmentnr":"ZH_T14_0500_001:0769a19_0",
    "original":"西晉沙門法炬譯",
    "folio":1,
    "analyzed":"西 晉 沙 門 法 炬 譯 "
  },
  {
    "segmentnr":"ZH_T14_0500_001:0769a20_0",
    "original":"阿難曰：「吾從佛聞如是。」一時，佛在舍衛國祇",
    "folio":1,
    "analyzed":"阿 難 曰   吾 從 佛 聞 如 是   一 時  佛 在 舍 衛 國 祇 "
  },
  {
    "segmentnr":"ZH_T14_0500_001:0769a22_14",
    "original":"樹給孤獨園，時鶖露子與羅云俱以平旦著衣法服、執持應器，入城求食。",
    "folio":1,
    "analyzed":"樹 給 孤 獨 園  時 鶖 露 子 與 羅 云 俱 以 平 旦 著 衣 法 服  執 持 應 器  入 城 求 食  "
  },
  {
    "segmentnr":"ZH_T14_0500_001:0769a23_10",
    "original":"時有輕薄者，逢見兩賢，意念曰：",
    "folio":1,
    "analyzed":"時 有 輕 薄 者  逢 見 兩 賢  意 念 曰  "
  },
  {
    "segmentnr":"ZH_T14_0500_001:0769a24_5",
    "original":"「瞿曇沙門第一弟子與羅云分衛。",
    "folio":1,
    "analyzed":" 瞿 曇 沙 門 第 一 弟 子 與 羅 云 分 衛  "
  },
  {
    "segmentnr":"ZH_T14_0500_001:0769a25_9",
    "original":"」即興毒意，取地沙土，著鶖露子鉢中、擊羅云首。",
    "folio":1,
    "analyzed":" 即 興 毒 意  取 地 沙 土  著 鶖 露 子 鉢 中  擊 羅 云 首  "
  },
  {
    "segmentnr":"ZH_T14_0500_001:0769a26_2",
    "original":"師見羅云血流污面，師曰：",
    "folio":1,
    "analyzed":"師 見 羅 云 血 流 污 面  師 曰  "
  },
  {
    "segmentnr":"ZH_T14_0500_001:0769a27_2",
    "original":"「為佛弟子，慎無含毒，當以慈心愍傷眾生。",
    "folio":1,
    "analyzed":" 為 佛 弟 子  慎 無 含 毒  當 以 慈 心 愍 傷 眾 生  "
  },
  {
    "segmentnr":"ZH_T14_0500_001:0769a27_7",
    "original":"世尊常云：",
    "folio":1,
    "analyzed":"世 尊 常 云  "
  },
  {
    "segmentnr":"ZH_T14_0500_001:0769a27_18",
    "original":"『忍者最快，唯慧者能。",
    "folio":1,
    "analyzed":" 忍 者 最 快  唯 慧 者 能  "
  },
  {
    "segmentnr":"ZH_T14_0500_001:0769a28_17",
    "original":"』吾聞佛戒，終身不犯，吾自攝心，以忍為寶。",
    "folio":1,
    "analyzed":" 吾 聞 佛 戒  終 身 不 犯  吾 自 攝 心  以 忍 為 寶  "
  },
  {
    "segmentnr":"ZH_T14_0500_001:0769b01_8",
    "original":"恣心履惡，猶自投火，貢高自見，愚者謂健，不計殃禍，當還害己；",
    "folio":1,
    "analyzed":"恣 心 履 惡  猶 自 投 火  貢 高 自 見  愚 者 謂 健  不 計 殃 禍  當 還 害 己  "
  },
  {
    "segmentnr":"ZH_T14_0500_001:0769b02_16",
    "original":"恣心之禍重於須彌，畢已年壽以當惡罪，十六分中未減其一。",
    "folio":1,
    "analyzed":"恣 心 之 禍 重 於 須 彌  畢 已 年 壽 以 當 惡 罪  十 六 分 中 未 減 其 一  "
  },
  {
    "segmentnr":"ZH_T14_0500_001:0769b04_13",
    "original":"愚人作行惡向清淨持戒沙門，猶若逆風把炬火行，狂愚不捨，必自燒身；",
    "folio":1,
    "analyzed":"愚 人 作 行 惡 向 清 淨 持 戒 沙 門  猶 若 逆 風 把 炬 火 行  狂 愚 不 捨  必 自 燒 身  "
  },
  {
    "segmentnr":"ZH_T14_0500_001:0769b05_3",
    "original":"弊人懷毒，自以為慧。",
    "folio":1,
    "analyzed":"弊 人 懷 毒  自 以 為 慧  "
  },
  {
    "segmentnr":"ZH_T14_0500_001:0769b06_13",
    "original":"如比丘怙沙門四道，為佛弟子，常當伏心，惡生即滅，勇中之上。",
    "folio":1,
    "analyzed":"如 比 丘 怙 沙 門 四 道  為 佛 弟 子  常 當 伏 心  惡 生 即 滅  勇 中 之 上  "
  },
  {
    "segmentnr":"ZH_T14_0500_001:0769b07_13",
    "original":"天神帝王，雖謂多力，不如忍惡，其力無上。",
    "folio":1,
    "analyzed":"天 神 帝 王  雖 謂 多 力  不 如 忍 惡  其 力 無 上  "
  },
  {
    "segmentnr":"ZH_T14_0500_001:0769b08_12",
    "original":"」羅云見血流下交面，臨水澡血而自說曰：",
    "folio":1,
    "analyzed":" 羅 云 見 血 流 下 交 面  臨 水 澡 血 而 自 說 曰  "
  },
  {
    "segmentnr":"ZH_T14_0500_001:0769b09_3",
    "original":"「我痛斯須，奈彼長苦！",
    "folio":1,
    "analyzed":" 我 痛 斯 須  奈 彼 長 苦  "
  },
  {
    "segmentnr":"ZH_T14_0500_001:0769b09_13",
    "original":"斯人惡也，斯地亦惡。",
    "folio":1,
    "analyzed":"斯 人 惡 也  斯 地 亦 惡  "
  },
  {
    "segmentnr":"ZH_T14_0500_001:0769b10_3",
    "original":"余無慍心，悲奈彼何？",
    "folio":1,
    "analyzed":"余 無 慍 心  悲 奈 彼 何  "
  },
  {
    "segmentnr":"ZH_T14_0500_001:0769b10_13",
    "original":"佛是吾尊，教吾大慈。",
    "folio":1,
    "analyzed":"佛 是 吾 尊  教 吾 大 慈  "
  },
  {
    "segmentnr":"ZH_T14_0500_001:0769b11_13",
    "original":"狂悖之人，志趣凶虐，沙門默忍，以成高德。",
    "folio":1,
    "analyzed":"狂 悖 之 人  志 趣 凶 虐  沙 門 默 忍  以 成 高 德  "
  },
  {
    "segmentnr":"ZH_T14_0500_001:0769b12_3",
    "original":"凶者狼殘，愚人敬焉；",
    "folio":1,
    "analyzed":"凶 者 狼 殘  愚 人 敬 焉  "
  },
  {
    "segmentnr":"ZH_T14_0500_001:0769b12_13",
    "original":"沙門守忍，狂愚是輕。",
    "folio":1,
    "analyzed":"沙 門 守 忍  狂 愚 是 輕  "
  },
  {
    "segmentnr":"ZH_T14_0500_001:0769b13_4",
    "original":"斯人惡也，我焉能惡歟？",
    "folio":1,
    "analyzed":"斯 人 惡 也  我 焉 能 惡 歟  "
  },
  {
    "segmentnr":"ZH_T14_0500_001:0769b13_14",
    "original":"輪轉無際，豈一向乎？",
    "folio":1,
    "analyzed":"輪 轉 無 際  豈 一 向 乎  "
  },
  {
    "segmentnr":"ZH_T14_0500_001:0769b15_19",
    "original":"吾欲以佛至真之經喻誨愚惑，猶以利劍割彼臭屍，屍不知痛，非劍之不利，乃死屍之無知。",
    "folio":1,
    "analyzed":"吾 欲 以 佛 至 真 之 經 喻 誨 愚 惑  猶 以 利 劍 割 彼 臭 屍  屍 不 知 痛  非 劍 之 不 利  乃 死 屍 之 無 知  "
  },
  {
    "segmentnr":"ZH_T14_0500_001:0769b17_11",
    "original":"以天甘露食彼溷猪，猪捨之走，非甘露之不美，乃臭蟲之所不珍矣。",
    "folio":1,
    "analyzed":"以 天甘露食 彼 溷 猪  猪 捨 之 走  非 甘 露 之 不 美  乃 臭 蟲 之 所 不 珍 矣  "
  },
  {
    "segmentnr":"ZH_T14_0500_001:0769b18_7",
    "original":"以佛真言，訓世凶愚，不亦然乎。",
    "folio":1,
    "analyzed":"以 佛 真 言  訓 世 凶 愚  不 亦 然 乎  "
  },
  {
    "segmentnr":"ZH_T14_0500_001:0769b18_13",
    "original":"」師徒俱還。",
    "folio":1,
    "analyzed":" 師 徒 俱 還  "
  },
  {
    "segmentnr":"ZH_T14_0500_001:0769b19_13",
    "original":"飯竟澡鉢，洗手漱口，俱到佛所，稽首佛足。",
    "folio":1,
    "analyzed":"飯 竟 澡 鉢  洗 手 漱 口  俱 到 佛 所  稽 首 佛 足  "
  },
  {
    "segmentnr":"ZH_T14_0500_001:0769b20_8",
    "original":"鶖露子退坐，具以本末向佛陳之。",
    "folio":1,
    "analyzed":"鶖 露 子 退 坐  具 以 本 末 向 佛 陳 之  "
  },
  {
    "segmentnr":"ZH_T14_0500_001:0769b20_13",
    "original":"世尊告曰：",
    "folio":1,
    "analyzed":"世 尊 告 曰  "
  },
  {
    "segmentnr":"ZH_T14_0500_001:0769b21_6",
    "original":"「夫惡心之興，興己之衰。",
    "folio":1,
    "analyzed":" 夫 惡 心 之 興  興 己 之 衰  "
  },
  {
    "segmentnr":"ZH_T14_0500_001:0769b22_6",
    "original":"輕薄者命終至于夜半，當入無擇地獄之中。",
    "folio":1,
    "analyzed":"輕 薄 者 命 終 至 于 夜 半  當 入 無 擇 地 獄 之 中  "
  },
  {
    "segmentnr":"ZH_T14_0500_001:0769b23_7",
    "original":"獄鬼加痛，毒無不至，八萬四千歲，其壽乃終。",
    "folio":1,
    "analyzed":"獄 鬼 加 痛  毒 無 不 至  八萬四千 歲  其 壽 乃 終  "
  },
  {
    "segmentnr":"ZH_T14_0500_001:0769b24_4",
    "original":"魂神更受含毒蟒身，毒重還害其身。",
    "folio":1,
    "analyzed":"魂 神 更 受 含 毒 蟒 身  毒 重 還 害 其 身  "
  },
  {
    "segmentnr":"ZH_T14_0500_001:0769b25_6",
    "original":"終而復始，續受蝮形，常食沙土，萬歲乃畢。",
    "folio":1,
    "analyzed":"終 而 復 始  續 受 蝮 形  常 食 沙 土  萬 歲 乃 畢  "
  },
  {
    "segmentnr":"ZH_T14_0500_001:0769b26_1",
    "original":"以瞋恚意向持戒人，故受毒身；",
    "folio":1,
    "analyzed":"以 瞋 恚 意 向 持 戒 人  故 受 毒 身  "
  },
  {
    "segmentnr":"ZH_T14_0500_001:0769b26_17",
    "original":"以沙土投鉢中，故世世食沙土而死。",
    "folio":1,
    "analyzed":"以 沙 土 投 鉢 中  故 世 世 食 沙 土 而 死  "
  },
  {
    "segmentnr":"ZH_T14_0500_001:0769b27_8",
    "original":"罪畢乃出，得生為人。",
    "folio":1,
    "analyzed":"罪 畢 乃 出  得 生 為 人  "
  },
  {
    "segmentnr":"ZH_T14_0500_001:0769b28_13",
    "original":"母懷之時，常有重病，家中日耗，生兒頑鈍，都無手足。",
    "folio":1,
    "analyzed":"母 懷 之 時  常 有 重 病  家 中 日 耗  生 兒 頑 鈍  都 無 手 足  "
  },
  {
    "segmentnr":"ZH_T14_0500_001:0769b29_5",
    "original":"其親驚怪，宗家皆然，曰：",
    "folio":1,
    "analyzed":"其 親 驚 怪  宗 家 皆 然  曰  "
  },
  {
    "segmentnr":"ZH_T14_0500_001:0769b29_10",
    "original":"『斯何妖？",
    "folio":1,
    "analyzed":" 斯 何 妖  "
  },
  {
    "segmentnr":"ZH_T14_0500_001:0769b29_15",
    "original":"來為不祥。",
    "folio":1,
    "analyzed":"來 為 不 祥  "
  },
  {
    "segmentnr":"ZH_T14_0500_001:0769c01_4",
    "original":"』即取捐之，著于四衢。",
    "folio":1,
    "analyzed":" 即 取 捐 之  著 于 四 衢  "
  },
  {
    "segmentnr":"ZH_T14_0500_001:0769c03_2",
    "original":"路人往來無不愕然，或以瓦石擲，或以刀杖，皆擊其頭，蹈腦窮苦，旬月乃死。",
    "folio":1,
    "analyzed":"路 人 往 來 無 不 愕 然  或 以 瓦 石 擲  或 以 刀 杖  皆 擊 其 頭  蹈 腦 窮 苦  旬 月 乃 死  "
  },
  {
    "segmentnr":"ZH_T14_0500_001:0769c04_12",
    "original":"死後魂神即復更生，輒無手足，頑鈍如前，經五百世，重罪乃畢。",
    "folio":1,
    "analyzed":"死 後 魂 神 即 復 更 生  輒 無 手 足  頑 鈍 如 前  經 五 百 世  重 罪 乃 畢  "
  },
  {
    "segmentnr":"ZH_T14_0500_001:0769c05_4",
    "original":"後乃為人，常有頭痛之患。",
    "folio":1,
    "analyzed":"後 乃 為 人  常 有 頭 痛 之 患  "
  },
  {
    "segmentnr":"ZH_T14_0500_001:0769c05_10",
    "original":"」世尊重曰：",
    "folio":1,
    "analyzed":" 世 尊 重 曰  "
  },
  {
    "segmentnr":"ZH_T14_0500_001:0769c05_15",
    "original":"「鶖露子！",
    "folio":1,
    "analyzed":" 鶖 露 子  "
  },
  {
    "segmentnr":"ZH_T14_0500_001:0769c07_13",
    "original":"夫人處世不惟忍者，所生之處，不值佛世、違法遠僧，常在三塗，終而復始，輒有劫數。",
    "folio":1,
    "analyzed":"夫 人 處 世 不 惟 忍 者  所 生 之 處  不 值 佛 世  違 法 遠 僧  常 在 三 塗  終 而 復 始  輒 有 劫 數  "
  },
  {
    "segmentnr":"ZH_T14_0500_001:0769c12_3",
    "original":"若蒙餘福得出為人，稟操常愚、𣧑虐自隨，乃心嫉聖、謗毀至尊，為人醜陋，眾所惡憎，生輒貧窮，仕不得官，願與意違，天神聖賢所不祐助，夜常惡夢，妖怪首尾，飛禍縱橫，所處不寧，心常恐怖。",
    "folio":1,
    "analyzed":"若 蒙 餘 福 得 出 為 人  稟 操 常 愚  𣧑 虐 自 隨  乃 心 嫉 聖  謗 毀 至 尊  為 人 醜 陋  眾 所 惡 憎  生 輒 貧 窮  仕 不 得 官  願 與 意 違  天 神 聖 賢 所 不 祐 助  夜 常 惡 夢  妖 怪 首 尾  飛 禍 縱 橫  所 處 不 寧  心 常 恐 怖  "
  },
  {
    "segmentnr":"ZH_T14_0500_001:0769c13_1",
    "original":"斯之所由，由不忍伏惡心，故使然耳。",
    "folio":1,
    "analyzed":"斯 之 所 由  由 不 忍 伏 惡 心  故 使 然 耳  "
  },
  {
    "segmentnr":"ZH_T14_0500_001:0769c15_10",
    "original":"忍惡行者，所生常安，眾禍消滅，願輒如志，顏貌煒曄，身強少病，財榮尊貴，皆由忍辱、慈惠濟眾之所致也。",
    "folio":1,
    "analyzed":"忍 惡 行 者  所 生 常 安  眾 禍 消 滅  願 輒 如 志  顏 貌 煒 曄  身 強 少 病  財 榮 尊 貴  皆 由 忍 辱  慈 惠 濟 眾 之 所 致 也  "
  },
  {
    "segmentnr":"ZH_T14_0500_001:0769c16_11",
    "original":"忍之為福，身安親寧，宗家和興，未嘗不歡。",
    "folio":1,
    "analyzed":"忍 之 為 福  身 安 親 寧  宗 家 和 興  未 嘗 不 歡  "
  },
  {
    "segmentnr":"ZH_T14_0500_001:0769c17_2",
    "original":"智者深見，迮伏其心。",
    "folio":1,
    "analyzed":"智 者 深 見  迮 伏 其 心  "
  },
  {
    "segmentnr":"ZH_T14_0500_001:0769c18_18",
    "original":"心者誤人，破家危身，王法所戮，地獄燒煮，或為餓鬼，亦為畜生，皆心之過也。",
    "folio":1,
    "analyzed":"心 者 誤 人  破 家 危 身  王 法 所 戮  地 獄 燒 煮  或 為 餓 鬼  亦 為 畜 生  皆 心 之 過 也  "
  },
  {
    "segmentnr":"ZH_T14_0500_001:0769c19_3",
    "original":"」世尊又曰：",
    "folio":1,
    "analyzed":" 世 尊 又 曰  "
  },
  {
    "segmentnr":"ZH_T14_0500_001:0769c19_18",
    "original":"「寧以利劍貫腹截肌，自投火中；",
    "folio":1,
    "analyzed":" 寧 以 利 劍 貫 腹 截 肌  自 投 火 中  "
  },
  {
    "segmentnr":"ZH_T14_0500_001:0769c20_3",
    "original":"慎無履惡。",
    "folio":1,
    "analyzed":"慎 無 履 惡  "
  },
  {
    "segmentnr":"ZH_T14_0500_001:0769c21_3",
    "original":"寧戴須彌，迮毀其命，投于巨海，魚鱉所吞；",
    "folio":1,
    "analyzed":"寧 戴 須 彌  迮 毀 其 命  投 于 巨 海  魚 鱉 所 吞  "
  },
  {
    "segmentnr":"ZH_T14_0500_001:0769c21_9",
    "original":"慎無為惡矣。",
    "folio":1,
    "analyzed":"慎 無 為 惡 矣  "
  },
  {
    "segmentnr":"ZH_T14_0500_001:0769c21_19",
    "original":"不知其義，慎無妄言。",
    "folio":1,
    "analyzed":"不 知 其 義  慎 無 妄 言  "
  },
  {
    "segmentnr":"ZH_T14_0500_001:0769c22_19",
    "original":"佛之明法，與俗相背，俗之所珍，道之所賤。",
    "folio":1,
    "analyzed":"佛 之 明 法  與 俗 相 背  俗 之 所 珍  道 之 所 賤  "
  },
  {
    "segmentnr":"ZH_T14_0500_001:0769c23_19",
    "original":"清濁異流，明愚異趣，忠侫相讐，邪常嫉正。",
    "folio":1,
    "analyzed":"清 濁 異 流  明 愚 異 趣  忠 侫 相 讐  邪 常 嫉 正  "
  },
  {
    "segmentnr":"ZH_T14_0500_001:0770a01_14",
    "original":"故嗜欲之人，不好我無慾之行也。",
    "folio":1,
    "analyzed":"故 嗜 欲 之 人  不 好 我 無 慾 之 行 也  "
  },
  {
    "segmentnr":"ZH_T14_0500_001:0770a02_6",
    "original":"寧吞然炭，無謗三尊。",
    "folio":1,
    "analyzed":"寧 吞 然 炭  無 謗 三 尊  "
  },
  {
    "segmentnr":"ZH_T14_0500_001:0770a02_16",
    "original":"忍之為明，踰於日月。",
    "folio":1,
    "analyzed":"忍 之 為 明  踰 於 日 月  "
  },
  {
    "segmentnr":"ZH_T14_0500_001:0770a03_17",
    "original":"龍象之力，可謂盛猛，比之於忍，萬萬不如一。",
    "folio":1,
    "analyzed":"龍 象 之 力  可 謂 盛 猛  比 之 於 忍  萬 萬 不 如 一  "
  },
  {
    "segmentnr":"ZH_T14_0500_001:0770a04_17",
    "original":"七寶之燿，凡俗所貴，然其招憂，以致災患；",
    "folio":1,
    "analyzed":"七 寶 之 燿  凡 俗 所 貴  然 其 招 憂  以 致 災 患  "
  },
  {
    "segmentnr":"ZH_T14_0500_001:0770a05_7",
    "original":"忍之為寶，終始獲安。",
    "folio":1,
    "analyzed":"忍 之 為 寶  終 始 獲 安  "
  },
  {
    "segmentnr":"ZH_T14_0500_001:0770a06_2",
    "original":"布施十方，雖有大福，福不如忍。",
    "folio":1,
    "analyzed":"布 施 十 方  雖 有 大 福  福 不 如 忍  "
  },
  {
    "segmentnr":"ZH_T14_0500_001:0770a07_3",
    "original":"懷忍行慈，世世無怨，中心恬然，終無毒害。",
    "folio":1,
    "analyzed":"懷 忍 行 慈  世 世 無 怨  中 心 恬 然  終 無 毒 害  "
  },
  {
    "segmentnr":"ZH_T14_0500_001:0770a07_13",
    "original":"世無所怙，唯忍可恃。",
    "folio":1,
    "analyzed":"世 無 所 怙  唯 忍 可 恃  "
  },
  {
    "segmentnr":"ZH_T14_0500_001:0770a08_3",
    "original":"忍為安宅，災怪不生；",
    "folio":1,
    "analyzed":"忍 為 安 宅  災 怪 不 生  "
  },
  {
    "segmentnr":"ZH_T14_0500_001:0770a08_13",
    "original":"忍為神鎧，眾兵不加；",
    "folio":1,
    "analyzed":"忍 為 神 鎧  眾 兵 不 加  "
  },
  {
    "segmentnr":"ZH_T14_0500_001:0770a09_3",
    "original":"忍為大舟，可以渡難；",
    "folio":1,
    "analyzed":"忍 為 大 舟  可 以 渡 難  "
  },
  {
    "segmentnr":"ZH_T14_0500_001:0770a09_13",
    "original":"忍為良藥，能濟眾命。",
    "folio":1,
    "analyzed":"忍 為 良 藥  能 濟 眾 命  "
  },
  {
    "segmentnr":"ZH_T14_0500_001:0770a10_3",
    "original":"忍者之志，何願不獲？",
    "folio":1,
    "analyzed":"忍 者 之 志  何 願 不 獲  "
  },
  {
    "segmentnr":"ZH_T14_0500_001:0770a12_14",
    "original":"若欲願為飛行皇帝，典四天下、第二天帝釋及上第六天，壽命無極，身體香潔，所願自然，猶若家物，取之即得；",
    "folio":1,
    "analyzed":"若 欲 願 為 飛 行 皇 帝  典 四 天 下  第 二 天 帝 釋 及 上 第 六 天  壽 命 無 極  身 體 香 潔  所 願 自 然  猶 若 家 物  取 之 即 得  "
  },
  {
    "segmentnr":"ZH_T14_0500_001:0770a13_14",
    "original":"志願清淨沙門四道，求之可得，在己所向。",
    "folio":1,
    "analyzed":"志 願 清 淨 沙 門 四 道  求 之 可 得  在 己 所 向  "
  },
  {
    "segmentnr":"ZH_T14_0500_001:0770a14_13",
    "original":"吾今得佛，諸天所宗，獨步三界，忍力所致。",
    "folio":1,
    "analyzed":"吾 今 得 佛  諸 天 所 宗  獨 步 三 界  忍 力 所 致  "
  },
  {
    "segmentnr":"ZH_T14_0500_001:0770a14_20",
    "original":"」佛告諸沙門：",
    "folio":1,
    "analyzed":" 佛 告 諸 沙 門  "
  },
  {
    "segmentnr":"ZH_T14_0500_001:0770a15_22",
    "original":"「當誦《忍經》，無忘須臾，懷之、識之、誦之、宣之。",
    "folio":1,
    "analyzed":" 當 誦  忍 經   無 忘 須 臾  懷 之  識 之  誦 之  宣 之  "
  },
  {
    "segmentnr":"ZH_T14_0500_001:0770a16_7",
    "original":"當宣忍德，以濟眾生。",
    "folio":1,
    "analyzed":"當 宣 忍 德  以 濟 眾 生  "
  },
  {
    "segmentnr":"ZH_T14_0500_001:0770a17_4",
    "original":"」佛說經竟，諸沙門皆大歡喜，作禮而去。",
    "folio":1,
    "analyzed":" 佛 說 經 竟  諸 沙 門 皆大歡喜  作 禮 而 去  "
  },
  {
    "segmentnr":"ZH_T14_0500_001:0770a18_100",
    "original":"羅云忍辱經",
    "folio":1,
    "analyzed":"羅 云 忍 辱 經 "
  }
]