[
  {
    "segmentnr":"ZH_T39_1792_001:0505a03_0",
    "original":"佛說盂蘭盆經疏上",
    "folio":1,
    "analyzed":"佛 說 盂 蘭 盆 經 疏 上 "
  },
  {
    "segmentnr":"ZH_T39_1792_001:0505a05_0",
    "original":"充國沙門宗密述",
    "folio":1,
    "analyzed":"充 國 沙 門 宗 密 述 "
  },
  {
    "segmentnr":"ZH_T39_1792_001:0505a06_0",
    "original":"始於混沌、塞乎天地，通人神、貫貴賤，儒釋皆",
    "folio":1,
    "analyzed":"始 於 混 沌  塞 乎 天 地  通 人 神  貫 貴 賤  儒 釋 皆 "
  },
  {
    "segmentnr":"ZH_T39_1792_001:0505a07_8",
    "original":"宗之，其唯孝道矣。",
    "folio":1,
    "analyzed":"宗 之  其 唯 孝 道 矣  "
  },
  {
    "segmentnr":"ZH_T39_1792_001:0505a08_17",
    "original":"應孝子之懇誠、救二親之苦厄，酬昊天恩德，其唯盂蘭盆之教焉。",
    "folio":1,
    "analyzed":"應 孝 子 之 懇 誠  救 二 親 之 苦 厄  酬 昊 天 恩 德  其 唯 盂 蘭 盆 之 教 焉  "
  },
  {
    "segmentnr":"ZH_T39_1792_001:0505a10_2",
    "original":"宗密罪釁，早年喪親，每履雪霜之悲、永懷風樹之恨。",
    "folio":1,
    "analyzed":"宗 密 罪 釁  早 年 喪 親  每 履 雪 霜 之 悲  永 懷 風 樹 之 恨  "
  },
  {
    "segmentnr":"ZH_T39_1792_001:0505a12_8",
    "original":"竊以終身墳壟、卒世蒸嘗，雖展孝思、不資神道，遂搜索聖賢之教、虔求追薦之方，得此法門，實是妙行。",
    "folio":1,
    "analyzed":"竊 以 終 身 墳 壟  卒 世 蒸 嘗  雖 展 孝 思  不 資 神 道  遂 搜 索 聖 賢 之 教  虔 求 追 薦 之 方  得 此 法 門  實 是 妙 行  "
  },
  {
    "segmentnr":"ZH_T39_1792_001:0505a13_18",
    "original":"年年僧自恣日，四事供養三尊，宗密依之修崇已歷多載，兼講其誥。",
    "folio":1,
    "analyzed":"年 年 僧 自 恣 日  四 事 供 養 三 尊  宗 密 依 之 修 崇 已 歷 多 載  兼 講 其 誥  "
  },
  {
    "segmentnr":"ZH_T39_1792_001:0505a15_11",
    "original":"用是未聞，今因歸鄉依日開設，道俗耆艾、悲喜遵行，異口同音請製新疏。",
    "folio":1,
    "analyzed":"用 是 未 聞  今 因 歸 鄉 依 日 開 設  道 俗 耆 艾  悲 喜 遵 行  異口同音 請 製 新 疏  "
  },
  {
    "segmentnr":"ZH_T39_1792_001:0505a16_1",
    "original":"心在松柏，豈慢鄉閭？",
    "folio":1,
    "analyzed":"心 在 松 柏  豈 慢 鄉 閭  "
  },
  {
    "segmentnr":"ZH_T39_1792_001:0505a16_11",
    "original":"式允來情，發揮要道。",
    "folio":1,
    "analyzed":"式 允 來 情  發 揮 要 道  "
  },
  {
    "segmentnr":"ZH_T39_1792_001:0505a17_11",
    "original":"稽首三界主，大孝釋迦尊。",
    "folio":1,
    "analyzed":"稽 首 三 界 主  大 孝 釋 迦 尊  "
  },
  {
    "segmentnr":"ZH_T39_1792_001:0505a18_3",
    "original":"累劫報親恩，積因成正覺。",
    "folio":1,
    "analyzed":"累 劫 報 親 恩  積 因 成 正 覺  "
  },
  {
    "segmentnr":"ZH_T39_1792_001:0505a18_15",
    "original":"將永錫眾類，應請演斯經。",
    "folio":1,
    "analyzed":"將 永 錫 眾 類  應 請 演 斯 經  "
  },
  {
    "segmentnr":"ZH_T39_1792_001:0505a19_7",
    "original":"欲使背恩人，咸能酬罔極。",
    "folio":1,
    "analyzed":"欲 使 背 恩 人  咸 能 酬 罔 極  "
  },
  {
    "segmentnr":"ZH_T39_1792_001:0505a19_19",
    "original":"我今所讚述，願眾聖冥加。",
    "folio":1,
    "analyzed":"我 今 所 讚 述  願 眾 聖 冥 加  "
  },
  {
    "segmentnr":"ZH_T39_1792_001:0505a20_10",
    "original":"自他存歿親，離苦常安樂。",
    "folio":1,
    "analyzed":"自 他 存 歿 親  離 苦 常 安 樂  "
  },
  {
    "segmentnr":"ZH_T39_1792_001:0505a21_9",
    "original":"將解此經，先開四段：",
    "folio":1,
    "analyzed":"將 解 此 經  先 開 四 段  "
  },
  {
    "segmentnr":"ZH_T39_1792_001:0505a22_13",
    "original":"一教起所因、二藏乘所攝、三辨定宗旨、四正解經文。",
    "folio":1,
    "analyzed":"一 教 起 所 因  二 藏 乘 所 攝  三 辨 定 宗 旨  四 正 解 經 文  "
  },
  {
    "segmentnr":"ZH_T39_1792_001:0505a22_18",
    "original":"初中復四：",
    "folio":1,
    "analyzed":"初 中 復 四  "
  },
  {
    "segmentnr":"ZH_T39_1792_001:0505a24_2",
    "original":"一酬宿因故、二酬今請故、三彰孝道故、四示勝田故。",
    "folio":1,
    "analyzed":"一 酬 宿 因 故  二 酬 今 請 故  三 彰 孝 道 故  四 示 勝 田 故  "
  },
  {
    "segmentnr":"ZH_T39_1792_001:0505a24_10",
    "original":"初、教起所因四：",
    "folio":1,
    "analyzed":"初  教 起 所 因 四  "
  },
  {
    "segmentnr":"ZH_T39_1792_001:0505a26_3",
    "original":"初、酬宿因者，悉達太子不紹王位，捨親去國，本為修行得道報父母恩。",
    "folio":1,
    "analyzed":"初  酬 宿 因 者  悉 達 太 子 不 紹 王 位  捨 親 去 國  本 為 修 行 得 道 報 父 母 恩  "
  },
  {
    "segmentnr":"ZH_T39_1792_001:0505a27_9",
    "original":"然菩薩用心不務專己，故開盂蘭法會，以福自他二親。",
    "folio":1,
    "analyzed":"然 菩 薩 用 心 不 務 專 己  故 開 盂 蘭 法 會  以 福 自 他 二 親  "
  },
  {
    "segmentnr":"ZH_T39_1792_001:0505a27_19",
    "original":"此經所興，本意如此。",
    "folio":1,
    "analyzed":"此 經 所 興  本 意 如 此  "
  },
  {
    "segmentnr":"ZH_T39_1792_001:0505a29_8",
    "original":"二、酬今請者，謂大目犍連因心之孝，欲度父母，報乳哺之恩故。",
    "folio":1,
    "analyzed":"二  酬 今 請 者  謂 大 目 犍 連 因 心 之 孝  欲 度 父 母  報 乳 哺 之 恩 故  "
  },
  {
    "segmentnr":"ZH_T39_1792_001:0505b01_7",
    "original":"出家修行，神通第一，觀見亡母墮餓鬼中。",
    "folio":1,
    "analyzed":"出 家 修 行  神通第一  觀 見 亡 母 墮 餓 鬼 中  "
  },
  {
    "segmentnr":"ZH_T39_1792_001:0505b01_17",
    "original":"自救不能，白佛求法。",
    "folio":1,
    "analyzed":"自 救 不 能  白 佛 求 法  "
  },
  {
    "segmentnr":"ZH_T39_1792_001:0505b02_8",
    "original":"佛示盆供，救母倒懸。",
    "folio":1,
    "analyzed":"佛 示 盆 供  救 母 倒 懸  "
  },
  {
    "segmentnr":"ZH_T39_1792_001:0505b02_19",
    "original":"繇愛其親，施及一切故。",
    "folio":1,
    "analyzed":"繇 愛 其 親  施 及 一 切 故  "
  },
  {
    "segmentnr":"ZH_T39_1792_001:0505b04_8",
    "original":"為道俗弟子，請佛留此法門，酬目連所請，即是說經之繇致也。",
    "folio":1,
    "analyzed":"為 道 俗 弟 子  請 佛 留 此 法 門  酬 目 連 所 請  即 是 說 經 之 繇 致 也  "
  },
  {
    "segmentnr":"ZH_T39_1792_001:0505b05_1",
    "original":"三、彰孝道者，復有其二：",
    "folio":1,
    "analyzed":"三  彰 孝 道 者  復 有 其 二  "
  },
  {
    "segmentnr":"ZH_T39_1792_001:0505b06_4",
    "original":"一通明孝為二教之宗本、二別明二教行孝之同異。",
    "folio":1,
    "analyzed":"一 通 明 孝 為 二 教 之 宗 本  二 別 明 二 教 行 孝 之 同 異  "
  },
  {
    "segmentnr":"ZH_T39_1792_001:0505b08_2",
    "original":"初通明中，且明儒教以孝為本者，謂始自天子至於士人，家國相傳皆立宗廟。",
    "folio":1,
    "analyzed":"初 通 明 中  且 明 儒 教 以 孝 為 本 者  謂 始 自 天 子 至 於 士 人  家 國 相 傳 皆 立 宗 廟  "
  },
  {
    "segmentnr":"ZH_T39_1792_001:0505b09_1",
    "original":"雖五孝之用則別而不行之，源不殊故。",
    "folio":1,
    "analyzed":"雖 五 孝 之 用 則 別 而 不 行 之  源 不 殊 故  "
  },
  {
    "segmentnr":"ZH_T39_1792_001:0505b10_9",
    "original":"開宗明義，章中標為至德要道，道德以之為體、教法繇是而生。",
    "folio":1,
    "analyzed":"開 宗 明 義  章 中 標 為 至 德 要 道  道 德 以 之 為 體  教 法 繇 是 而 生  "
  },
  {
    "segmentnr":"ZH_T39_1792_001:0505b10_18",
    "original":"何有君子而不務本？",
    "folio":1,
    "analyzed":"何 有 君 子 而 不 務 本  "
  },
  {
    "segmentnr":"ZH_T39_1792_001:0505b11_12",
    "original":"既為天經地義，須令企及俯從。",
    "folio":1,
    "analyzed":"既 為 天 經 地 義  須 令 企 及 俯 從  "
  },
  {
    "segmentnr":"ZH_T39_1792_001:0505b12_6",
    "original":"雖論禮壞樂崩，終訶衣錦食稻。",
    "folio":1,
    "analyzed":"雖 論 禮 壞 樂 崩  終 訶 衣 錦 食 稻  "
  },
  {
    "segmentnr":"ZH_T39_1792_001:0505b12_9",
    "original":"甚哉！",
    "folio":1,
    "analyzed":"甚 哉  "
  },
  {
    "segmentnr":"ZH_T39_1792_001:0505b12_14",
    "original":"孝之大也。",
    "folio":1,
    "analyzed":"孝 之 大 也  "
  },
  {
    "segmentnr":"ZH_T39_1792_001:0505b13_7",
    "original":"聖人之德，又何以加於孝乎？",
    "folio":1,
    "analyzed":"聖 人 之 德  又 何 以 加 於 孝 乎  "
  },
  {
    "segmentnr":"ZH_T39_1792_001:0505b14_8",
    "original":"次釋教以孝為本者，然一切佛皆有真化二身。",
    "folio":1,
    "analyzed":"次 釋 教 以 孝 為 本 者  然 一 切 佛 皆 有 真 化 二 身  "
  },
  {
    "segmentnr":"ZH_T39_1792_001:0505b14_19",
    "original":"釋迦化身，說隨機權教；",
    "folio":1,
    "analyzed":"釋 迦 化 身  說 隨 機 權 教  "
  },
  {
    "segmentnr":"ZH_T39_1792_001:0505b15_10",
    "original":"舍那真身，說究竟實教。",
    "folio":1,
    "analyzed":"舍 那 真 身  說 究 竟 實 教  "
  },
  {
    "segmentnr":"ZH_T39_1792_001:0505b15_17",
    "original":"教者，經律也。",
    "folio":1,
    "analyzed":"教 者  經 律 也  "
  },
  {
    "segmentnr":"ZH_T39_1792_001:0505b16_16",
    "original":"經詮理智、律詮戒行，戒雖萬行，以孝為宗。",
    "folio":1,
    "analyzed":"經 詮 理 智  律 詮 戒 行  戒 雖 萬 行  以 孝 為 宗  "
  },
  {
    "segmentnr":"ZH_T39_1792_001:0505b18_2",
    "original":"故我盧舍那佛最初成正覺時，便說華嚴大經、菩薩大戒。",
    "folio":1,
    "analyzed":"故 我 盧 舍 那 佛 最 初 成 正 覺 時  便 說 華 嚴 大 經  菩 薩 大 戒  "
  },
  {
    "segmentnr":"ZH_T39_1792_001:0505b20_12",
    "original":"又經標云「爾時釋迦牟尼佛，初坐菩提樹下，成無上正覺已，初結菩薩波羅提木叉，孝順父母、師僧三寶。",
    "folio":1,
    "analyzed":"又 經 標 云  爾 時 釋 迦 牟 尼 佛  初 坐 菩提樹下  成無上正覺 已  初 結 菩 薩 波羅提木叉  孝順父母  師 僧 三 寶  "
  },
  {
    "segmentnr":"ZH_T39_1792_001:0505b21_9",
    "original":"」孝順至道之法，孝名為戒，亦名制止。",
    "folio":1,
    "analyzed":" 孝 順 至 道 之 法  孝 名 為 戒  亦 名 制 止  "
  },
  {
    "segmentnr":"ZH_T39_1792_001:0505b22_9",
    "original":"《涅槃》亦云「奇哉父母，生育我等，受大苦惱。",
    "folio":1,
    "analyzed":" 涅 槃  亦 云  奇 哉 父 母  生 育 我 等  受 大 苦 惱  "
  },
  {
    "segmentnr":"ZH_T39_1792_001:0505b22_19",
    "original":"滿足十月，懷抱我身。",
    "folio":1,
    "analyzed":"滿 足 十 月  懷 抱 我 身  "
  },
  {
    "segmentnr":"ZH_T39_1792_001:0505b24_7",
    "original":"既生之後，推乾就濕、除去不淨大小便利，乳哺長養、將護我身。",
    "folio":1,
    "analyzed":"既 生 之 後  推 乾 就 濕  除 去 不 淨 大小便利  乳 哺 長 養  將 護 我 身  "
  },
  {
    "segmentnr":"ZH_T39_1792_001:0505b25_2",
    "original":"以是義故，應當報恩，隨順供養。",
    "folio":1,
    "analyzed":"以是義故  應 當 報 恩  隨 順 供 養  "
  },
  {
    "segmentnr":"ZH_T39_1792_001:0505b25_14",
    "original":"」上通明二教以孝為本竟。",
    "folio":1,
    "analyzed":" 上 通 明 二 教 以 孝 為 本 竟  "
  },
  {
    "segmentnr":"ZH_T39_1792_001:0505b26_18",
    "original":"次別明二教行孝之同異者，於中初明其異、後顯其同。",
    "folio":1,
    "analyzed":"次 別 明 二 教 行 孝 之 同 異 者  於 中 初 明 其 異  後 顯 其 同  "
  },
  {
    "segmentnr":"ZH_T39_1792_001:0505b27_14",
    "original":"初謂生前侍養異，後謂歿後追思異。",
    "folio":1,
    "analyzed":"初 謂 生 前 侍 養 異  後 謂 歿 後 追 思 異  "
  },
  {
    "segmentnr":"ZH_T39_1792_001:0505b29_3",
    "original":"侍養異者，儒宗則慎護髮膚、揚名後代，故樂春不出，曾子開衾。",
    "folio":1,
    "analyzed":"侍 養 異 者  儒 宗 則 慎 護 髮 膚  揚 名 後 代  故 樂 春 不 出  曾 子 開 衾  "
  },
  {
    "segmentnr":"ZH_T39_1792_001:0505c01_7",
    "original":"釋教則祝髮壞衣、法資現世，故優陀通信，淨藏回邪。",
    "folio":1,
    "analyzed":"釋 教 則 祝 髮 壞 衣  法 資 現 世  故 優 陀 通 信  淨 藏 回 邪  "
  },
  {
    "segmentnr":"ZH_T39_1792_001:0505c01_19",
    "original":"是謂為善不同，同歸乎孝。",
    "folio":1,
    "analyzed":"是 謂 為 善 不 同  同 歸 乎 孝  "
  },
  {
    "segmentnr":"ZH_T39_1792_001:0505c02_9",
    "original":"歿後異者，復有三異：",
    "folio":1,
    "analyzed":"歿 後 異 者  復 有 三 異  "
  },
  {
    "segmentnr":"ZH_T39_1792_001:0505c02_15",
    "original":"一、居喪異。",
    "folio":1,
    "analyzed":"一  居 喪 異  "
  },
  {
    "segmentnr":"ZH_T39_1792_001:0505c03_17",
    "original":"儒則棺槨宅兆安墓留形，釋則念誦追齋薦其去識。",
    "folio":1,
    "analyzed":"儒 則 棺 槨 宅 兆 安 墓 留 形  釋 則 念 誦 追 齋 薦 其 去 識  "
  },
  {
    "segmentnr":"ZH_T39_1792_001:0505c04_3",
    "original":"二、齋忌異。",
    "folio":1,
    "analyzed":"二  齋 忌 異  "
  },
  {
    "segmentnr":"ZH_T39_1792_001:0505c05_6",
    "original":"儒則內齋外定想其聲容，釋則設供講經資其業報。",
    "folio":1,
    "analyzed":"儒 則 內 齋 外 定 想 其 聲 容  釋 則 設 供 講 經 資 其 業 報  "
  },
  {
    "segmentnr":"ZH_T39_1792_001:0505c05_12",
    "original":"三、終身異。",
    "folio":1,
    "analyzed":"三  終 身 異  "
  },
  {
    "segmentnr":"ZH_T39_1792_001:0505c06_3",
    "original":"儒則四時殺命，春夏秋冬；",
    "folio":1,
    "analyzed":"儒 則 四 時 殺 命  春 夏 秋 冬  "
  },
  {
    "segmentnr":"ZH_T39_1792_001:0505c06_15",
    "original":"釋則三節放生，施戒盆會。",
    "folio":1,
    "analyzed":"釋 則 三 節 放 生  施 戒 盆 會  "
  },
  {
    "segmentnr":"ZH_T39_1792_001:0505c08_4",
    "original":"良繇真宗未至周孔，且使繫心今知禮有所歸，不應猶執權教。",
    "folio":1,
    "analyzed":"良 繇 真 宗 未 至 周 孔  且 使 繫 心 今 知 禮 有 所 歸  不 應 猶 執 權 教  "
  },
  {
    "segmentnr":"ZH_T39_1792_001:0505c09_10",
    "original":"且福之大者莫大於施生，是釋梵之本因、類天地之大德。",
    "folio":1,
    "analyzed":"且 福 之 大 者 莫 大 於 施 生  是 釋 梵 之 本 因  類 天 地 之 大 德  "
  },
  {
    "segmentnr":"ZH_T39_1792_001:0505c10_2",
    "original":"今殺彼祭此，豈近仁心？",
    "folio":1,
    "analyzed":"今 殺 彼 祭 此  豈 近 仁 心  "
  },
  {
    "segmentnr":"ZH_T39_1792_001:0505c10_12",
    "original":"是若可忍，孰不可忍？",
    "folio":1,
    "analyzed":"是 若 可 忍  孰 不 可 忍  "
  },
  {
    "segmentnr":"ZH_T39_1792_001:0505c11_11",
    "original":"雖云祈福，實是立讎，自徇虛名，殃於神道。",
    "folio":1,
    "analyzed":"雖 云 祈 福  實 是 立 讎  自 徇 虛 名  殃 於 神 道  "
  },
  {
    "segmentnr":"ZH_T39_1792_001:0505c11_13",
    "original":"問：",
    "folio":1,
    "analyzed":"問  "
  },
  {
    "segmentnr":"ZH_T39_1792_001:0505c12_5",
    "original":"父母生於餘趣，則可改祭為齋。",
    "folio":1,
    "analyzed":"父 母 生 於 餘 趣  則 可 改 祭 為 齋  "
  },
  {
    "segmentnr":"ZH_T39_1792_001:0505c12_15",
    "original":"如墮鬼中，寧無饗祀？",
    "folio":1,
    "analyzed":"如 墮 鬼 中  寧 無 饗 祀  "
  },
  {
    "segmentnr":"ZH_T39_1792_001:0505c13_6",
    "original":"答黍稷非馨，蘋蘩可薦。",
    "folio":1,
    "analyzed":"答 黍 稷 非 馨  蘋 蘩 可 薦  "
  },
  {
    "segmentnr":"ZH_T39_1792_001:0505c14_6",
    "original":"應知禴祭勝於殺牛，況鬼神等差豈皆受饗？",
    "folio":1,
    "analyzed":"應 知 禴 祭 勝 於 殺 牛  況 鬼 神 等 差 豈 皆 受 饗  "
  },
  {
    "segmentnr":"ZH_T39_1792_001:0505c14_11",
    "original":"上明異竟。",
    "folio":1,
    "analyzed":"上 明 異 竟  "
  },
  {
    "segmentnr":"ZH_T39_1792_001:0505c15_3",
    "original":"次顯其同者，復有其二：",
    "folio":1,
    "analyzed":"次 顯 其 同 者  復 有 其 二  "
  },
  {
    "segmentnr":"ZH_T39_1792_001:0505c15_15",
    "original":"初明存歿同、後明罪福同。",
    "folio":1,
    "analyzed":"初 明 存 歿 同  後 明 罪 福 同  "
  },
  {
    "segmentnr":"ZH_T39_1792_001:0505c17_3",
    "original":"今初，約紀孝行章中五句之文以辨其同，即攝於生前歿後也。",
    "folio":1,
    "analyzed":"今 初  約 紀 孝 行 章 中 五 句 之 文 以 辨 其 同  即 攝 於 生 前 歿 後 也  "
  },
  {
    "segmentnr":"ZH_T39_1792_001:0505c18_6",
    "original":"一、居則致其敬者，儒則別於犬馬，釋則舉身七多。",
    "folio":1,
    "analyzed":"一  居 則 致 其 敬 者  儒 則 別 於 犬 馬  釋 則 舉 身 七 多  "
  },
  {
    "segmentnr":"ZH_T39_1792_001:0505c19_17",
    "original":"二、養則致其樂者，儒則怡聲下氣、溫清定省等，故有扇床溫席之流；",
    "folio":1,
    "analyzed":"二  養 則 致 其 樂 者  儒 則 怡 聲 下 氣  溫 清 定 省 等  故 有 扇 床 溫 席 之 流  "
  },
  {
    "segmentnr":"ZH_T39_1792_001:0505c20_18",
    "original":"釋則節量信毀分減衣鉢等，故有割肉充饑之類。",
    "folio":1,
    "analyzed":"釋 則 節 量 信 毀 分 減 衣 鉢 等  故 有 割 肉 充 饑 之 類  "
  },
  {
    "segmentnr":"ZH_T39_1792_001:0505c22_5",
    "original":"三、病則致其憂者，儒中如文帝先嘗湯藥、武王不脫冠帶；",
    "folio":1,
    "analyzed":"三  病 則 致 其 憂 者  儒 中 如 文 帝 先 嘗 湯 藥  武 王 不 脫 冠 帶  "
  },
  {
    "segmentnr":"ZH_T39_1792_001:0505c23_3",
    "original":"釋中如太子以肉為藥、高僧以身而擔。",
    "folio":1,
    "analyzed":"釋 中 如 太 子 以 肉 為 藥  高 僧 以 身 而 擔  "
  },
  {
    "segmentnr":"ZH_T39_1792_001:0505c24_3",
    "original":"四、喪則致其哀者，儒有武丁不言、子皐泣血；",
    "folio":1,
    "analyzed":"四  喪 則 致 其 哀 者  儒 有 武 丁 不 言  子 皐 泣 血  "
  },
  {
    "segmentnr":"ZH_T39_1792_001:0505c24_15",
    "original":"釋有目連大叫、調御舁棺。",
    "folio":1,
    "analyzed":"釋 有 目 連 大 叫  調 御 舁 棺  "
  },
  {
    "segmentnr":"ZH_T39_1792_001:0505c25_17",
    "original":"五、祭則致其嚴者，儒有薦笋之流，釋有餉飯之類。",
    "folio":1,
    "analyzed":"五  祭 則 致 其 嚴 者  儒 有 薦 笋 之 流  釋 有 餉 飯 之 類  "
  },
  {
    "segmentnr":"ZH_T39_1792_001:0505c27_5",
    "original":"但以至教未來，難弘報應，故先且立於祭法，令敬事於神靈。",
    "folio":1,
    "analyzed":"但 以 至 教 未 來  難 弘 報 應  故 先 且 立 於 祭 法  令 敬 事 於 神 靈  "
  },
  {
    "segmentnr":"ZH_T39_1792_001:0505c28_3",
    "original":"神靈則父母之識性，足顯祖考之常存。",
    "folio":1,
    "analyzed":"神 靈 則 父 母 之 識 性  足 顯 祖 考 之 常 存  "
  },
  {
    "segmentnr":"ZH_T39_1792_001:0505c28_19",
    "original":"既形滅而神不滅，豈厚形而薄神乎？",
    "folio":1,
    "analyzed":"既 形 滅 而 神 不 滅  豈 厚 形 而 薄 神 乎  "
  },
  {
    "segmentnr":"ZH_T39_1792_001:0505c29_4",
    "original":"餘如前辨。",
    "folio":1,
    "analyzed":"餘 如 前 辨  "
  },
  {
    "segmentnr":"ZH_T39_1792_001:0505c29_17",
    "original":"上來存歿同竟，次辨罪福同。",
    "folio":1,
    "analyzed":"上 來 存 歿 同 竟  次 辨 罪 福 同  "
  },
  {
    "segmentnr":"ZH_T39_1792_001:0506a01_19",
    "original":"罪同者，儒則條越五刑，犯當五摘，而恩赦不該；",
    "folio":1,
    "analyzed":"罪 同 者  儒 則 條 越 五 刑  犯 當 五 摘  而 恩 赦 不 該  "
  },
  {
    "segmentnr":"ZH_T39_1792_001:0506a02_16",
    "original":"釋則名標七逆，戒黜七遮，而阿鼻定入。",
    "folio":1,
    "analyzed":"釋 則 名 標 七 逆  戒 黜 七 遮  而 阿 鼻 定 入  "
  },
  {
    "segmentnr":"ZH_T39_1792_001:0506a04_3",
    "original":"福同者，儒則旌於門閭上天之報，釋則瑩於戒德淨土之因。",
    "folio":1,
    "analyzed":"福 同 者  儒 則 旌 於 門 閭 上 天 之 報  釋 則 瑩 於 戒 德 淨 土 之 因  "
  },
  {
    "segmentnr":"ZH_T39_1792_001:0506a04_11",
    "original":"上來總彰孝道竟。",
    "folio":1,
    "analyzed":"上 來 總 彰 孝 道 竟  "
  },
  {
    "segmentnr":"ZH_T39_1792_001:0506a07_2",
    "original":"第四、示勝田者，喻如世間人，欲得倉廩中五穀豐盈歲歲不乏者，必須取穀麥種子，以牛犁耕於田地而種之；",
    "folio":1,
    "analyzed":"第 四  示 勝 田 者  喻 如 世 間 人  欲 得 倉 廩 中 五 穀 豐 盈 歲 歲 不 乏 者  必 須 取 穀 麥 種 子  以 牛 犁 耕 於 田 地 而 種 之  "
  },
  {
    "segmentnr":"ZH_T39_1792_001:0506a07_9",
    "original":"不種則竭盡也。",
    "folio":1,
    "analyzed":"不 種 則 竭 盡 也  "
  },
  {
    "segmentnr":"ZH_T39_1792_001:0506a09_8",
    "original":"法中亦爾，以悲心敬心孝心為種子，以衣食財帛身命為牛犁，以貧病三寶父母為田地。",
    "folio":1,
    "analyzed":"法 中 亦 爾  以 悲 心 敬 心 孝 心 為 種 子  以 衣 食 財 帛 身 命 為 牛 犁  以 貧 病 三 寶 父 母 為 田 地  "
  },
  {
    "segmentnr":"ZH_T39_1792_001:0506a12_3",
    "original":"有佛弟子，欲得藏識中百福莊嚴生生無盡者，須運悲敬孝心，將衣食財帛身命，給濟敬養於貧病三寶父母，名為種福；",
    "folio":1,
    "analyzed":"有 佛 弟 子  欲 得 藏 識 中 百 福 莊 嚴 生 生 無 盡 者  須 運 悲 敬 孝 心  將 衣 食 財 帛 身 命  給 濟 敬 養 於 貧 病 三 寶 父 母  名 為 種 福  "
  },
  {
    "segmentnr":"ZH_T39_1792_001:0506a12_19",
    "original":"不種，即貧窮無福慧，入生死險道。",
    "folio":1,
    "analyzed":"不 種  即 貧 窮 無 福 慧  入 生 死 險 道  "
  },
  {
    "segmentnr":"ZH_T39_1792_001:0506a14_1",
    "original":"謂種福之田名為福田，如種穀之田名穀田也。",
    "folio":1,
    "analyzed":"謂 種 福 之 田 名 為 福 田  如 種 穀 之 田 名 穀 田 也  "
  },
  {
    "segmentnr":"ZH_T39_1792_001:0506a14_17",
    "original":"然種子有精新乾焦，田有肥濃確瘦。",
    "folio":1,
    "analyzed":"然 種 子 有 精 新 乾 焦  田 有 肥 濃 確 瘦  "
  },
  {
    "segmentnr":"ZH_T39_1792_001:0506a15_18",
    "original":"如悲敬孝心有懇切閑縵，貧有淺深、病有輕重。",
    "folio":1,
    "analyzed":"如 悲 敬 孝 心 有 懇 切 閑 縵  貧 有 淺 深  病 有 輕 重  "
  },
  {
    "segmentnr":"ZH_T39_1792_001:0506a18_8",
    "original":"佛有真化，化有住世入滅、法有大小、教有權實、僧有持毀、父母有現生七世，一一配肥瘦之田，昭然可見。",
    "folio":1,
    "analyzed":"佛 有 真 化  化 有 住 世 入 滅  法 有 大 小  教 有 權 實  僧 有 持 毀  父 母 有 現 生 七 世  一 一 配 肥 瘦 之 田  昭 然 可 見  "
  },
  {
    "segmentnr":"ZH_T39_1792_001:0506a19_4",
    "original":"今盂蘭供會具三種肥田，故云勝也。",
    "folio":1,
    "analyzed":"今 盂 蘭 供 會 具 三 種 肥 田  故 云 勝 也  "
  },
  {
    "segmentnr":"ZH_T39_1792_001:0506a20_4",
    "original":"謂佛歡喜日，供養自恣淨戒大德，敬田勝也。",
    "folio":1,
    "analyzed":"謂 佛 歡 喜 日  供 養 自 恣 淨 戒 大 德  敬 田 勝 也  "
  },
  {
    "segmentnr":"ZH_T39_1792_001:0506a20_14",
    "original":"報父母恩，恩田勝也。",
    "folio":1,
    "analyzed":"報 父 母 恩  恩 田 勝 也  "
  },
  {
    "segmentnr":"ZH_T39_1792_001:0506a21_6",
    "original":"父母在厄難中，悲田勝也。",
    "folio":1,
    "analyzed":"父 母 在 厄 難 中  悲 田 勝 也  "
  },
  {
    "segmentnr":"ZH_T39_1792_001:0506a21_19",
    "original":"為欲示此勝田故，說此經也。",
    "folio":1,
    "analyzed":"為 欲 示 此 勝 田 故  說 此 經 也  "
  },
  {
    "segmentnr":"ZH_T39_1792_001:0506a22_6",
    "original":"二、藏乘所攝。",
    "folio":1,
    "analyzed":"二  藏 乘 所 攝  "
  },
  {
    "segmentnr":"ZH_T39_1792_001:0506a23_4",
    "original":"第二藏乘所攝者，藏謂三藏，乘謂五乘。",
    "folio":1,
    "analyzed":"第 二 藏 乘 所 攝 者  藏 謂 三 藏  乘 謂 五 乘  "
  },
  {
    "segmentnr":"ZH_T39_1792_001:0506a23_19",
    "original":"三藏者，一、修多羅，此云契經。",
    "folio":1,
    "analyzed":"三 藏 者  一  修 多 羅  此 云 契 經  "
  },
  {
    "segmentnr":"ZH_T39_1792_001:0506a24_6",
    "original":"契者，契理契機。",
    "folio":1,
    "analyzed":"契 者  契 理 契 機  "
  },
  {
    "segmentnr":"ZH_T39_1792_001:0506a25_12",
    "original":"經者，《佛地論》云「貫攝為義」，謂貫穿所應知義，攝持所化生故。",
    "folio":1,
    "analyzed":"經 者   佛 地 論  云  貫 攝 為 義   謂 貫 穿 所 應 知 義  攝 持 所 化 生 故  "
  },
  {
    "segmentnr":"ZH_T39_1792_001:0506a26_4",
    "original":"此教於三學中詮於定學。",
    "folio":1,
    "analyzed":"此 教 於 三 學 中 詮 於 定 學  "
  },
  {
    "segmentnr":"ZH_T39_1792_001:0506a26_15",
    "original":"二、毘奈耶，此云調伏。",
    "folio":1,
    "analyzed":"二  毘 奈 耶  此 云 調 伏  "
  },
  {
    "segmentnr":"ZH_T39_1792_001:0506a27_8",
    "original":"調謂調練三業，伏謂制伏過非。",
    "folio":1,
    "analyzed":"調 謂 調 練 三 業  伏 謂 制 伏 過 非  "
  },
  {
    "segmentnr":"ZH_T39_1792_001:0506a27_15",
    "original":"此教詮於戒學。",
    "folio":1,
    "analyzed":"此 教 詮 於 戒 學  "
  },
  {
    "segmentnr":"ZH_T39_1792_001:0506a28_6",
    "original":"三、阿毘達磨，此云對法。",
    "folio":1,
    "analyzed":"三  阿 毘 達 磨  此 云 對 法  "
  },
  {
    "segmentnr":"ZH_T39_1792_001:0506a29_8",
    "original":"法謂涅槃四諦，對謂對向對觀，其能對者即是妙慧。",
    "folio":1,
    "analyzed":"法 謂 涅 槃 四 諦  對 謂 對 向 對 觀  其 能 對 者 即 是 妙 慧  "
  },
  {
    "segmentnr":"ZH_T39_1792_001:0506a29_15",
    "original":"此教詮於慧學。",
    "folio":1,
    "analyzed":"此 教 詮 於 慧 學  "
  },
  {
    "segmentnr":"ZH_T39_1792_001:0506b01_9",
    "original":"然經是化教，開誘化導也。",
    "folio":1,
    "analyzed":"然 經 是 化 教  開 誘 化 導 也  "
  },
  {
    "segmentnr":"ZH_T39_1792_001:0506b01_20",
    "original":"律是制教，制約行業也。",
    "folio":1,
    "analyzed":"律 是 制 教  制 約 行 業 也  "
  },
  {
    "segmentnr":"ZH_T39_1792_001:0506b02_12",
    "original":"論則推徵，解釋經律之意也。",
    "folio":1,
    "analyzed":"論 則 推 徵  解 釋 經 律 之 意 也  "
  },
  {
    "segmentnr":"ZH_T39_1792_001:0506b03_12",
    "original":"今此盂蘭盆，據其名題即化教攝，屬於經藏。",
    "folio":1,
    "analyzed":"今 此 盂 蘭 盆  據 其 名 題 即 化 教 攝  屬 於 經 藏  "
  },
  {
    "segmentnr":"ZH_T39_1792_001:0506b04_8",
    "original":"據其義意亦制教攝，屬於律藏。",
    "folio":1,
    "analyzed":"據 其 義 意 亦 制 教 攝  屬 於 律 藏  "
  },
  {
    "segmentnr":"ZH_T39_1792_001:0506b04_19",
    "original":"五乘者，乘以運載為名。",
    "folio":1,
    "analyzed":"五 乘 者  乘 以 運 載 為 名  "
  },
  {
    "segmentnr":"ZH_T39_1792_001:0506b05_14",
    "original":"五謂，人、天、聲聞、緣覺、菩薩。",
    "folio":1,
    "analyzed":"五 謂  人  天  聲 聞  緣 覺  菩 薩  "
  },
  {
    "segmentnr":"ZH_T39_1792_001:0506b06_2",
    "original":"此五力有大小、載有遠近。",
    "folio":1,
    "analyzed":"此 五 力 有 大 小  載 有 遠 近  "
  },
  {
    "segmentnr":"ZH_T39_1792_001:0506b07_15",
    "original":"一、人乘，謂三歸五戒，運載眾生越於三塗、生於人道，其猶小艇纔過谿澗。",
    "folio":1,
    "analyzed":"一  人 乘  謂 三 歸 五 戒  運 載 眾 生 越 於 三 塗  生 於 人 道  其 猶 小 艇 纔 過 谿 澗  "
  },
  {
    "segmentnr":"ZH_T39_1792_001:0506b09_13",
    "original":"二、天乘，謂上品十善及四禪八定，運載眾生越於四洲、達於上界，猶如小船越小江河。",
    "folio":1,
    "analyzed":"二  天 乘  謂 上 品 十 善 及 四 禪 八 定  運 載 眾 生 越 於 四 洲  達 於 上 界  猶 如 小 船 越 小 江 河  "
  },
  {
    "segmentnr":"ZH_T39_1792_001:0506b10_5",
    "original":"三、聲聞乘，謂四諦法門；",
    "folio":1,
    "analyzed":"三  聲 聞 乘  謂 四 諦 法 門  "
  },
  {
    "segmentnr":"ZH_T39_1792_001:0506b10_19",
    "original":"四、緣覺乘，謂十二因緣法門。",
    "folio":1,
    "analyzed":"四  緣 覺 乘  謂 十二因緣 法 門  "
  },
  {
    "segmentnr":"ZH_T39_1792_001:0506b12_16",
    "original":"皆能運載眾生越於三界，到有餘無餘涅槃，成阿羅漢及辟支佛，皆如大船越大江河。",
    "folio":1,
    "analyzed":"皆 能 運 載 眾 生 越 於 三 界  到 有 餘 無餘涅槃  成 阿 羅 漢 及 辟 支 佛  皆 如 大 船 越 大 江 河  "
  },
  {
    "segmentnr":"ZH_T39_1792_001:0506b15_5",
    "original":"五、菩薩乘，謂悲智六度法門，運載眾生總超三界三乘之境，至無上菩提大般涅槃之彼岸，如乘舶過海也。",
    "folio":1,
    "analyzed":"五  菩 薩 乘  謂 悲 智 六 度 法 門  運 載 眾 生 總 超 三 界 三 乘 之 境  至 無上菩提 大 般 涅 槃 之 彼 岸  如 乘 舶 過 海 也  "
  },
  {
    "segmentnr":"ZH_T39_1792_001:0506b16_5",
    "original":"今此經者，謂是人天乘所攝，在小乘藏中。",
    "folio":1,
    "analyzed":"今 此 經 者  謂 是 人 天 乘 所 攝  在 小 乘 藏 中  "
  },
  {
    "segmentnr":"ZH_T39_1792_001:0506b16_12",
    "original":"三、辨定宗旨。",
    "folio":1,
    "analyzed":"三  辨 定 宗 旨  "
  },
  {
    "segmentnr":"ZH_T39_1792_001:0506b17_13",
    "original":"三、辨定宗旨者，此經以孝順設供，拔苦報恩為宗。",
    "folio":1,
    "analyzed":"三  辨 定 宗 旨 者  此 經 以 孝 順 設 供  拔 苦 報 恩 為 宗  "
  },
  {
    "segmentnr":"ZH_T39_1792_001:0506b18_1",
    "original":"今以二門分別：",
    "folio":1,
    "analyzed":"今 以 二 門 分 別  "
  },
  {
    "segmentnr":"ZH_T39_1792_001:0506b18_11",
    "original":"一釋行相、二配句數。",
    "folio":1,
    "analyzed":"一 釋 行 相  二 配 句 數  "
  },
  {
    "segmentnr":"ZH_T39_1792_001:0506b19_16",
    "original":"初者，為目連本為孝誠，欲酬恩德，力所未及故先出家。",
    "folio":1,
    "analyzed":"初 者  為 目 連 本 為 孝 誠  欲 酬 恩 德  力 所 未 及 故 先 出 家  "
  },
  {
    "segmentnr":"ZH_T39_1792_001:0506b20_17",
    "original":"是以始得六通，便觀三界，見其亡母生餓鬼中。",
    "folio":1,
    "analyzed":"是 以 始 得 六 通  便 觀 三 界  見 其 亡 母 生 餓 鬼 中  "
  },
  {
    "segmentnr":"ZH_T39_1792_001:0506b21_12",
    "original":"雖餉香飯，旋成猛火，悲號投佛。",
    "folio":1,
    "analyzed":"雖 餉 香 飯  旋 成 猛 火  悲 號 投 佛  "
  },
  {
    "segmentnr":"ZH_T39_1792_001:0506b22_19",
    "original":"佛教設於盆供，拔冥途身、脫一劫苦，不辜生育，大報劬勞。",
    "folio":1,
    "analyzed":"佛 教 設 於 盆 供  拔 冥 途 身  脫 一 劫 苦  不 辜 生 育  大 報 劬 勞  "
  },
  {
    "segmentnr":"ZH_T39_1792_001:0506b23_9",
    "original":"細詳經旨，備斯四義。",
    "folio":1,
    "analyzed":"細 詳 經 旨  備 斯 四 義  "
  },
  {
    "segmentnr":"ZH_T39_1792_001:0506b23_21",
    "original":"二、配句數者，有四四句：",
    "folio":1,
    "analyzed":"二  配 句 數 者  有 四 四 句  "
  },
  {
    "segmentnr":"ZH_T39_1792_001:0506b24_10",
    "original":"一、孝順兩字自有四句：",
    "folio":1,
    "analyzed":"一  孝 順 兩 字 自 有 四 句  "
  },
  {
    "segmentnr":"ZH_T39_1792_001:0506b25_3",
    "original":"一、孝而非順，如三牲之養等。",
    "folio":1,
    "analyzed":"一  孝 而 非 順  如 三 牲 之 養 等  "
  },
  {
    "segmentnr":"ZH_T39_1792_001:0506b26_12",
    "original":"二、順而非孝，如病索禁忌之食而即供、欲行非為之事而不諫等。",
    "folio":1,
    "analyzed":"二  順 而 非 孝  如 病 索 禁 忌 之 食 而 即 供  欲 行 非 為 之 事 而 不 諫 等  "
  },
  {
    "segmentnr":"ZH_T39_1792_001:0506b27_18",
    "original":"三、亦孝亦順，謂有隱無犯，三諫而隨順色，觀志三年無改。",
    "folio":1,
    "analyzed":"三  亦 孝 亦 順  謂 有 隱 無 犯  三 諫 而 隨 順 色  觀 志 三 年 無 改  "
  },
  {
    "segmentnr":"ZH_T39_1792_001:0506b28_12",
    "original":"四、非孝非順，如水中葬父之類。",
    "folio":1,
    "analyzed":"四  非 孝 非 順  如 水 中 葬 父 之 類  "
  },
  {
    "segmentnr":"ZH_T39_1792_001:0506b29_8",
    "original":"二、以孝順設供相對，復為四句：",
    "folio":1,
    "analyzed":"二  以 孝 順 設 供 相 對  復 為 四 句  "
  },
  {
    "segmentnr":"ZH_T39_1792_001:0506c01_2",
    "original":"一、孝順非設供，如董黯、王祥等。",
    "folio":1,
    "analyzed":"一  孝 順 非 設 供  如 董 黯  王 祥 等  "
  },
  {
    "segmentnr":"ZH_T39_1792_001:0506c01_19",
    "original":"二、設供非孝順，為己求福而修齋等。",
    "folio":1,
    "analyzed":"二  設 供 非 孝 順  為 己 求 福 而 修 齋 等  "
  },
  {
    "segmentnr":"ZH_T39_1792_001:0506c02_8",
    "original":"三、俱是，即盂蘭盆會。",
    "folio":1,
    "analyzed":"三  俱 是  即 盂 蘭 盆 會  "
  },
  {
    "segmentnr":"ZH_T39_1792_001:0506c02_19",
    "original":"四、俱非，謂逆而慳也。",
    "folio":1,
    "analyzed":"四  俱 非  謂 逆 而 慳 也  "
  },
  {
    "segmentnr":"ZH_T39_1792_001:0506c03_10",
    "original":"三、以孝順對拔苦，亦為四句：",
    "folio":1,
    "analyzed":"三  以 孝 順 對 拔 苦  亦 為 四 句  "
  },
  {
    "segmentnr":"ZH_T39_1792_001:0506c04_2",
    "original":"一、孝順非拔苦，謂董永等。",
    "folio":1,
    "analyzed":"一  孝 順 非 拔 苦  謂 董 永 等  "
  },
  {
    "segmentnr":"ZH_T39_1792_001:0506c04_17",
    "original":"二、拔苦非孝順，謂救他人之苦。",
    "folio":1,
    "analyzed":"二  拔 苦 非 孝 順  謂 救 他 人 之 苦  "
  },
  {
    "segmentnr":"ZH_T39_1792_001:0506c05_6",
    "original":"三、俱是，即蘭盆會。",
    "folio":1,
    "analyzed":"三  俱 是  即 蘭 盆 會  "
  },
  {
    "segmentnr":"ZH_T39_1792_001:0506c05_18",
    "original":"四、俱非，謂逆小之人也。",
    "folio":1,
    "analyzed":"四  俱 非  謂 逆 小 之 人 也  "
  },
  {
    "segmentnr":"ZH_T39_1792_001:0506c06_11",
    "original":"四、以孝順對報恩，亦為四句：",
    "folio":1,
    "analyzed":"四  以 孝 順 對 報 恩  亦 為 四 句  "
  },
  {
    "segmentnr":"ZH_T39_1792_001:0506c07_12",
    "original":"一、孝順非報恩，護髮膚、不驕危、非法不言等。",
    "folio":1,
    "analyzed":"一  孝 順 非 報 恩  護 髮 膚  不 驕 危  非 法 不 言 等  "
  },
  {
    "segmentnr":"ZH_T39_1792_001:0506c08_11",
    "original":"二、報恩非孝順，扶輪報一餐、修行報施主等。",
    "folio":1,
    "analyzed":"二  報 恩 非 孝 順  扶 輪 報 一 餐  修 行 報 施 主 等  "
  },
  {
    "segmentnr":"ZH_T39_1792_001:0506c09_1",
    "original":"三、俱是，盂蘭盆會也。",
    "folio":1,
    "analyzed":"三  俱 是  盂 蘭 盆 會 也  "
  },
  {
    "segmentnr":"ZH_T39_1792_001:0506c09_12",
    "original":"四、俱非，謂辜恩逆人。",
    "folio":1,
    "analyzed":"四  俱 非  謂 辜 恩 逆 人  "
  },
  {
    "segmentnr":"ZH_T39_1792_001:0506c11_5",
    "original":"今修此一門，即圓四行，所得功德何可校量，實繇境勝心彊徹於神理故也。",
    "folio":1,
    "analyzed":"今 修 此 一 門  即 圓 四 行  所得功德 何 可 校 量  實 繇 境 勝 心 彊 徹 於 神 理 故 也  "
  },
  {
    "segmentnr":"ZH_T39_1792_001:0506c12_100",
    "original":"佛說盂蘭盆經疏上終",
    "folio":1,
    "analyzed":"佛 說 盂 蘭 盆 經 疏 上 終 "
  }
]