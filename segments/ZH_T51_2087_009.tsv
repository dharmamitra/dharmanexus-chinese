segmentnr	original	stemmed
ZH_T51_2087_009:0919a02_0	2大唐西域記卷第九一國	2 大 唐 西 域 記 卷 第 九 一 國 
ZH_T51_2087_009:0919a04_0	三藏法師玄奘奉　詔譯	三藏法師 玄 奘 奉  詔 譯 
ZH_T51_2087_009:0919a05_0	大總持寺沙門辯機撰	大 總 持 寺 沙 門 辯 機 撰 
ZH_T51_2087_009:0919a07_18	摩伽陀國下菩提樹東渡尼連禪那河，大林中有窣堵波。	摩伽陀國 下 菩 提 樹 東 渡 尼 連 禪 那 河  大 林 中 有窣堵波  
ZH_T51_2087_009:0919a08_11	其北有池，香象侍母處也。	其 北 有 池  香 象 侍 母 處 也  
ZH_T51_2087_009:0919a09_17	如來在昔修菩薩行，為香象子，居北山中，遊此池側。	如 來 在 昔 修菩薩行  為 香 象 子  居 北 山 中  遊 此 池 側  
ZH_T51_2087_009:0919a10_20	其母盲也，採藕根，汲清水，恭行孝養，與時推移。	其 母 盲 也  採 藕 根  汲 清 水  恭 行 孝 養  與 時 推 移  
ZH_T51_2087_009:0919a12_1	屬有一人，遊林迷路，彷徨往來，悲號慟哭。	屬 有 一 人  遊 林 迷 路  彷 徨 往 來  悲 號 慟 哭  
ZH_T51_2087_009:0919a12_15	象子聞而愍焉，導之以示歸路。	象 子 聞 而 愍 焉  導 之 以 示 歸 路  
ZH_T51_2087_009:0919a13_6	是人既還，遂白王曰：	是 人 既 還  遂 白 王 曰  
ZH_T51_2087_009:0919a14_4	「我知香象遊舍林藪，此奇貨也，可往捕之。	 我 知 香 象 遊 舍 林 藪  此 奇 貨 也  可 往 捕 之  
ZH_T51_2087_009:0919a15_19	」王納其言，興兵往狩，是人前導，指象示王，即時兩臂墮落，若有斬截者。	 王 納 其 言  興 兵 往 狩  是 人 前 導  指 象 示 王  即 時 兩 臂 墮 落  若 有 斬 截 者  
ZH_T51_2087_009:0919a16_13	其王雖驚此異，仍縛象子以歸。	其 王 雖 驚 此 異  仍 縛 象 子 以 歸  
ZH_T51_2087_009:0919a18_3	象子既已維縶多時，而不食水草，典廐者以聞，王遂親問之。	象 子 既 已 維 縶 多 時  而 不 食 水 草  典 廐 者 以 聞  王 遂 親 問 之  
ZH_T51_2087_009:0919a18_7	象子曰：	象 子 曰  
ZH_T51_2087_009:0919a19_7	「我母盲冥，累日飢餓，今見幽厄，詎能甘食？	 我 母 盲 冥  累 日 飢 餓  今 見 幽 厄  詎 能 甘 食  
ZH_T51_2087_009:0919a19_19	」王愍其情也，故遂放之。	 王 愍 其 情 也  故 遂 放 之  
ZH_T51_2087_009:0919a21_3	其側窣堵波，前建石柱，是昔迦葉波佛於此宴坐。	其 側 窣 堵 波  前 建 石 柱  是 昔 迦 葉 波 佛 於 此 宴 坐  
ZH_T51_2087_009:0919a22_2	其側有過去四佛坐及經行遺迹之所。	其 側 有 過 去 四 佛 坐 及 經 行 遺 迹 之 所  
ZH_T51_2087_009:0919a24_8	四佛坐東渡莫訶河，至大林中，有石柱，是外道入定發惡願處。	四 佛 坐 東 渡 莫 訶 河  至 大 林 中  有 石 柱  是 外 道 入 定 發 惡 願 處  
ZH_T51_2087_009:0919a26_2	昔有外道欝頭藍子者，志逸煙霞，身遺草澤，於此法林栖神匿迹。	昔 有 外 道 欝 頭 藍 子 者  志 逸 煙 霞  身 遺 草 澤  於 此 法 林 栖 神 匿 迹  
ZH_T51_2087_009:0919a26_14	既具五神通，得第一有定。	既 具 五 神 通  得 第 一 有 定  
ZH_T51_2087_009:0919a27_14	摩揭陀王特深宗敬，每至中時，請就宮食。	摩 揭 陀 王 特 深 宗 敬  每 至 中 時  請 就 宮 食  
ZH_T51_2087_009:0919a28_9	欝頭藍子凌虛履空，往來無替。	欝 頭 藍 子 凌 虛 履 空  往 來 無 替  
ZH_T51_2087_009:0919a29_9	摩揭陀王候時瞻望，亦既至已，捧接置座。	摩 揭 陀 王 候 時 瞻 望  亦 既 至 已  捧 接 置 座  
ZH_T51_2087_009:0919b01_9	王將出遊，欲委留事，簡擢中宮，無堪承命。	王 將 出 遊  欲 委 留 事  簡 擢 中 宮  無 堪 承 命  
ZH_T51_2087_009:0919b03_1	有少息女，淑慎令儀，既親且賢，無出其右，摩揭陀王召而命曰：	有 少 息 女  淑 慎 令 儀  既 親 且 賢  無 出 其 右  摩 揭 陀 王 召 而 命 曰  
ZH_T51_2087_009:0919b04_2	「吾方遠遊，將有所委，爾宜悉心，慎終其事。	 吾 方 遠 遊  將 有 所 委  爾 宜 悉 心  慎 終 其 事  
ZH_T51_2087_009:0919b05_3	彼欝頭藍仙，宿所宗敬，時至來飯，如我所奉。	彼 欝 頭 藍 仙  宿 所 宗 敬  時 至 來 飯  如 我 所 奉  
ZH_T51_2087_009:0919b05_14	」勅誡既已，便即巡覽。	 勅 誡 既 已  便 即 巡 覽  
ZH_T51_2087_009:0919b06_14	少女承旨，瞻候如儀，大仙至已，捧而置座。	少 女 承 旨  瞻 候 如 儀  大 仙 至 已  捧 而 置 座  
ZH_T51_2087_009:0919b08_4	欝頭藍子既觸女人，起欲界染，退失神通，飯訖言歸，不得虛遊。	欝 頭 藍 子 既 觸 女 人  起 欲 界 染  退 失 神 通  飯 訖 言 歸  不 得 虛 遊  
ZH_T51_2087_009:0919b08_14	中心愧恥，詭謂女曰：	中 心 愧 恥  詭 謂 女 曰  
ZH_T51_2087_009:0919b10_6	「吾比修道業，入定怡神，凌虛往來，略無暇景，國人願覩，聞之久矣。	 吾 比 修 道 業  入 定 怡 神  凌 虛 往 來  略 無 暇 景  國 人 願 覩  聞 之 久 矣  
ZH_T51_2087_009:0919b11_7	然先達垂訓，利物為務，豈守獨善，忘其兼濟？	然 先 達 垂 訓  利 物 為 務  豈 守 獨 善  忘 其 兼 濟  
ZH_T51_2087_009:0919b12_13	今欲從門而出，履地而往，使夫覩見之徒，咸蒙福利。	今 欲 從 門 而 出  履 地 而 往  使 夫 覩 見 之 徒  咸 蒙 福 利  
ZH_T51_2087_009:0919b13_3	」王女聞已，宣告遠近。	 王 女 聞 已  宣 告 遠 近  
ZH_T51_2087_009:0919b14_6	是時人以馳競，灑掃衢路，百千萬眾，佇望來儀。	是 時 人 以 馳 競  灑 掃 衢 路  百 千 萬 眾  佇 望 來 儀  
ZH_T51_2087_009:0919b16_16	欝頭藍子步自王宮，至彼法林，宴坐入定，心馳外境，棲林則烏鳥嚶囀，臨池乃魚鼈諠聲，情散心亂，失神廢定。	欝 頭 藍 子 步 自 王 宮  至 彼 法 林  宴 坐 入 定  心 馳 外 境  棲 林 則 烏 鳥 嚶 囀  臨 池 乃 魚 鼈 諠 聲  情 散 心 亂  失 神 廢 定  
ZH_T51_2087_009:0919b17_7	乃生忿恚，即發惡願：	乃 生 忿 恚  即 發 惡 願  
ZH_T51_2087_009:0919b19_16	「願我當來為暴惡獸，狸身鳥翼，搏食生類，身廣三千里，兩翅各廣千五百里，投林噉諸羽族，入流食彼水生。	 願 我 當 來 為 暴 惡 獸  狸 身 鳥 翼  搏 食 生 類  身 廣 三 千 里  兩 翅 各 廣 千 五 百 里  投 林 噉 諸 羽 族  入 流 食 彼 水 生  
ZH_T51_2087_009:0919b20_18	」發願既已，忿心漸息，勤求頃之，復得本定。	 發 願 既 已  忿 心 漸 息  勤 求 頃 之  復 得 本 定  
ZH_T51_2087_009:0919b21_13	不久命終，生第一有天，壽八萬劫。	不 久 命 終  生 第 一 有 天  壽 八 萬 劫  
ZH_T51_2087_009:0919b22_13	如來記之，天壽畢已，當果昔願，得此弊身。	如 來 記 之  天 壽 畢 已  當 果 昔 願  得 此 弊 身  
ZH_T51_2087_009:0919b23_6	從是流轉惡道，未期出離。	從 是 流 轉 惡 道  未 期 出 離  
ZH_T51_2087_009:0919b25_23	莫訶河東入大林野，行百餘里，至屈屈居勿反吒播陀山唐言雞足，亦謂窶盧播陀山唐言尊足。	莫 訶 河 東 入 大 林 野  行 百 餘 里  至 屈 屈 居 勿 反 吒 播 陀 山 唐 言 雞 足  亦 謂 窶 盧 播 陀 山 唐 言 尊 足  
ZH_T51_2087_009:0919b28_11	高巒陗，無極深，󱐙洞無涯，山麓谿㵎，喬林羅谷，岡岑嶺嶂，繁草被巖，峻起三峯，傍挺絕崿，氣將天接，形與雲同。	高 巒 陗  無 極 深   洞 無 涯  山 麓 谿 㵎  喬 林 羅 谷  岡 岑 嶺 嶂  繁 草 被 巖  峻 起 三 峯  傍 挺 絕 崿  氣 將 天 接  形 與 雲 同  
ZH_T51_2087_009:0919b29_15	其後尊者大迦葉波居中寂滅，不敢指言，故云尊足。	其 後 尊 者 大 迦 葉 波 居 中 寂 滅  不 敢 指 言  故 云 尊 足  
ZH_T51_2087_009:0919c01_19	摩訶迦葉波者，聲聞弟子也，得六神通，具八解脫。	摩 訶 迦 葉 波 者  聲聞弟子 也  得 六 神 通  具 八 解 脫  
ZH_T51_2087_009:0919c02_17	如來化緣斯畢，垂將涅槃，告迦葉波曰：	如 來 化 緣 斯 畢  垂 將 涅 槃  告 迦 葉 波 曰  
ZH_T51_2087_009:0919c04_8	「我於曠劫勤修苦行，為諸眾生求無上法，昔所願期，今已果滿。	 我 於 曠 劫 勤 修 苦 行  為 諸 眾 生 求 無 上 法  昔 所 願 期  今 已 果 滿  
ZH_T51_2087_009:0919c05_17	我今將欲入大涅槃，以諸法藏囑累於汝，住持宣布，勿有失墜。	我 今 將 欲 入 大 涅 槃  以 諸 法 藏 囑 累 於 汝  住 持 宣 布  勿 有 失 墜  
ZH_T51_2087_009:0919c06_17	姨母所獻金縷袈裟，慈氏成佛，留以傳付。	姨 母 所 獻 金 縷 袈 裟  慈 氏 成 佛  留 以 傳 付  
ZH_T51_2087_009:0919c08_5	我遺法中諸修行者，若比丘、比丘尼、鄔波索迦、唐言近事男。	我 遺 法 中 諸 修 行 者  若 比 丘  比 丘 尼  鄔 波 索 迦  唐 言 近 事 男  
ZH_T51_2087_009:0919c08_37	舊曰伊蒱塞，又曰優波塞，又曰優婆塞，皆訛也、鄔波斯迦唐言近事女。	舊 曰 伊 蒱 塞  又 曰 優 波 塞  又 曰 優 婆 塞  皆 訛 也  鄔波斯迦 唐 言 近 事 女  
ZH_T51_2087_009:0919c09_25	舊曰優婆斯，又曰優婆夷，皆訛也，皆先濟渡，令離流轉。	舊 曰 優 婆 斯  又 曰 優 婆 夷  皆 訛 也  皆 先 濟 渡  令 離 流 轉  
ZH_T51_2087_009:0919c10_8	」迦葉承旨，住持正法。	 迦 葉 承 旨  住 持 正 法  
ZH_T51_2087_009:0919c11_9	結集既已，至第二十年，厭世無常，將入寂滅。	結 集 既 已  至 第 二 十 年  厭 世 無 常  將 入 寂 滅  
ZH_T51_2087_009:0919c12_11	乃往雞足山，山陰而上，屈盤取路，至西南岡。	乃 往 雞 足 山  山 陰 而 上  屈 盤 取 路  至 西 南 岡  
ZH_T51_2087_009:0919c13_12	山峯險阻，崖徑槃薄，乃以錫扣，剖之如割。	山 峯 險 阻  崖 徑 槃 薄  乃 以 錫 扣  剖 之 如 割  
ZH_T51_2087_009:0919c16_17	山徑既開，逐路而進，槃紆曲折，迴互斜通，至于山頂，東北面出，既入三峯之中，捧佛袈裟而立，以願力故，三峯斂覆，故今此山三脊隆起。	山 徑 既 開  逐 路 而 進  槃 紆 曲 折  迴 互 斜 通  至 于 山 頂  東 北 面 出  既 入 三 峯 之 中  捧 佛 袈 裟 而 立  以 願 力 故  三 峯 斂 覆  故 今 此 山 三 脊 隆 起  
ZH_T51_2087_009:0919c18_15	當來慈氏世尊之興世也，三會說法之後，餘有無量憍慢眾生，將登此山，至迦葉所。	當 來 慈 氏 世 尊 之 興 世 也  三 會 說 法 之 後  餘 有 無 量 憍 慢 眾 生  將 登 此 山  至 迦 葉 所  
ZH_T51_2087_009:0919c20_1	慈氏彈指，山峯自開，彼諸眾生既見迦葉，更增憍慢。	慈 氏 彈 指  山 峯 自 開  彼 諸 眾 生 既 見 迦 葉  更 增 憍 慢  
ZH_T51_2087_009:0919c21_16	時大迦葉授衣致辭，禮敬已畢，身昇虛空，示諸神變，化火焚身，遂入寂滅。	時 大 迦 葉 授 衣 致 辭  禮 敬 已 畢  身 昇 虛 空  示 諸 神 變  化 火 焚 身  遂 入 寂 滅  
ZH_T51_2087_009:0919c22_16	時眾瞻仰，憍慢心除，因而感悟，皆證聖果。	時 眾 瞻 仰  憍 慢 心 除  因 而 感 悟  皆 證 聖 果  
ZH_T51_2087_009:0919c24_6	故今山上建窣堵波，靜夜遠望，或見明炬，及有登山，遂無所覩。	故 今 山 上 建 窣 堵 波  靜 夜 遠 望  或 見 明 炬  及 有 登 山  遂 無 所 覩  
ZH_T51_2087_009:0920a01_16	鷄足山東北行百餘里，至佛陀伐那山。	鷄 足 山 東 北 行 百 餘 里  至 佛 陀 伐 那 山  
ZH_T51_2087_009:0920a02_17	峯崖崇峻，巘崿隱嶙，巖間石室，佛嘗降止。	峯 崖 崇 峻  巘 崿 隱 嶙  巖 間 石 室  佛 嘗 降 止  
ZH_T51_2087_009:0920a04_8	傍有盤石，帝釋、梵王摩牛頭栴檀塗飾如來，今其石上餘香郁烈。	傍 有 盤 石  帝 釋  梵 王 摩 牛頭栴檀 塗 飾 如 來  今 其 石 上 餘 香 郁 烈  
ZH_T51_2087_009:0920a06_13	五百羅漢潛靈於此，諸有感遇，或得覩見，時作沙彌之形，入里乞食，隱顯靈奇之迹，羌難以述。	五 百 羅 漢 潛 靈 於 此  諸 有 感 遇  或 得 覩 見  時 作 沙 彌 之 形  入 里 乞 食  隱 顯 靈 奇 之 迹  羌 難 以 述  
ZH_T51_2087_009:0920a08_5	佛陀伐那山空谷中東行三十餘里，至洩移結反瑟知林唐言杖林。	佛 陀 伐 那 山 空 谷 中 東 行 三 十 餘 里  至 洩 移 結 反 瑟 知 林 唐 言 杖 林  
ZH_T51_2087_009:0920a08_15	林竹修篠，被山滿谷。	林 竹 修 篠  被 山 滿 谷  
ZH_T51_2087_009:0920a10_14	其先有婆羅門，聞釋迦佛身長丈六，常懷疑惑，未之信也，乃以丈六竹杖，欲量佛身。	其 先 有婆羅門  聞 釋 迦 佛 身 長 丈 六  常 懷 疑 惑  未 之 信 也  乃 以 丈 六 竹 杖  欲 量 佛 身  
ZH_T51_2087_009:0920a12_8	恒於杖端出過丈六，如是增高，莫能窮實，遂投杖而去，因植根焉。	恒 於 杖 端 出 過 丈 六  如 是 增 高  莫 能 窮 實  遂 投 杖 而 去  因 植 根 焉  
ZH_T51_2087_009:0920a13_4	中有大窣堵波，無憂王之所建也。	中 有 大 窣 堵 波  無 憂 王 之 所 建 也  
ZH_T51_2087_009:0920a14_9	如來在昔，於此七日為諸天、人現大神通，說深妙法。	如 來 在 昔  於 此 七 日 為 諸 天  人 現 大 神 通  說 深 妙 法  
ZH_T51_2087_009:0920a18_8	杖林中近有鄔波索迦闍耶犀那者唐言勝軍，西印度剎帝利種也，志尚夷簡，情悅山林，迹居幻境，心遊真際，內外典籍，窮究幽微，辭論清高，儀範閑雅。	杖 林 中 近 有 鄔 波 索 迦 闍 耶 犀 那 者 唐 言 勝 軍  西 印 度 剎 帝 利 種 也  志 尚 夷 簡  情 悅 山 林  迹 居 幻 境  心 遊 真 際  內 外 典 籍  窮 究 幽 微  辭 論 清 高  儀 範 閑 雅  
ZH_T51_2087_009:0920a19_21	諸沙門、婆羅門、外道、異學、國王、大臣、長者、豪右，相趨通謁，伏膺請益。	諸 沙 門  婆 羅 門  外 道  異 學  國 王  大 臣  長 者  豪 右  相 趨 通 謁  伏 膺 請 益  
ZH_T51_2087_009:0920a20_8	受業門人，十室而六。	受 業 門 人  十 室 而 六  
ZH_T51_2087_009:0920a21_17	年漸七十，耽讀不倦，餘藝捐廢，唯習佛經，策勵身心，不舍晝夜。	年 漸 七 十  耽 讀 不 倦  餘 藝 捐 廢  唯 習 佛 經  策 勵 身 心  不 舍 晝 夜  
ZH_T51_2087_009:0920a23_16	印度之法，香末為泥，作小窣堵波，高五六寸，書寫經文，以置其中，謂之法舍利也；	印 度 之 法  香 末 為 泥  作 小 窣 堵 波  高 五 六 寸  書 寫 經 文  以 置 其 中  謂 之 法 舍 利 也  
ZH_T51_2087_009:0920a24_18	數漸盈積，建大窣堵波，總聚於內，常修供養。	數 漸 盈 積  建 大 窣 堵 波  總 聚 於 內  常 修 供 養  
ZH_T51_2087_009:0920a27_13	故勝軍之為業也，口則宣說妙法，導誘學人，手乃作窣堵波，式崇勝福，夜又經行禮誦，宴坐思惟，寢食不遑，晝夜無怠。	故 勝 軍 之 為 業 也  口 則 宣 說 妙 法  導 誘 學 人  手 乃 作 窣 堵 波  式 崇 勝 福  夜 又 經 行 禮 誦  宴 坐 思 惟  寢 食 不 遑  晝 夜 無 怠  
ZH_T51_2087_009:0920a28_3	年百歲矣，志業不衰。	年 百 歲 矣  志 業 不 衰  
ZH_T51_2087_009:0920a29_4	三十年間，凡作七拘胝唐言億法舍利窣堵波。	三 十 年 間  凡 作 七 拘 胝 唐 言 億 法 舍 利 窣 堵 波  
ZH_T51_2087_009:0920b03_1	每滿一拘胝，建大窣堵波，而總置中，盛修供養，請諸僧眾，法會稱慶，其時神光燭曜，靈異昭彰，自茲厥後，時放光明。	每 滿 一 拘 胝  建 大 窣 堵 波  而 總 置 中  盛 修 供 養  請 諸 僧 眾  法 會 稱 慶  其 時 神 光 燭 曜  靈 異 昭 彰  自 茲 厥 後  時 放 光 明  
ZH_T51_2087_009:0920b05_2	杖林西南十餘里，大山陽，有二溫泉，其水甚熱。	杖 林 西 南 十 餘 里  大 山 陽  有 二 溫 泉  其 水 甚 熱  
ZH_T51_2087_009:0920b05_16	在昔如來化出此水，於中浴焉。	在 昔 如 來 化 出 此 水  於 中 浴 焉  
ZH_T51_2087_009:0920b07_7	今者尚存，清流無減，遠近之人，皆來就浴，沈痾宿疹，無不除差。	今 者 尚 存  清 流 無 減  遠 近 之 人  皆 來 就 浴  沈 痾 宿 疹  無 不 除 差  
ZH_T51_2087_009:0920b08_4	其傍則有窣堵波，如來經行之處也。	其 傍 則 有窣堵波  如 來 經 行 之 處 也  
ZH_T51_2087_009:0920b12_2	杖林東南行六七里，至大山，橫嶺之前有石窣堵波，昔如來兩三月為諸人、天於此說法，時頻毘娑羅王欲來聽法，乃疏山積石，壘階以進，廣二十餘步，長三四里。	杖 林 東 南 行 六 七 里  至 大 山  橫 嶺 之 前 有 石 窣 堵 波  昔 如 來 兩 三 月 為 諸 人  天 於 此 說 法  時 頻 毘 娑 羅 王 欲 來 聽 法  乃 疏 山 積 石  壘 階 以 進  廣 二 十 餘 步  長 三 四 里  
ZH_T51_2087_009:0920b15_1	大山北三四里，有孤山，昔廣博仙人棲隱於此，鑿崖為室，餘趾尚存，傳教門人，遺風猶扇。	大 山 北 三 四 里  有 孤 山  昔 廣 博 仙 人 棲 隱 於 此  鑿 崖 為 室  餘 趾 尚 存  傳 教 門 人  遺 風 猶 扇  
ZH_T51_2087_009:0920b17_3	孤山東北四五里，有小孤山，山壁石室廣袤可坐千餘人矣，如來在昔於此三月說法。	孤 山 東 北 四 五 里  有 小 孤 山  山 壁 石 室 廣 袤 可 坐 千 餘 人 矣  如 來 在 昔 於 此 三 月 說 法  
ZH_T51_2087_009:0920b18_17	石室上有大磐石，帝釋、梵王摩牛頭栴檀塗飾佛身，石上餘香，于今郁烈。	石 室 上 有 大 磐 石  帝 釋  梵 王 摩 牛頭栴檀 塗 飾 佛 身  石 上 餘 香  于 今 郁 烈  
ZH_T51_2087_009:0920b20_19	石室西南隅有巖岫，印度謂之阿素洛舊曰阿修羅，又曰阿須倫，又曰阿修羅，皆訛也宮也。	石 室 西 南 隅 有 巖 岫  印 度 謂 之 阿 素 洛 舊 曰 阿 修 羅  又 曰 阿 須 倫  又 曰 阿 修 羅  皆 訛 也 宮 也  
ZH_T51_2087_009:0920b22_2	往有好事者，深閑呪術，顧儔命侶，十有四人，約契同志，入此巖岫。	往 有 好 事 者  深 閑 呪 術  顧 儔 命 侶  十 有 四 人  約 契 同 志  入 此 巖 岫  
ZH_T51_2087_009:0920b23_6	行三四十里，廓然大明，乃見城邑臺觀，皆是金銀琉璃。	行 三 四 十 里  廓 然 大 明  乃 見 城 邑 臺 觀  皆 是 金 銀 琉 璃  
ZH_T51_2087_009:0920b24_13	是人至已，有諸少女佇立門側，歡喜迎接，甚加禮遇。	是 人 至 已  有 諸 少 女 佇 立 門 側  歡 喜 迎 接  甚 加 禮 遇  
ZH_T51_2087_009:0920b26_3	於是漸進至內城門，有二婢使各捧金盤，盛滿花香，而來迎候。	於 是 漸 進 至 內 城 門  有 二 婢 使 各 捧 金 盤  盛 滿 花 香  而 來 迎 候  
ZH_T51_2087_009:0920b26_8	謂諸人曰：	謂 諸 人 曰  
ZH_T51_2087_009:0920b27_9	「宜就池浴，塗冠香花，已而後入，斯為美矣。	 宜 就 池 浴  塗 冠 香 花  已 而 後 入  斯 為 美 矣  
ZH_T51_2087_009:0920b28_2	唯彼術士，宜時速進。	唯 彼 術 士  宜 時 速 進  
ZH_T51_2087_009:0920c01_4	」餘十三人遂即沐浴，既入池已，恍若有忘，乃坐稻田中，去此之北平川中，已三四十里矣。	 餘 十 三 人 遂 即 沐 浴  既 入 池 已  恍 若 有 忘  乃 坐 稻 田 中  去 此 之 北 平 川 中  已 三 四 十 里 矣  
ZH_T51_2087_009:0920c02_16	石室側有棧道，廣十餘步，長四五里。	石 室 側 有 棧 道  廣 十 餘 步  長 四 五 里  
ZH_T51_2087_009:0920c05_1	昔頻毘娑羅王將往佛所，乃斬石通谷，疏崖填川，或壘石，或鑿巖，作為階級，以至佛所。	昔 頻 毘 娑 羅 王 將 往 佛 所  乃 斬 石 通 谷  疏 崖 填 川  或 壘 石  或 鑿 巖  作 為 階 級  以 至 佛 所  
ZH_T51_2087_009:0920c06_10	從此大山中東行六十餘里，至矩奢揭羅補羅城唐言上茅宮城。	從 此 大 山 中 東 行 六 十 餘 里  至 矩 奢 揭 羅 補 羅 城 唐 言 上 茅 宮 城  
ZH_T51_2087_009:0920c08_8	上茅宮城，摩揭陀國之正中，古先君王之所都，多出勝上吉祥香茅，以故謂之上茅城也。	上 茅 宮 城  摩 揭 陀 國 之 正 中  古 先 君 王 之 所 都  多 出 勝 上 吉 祥 香 茅  以 故 謂 之 上 茅 城 也  
ZH_T51_2087_009:0920c10_5	崇山四周，以為外郭，西通峽徑，北闢山門，東西長，南北狹，周一百五十餘里。	崇 山 四 周  以 為 外 郭  西 通 峽 徑  北 闢 山 門  東 西 長  南 北 狹  周 一 百 五 十 餘 里  
ZH_T51_2087_009:0920c10_15	內城餘趾周三十餘里。	內 城 餘 趾 周 三 十 餘 里  
ZH_T51_2087_009:0920c12_6	羯尼迦樹遍諸蹊徑，花含殊馥，色爛黃金，暮春之月，林皆金色。	羯 尼 迦 樹 遍 諸 蹊 徑  花 含 殊 馥  色 爛 黃 金  暮 春 之 月  林 皆 金 色  
ZH_T51_2087_009:0920c14_18	宮城北門外有窣堵波，是提婆達多與未生怨王共為親友，乃放護財醉象，欲害如來。	宮 城 北 門 外 有窣堵波  是 提 婆 達 多 與 未 生 怨 王 共 為 親 友  乃 放 護 財 醉 象  欲 害 如 來  
ZH_T51_2087_009:0920c15_17	如來指端出五師子，醉象於此馴伏而前。	如 來 指 端 出 五 師 子  醉 象 於 此 馴 伏 而 前  
ZH_T51_2087_009:0920c18_13	伏醉象東北有窣堵波，是舍利子聞阿濕婆恃比丘唐言馬勝說法證果之處。	伏 醉 象 東 北 有窣堵波  是 舍 利 子 聞 阿 濕 婆 恃 比 丘 唐 言 馬 勝 說 法 證 果 之 處  
ZH_T51_2087_009:0920c20_2	初，舍利子在家也，高才雅量，見重當時，門生學徒，傳以受業。	初  舍 利 子 在 家 也  高 才 雅 量  見 重 當 時  門 生 學 徒  傳 以 受 業  
ZH_T51_2087_009:0920c21_2	此時將入王舍大城，馬勝比丘亦方乞食。	此 時 將 入 王 舍 大 城  馬 勝 比 丘 亦 方 乞 食  
ZH_T51_2087_009:0920c21_16	時舍利子遙見馬勝，謂門生曰：	時 舍 利 子 遙 見 馬 勝  謂 門 生 曰  
ZH_T51_2087_009:0920c22_14	「彼來者甚庠序，不證聖果，豈斯調寂？	 彼 來 者 甚 庠 序  不 證 聖 果  豈 斯 調 寂  
ZH_T51_2087_009:0920c23_6	宜少佇待，觀其進趣。	宜 少 佇 待  觀 其 進 趣  
ZH_T51_2087_009:0920c24_11	」馬勝比丘已證羅漢，心得自在，容止和雅，振錫來儀。	 馬 勝 比 丘 已 證 羅 漢  心得自在  容 止 和 雅  振 錫 來 儀  
ZH_T51_2087_009:0920c24_16	舍利子曰：	舍 利 子 曰  
ZH_T51_2087_009:0920c25_3	「長老善安樂耶？	 長 老 善 安 樂 耶  
ZH_T51_2087_009:0920c25_18	師何人，證何法，若此之悅豫乎？	師 何 人  證 何 法  若 此 之 悅 豫 乎  
ZH_T51_2087_009:0920c26_4	」馬勝謂曰：	 馬 勝 謂 曰  
ZH_T51_2087_009:0920c28_7	「爾不知耶，淨飯王太子，捨轉輪王位，悲愍六趣，苦行六年，證三菩提，具一切智，是吾師也。	 爾 不 知 耶  淨 飯 王 太 子  捨 轉輪王位  悲 愍 六 趣  苦 行 六 年  證 三 菩 提  具 一 切 智  是 吾 師 也  
ZH_T51_2087_009:0921a01_2	夫法者，非有非空，難用銓緒，唯佛與佛乃能究述，豈伊愚昧所能詳議？	夫 法 者  非 有 非 空  難 用 銓 緒  唯 佛 與 佛 乃 能 究 述  豈 伊 愚 昧 所 能 詳 議  
ZH_T51_2087_009:0921a01_13	」因為頌說，稱讚佛法。	 因 為 頌 說  稱 讚 佛 法  
ZH_T51_2087_009:0921a02_3	舍利子聞已，便獲果證。	舍 利 子 聞 已  便 獲 果 證  
ZH_T51_2087_009:0921a04_4	舍利子證果北不遠，有大深坑，傍建窣堵波，是室利毱多唐言勝密以火坑、毒飯欲害佛處。	舍 利 子 證 果 北 不 遠  有 大 深 坑  傍 建 窣 堵 波  是 室 利 毱 多 唐 言 勝 密 以 火 坑  毒 飯 欲 害 佛 處  
ZH_T51_2087_009:0921a04_18	勝密者，宗信外道，深著邪見。	勝 密 者  宗 信 外 道  深 著 邪 見  
ZH_T51_2087_009:0921a05_4	諸梵志曰：	諸 梵 志 曰  
ZH_T51_2087_009:0921a07_13	「喬答摩國人尊敬，遂令我徒無所恃賴，汝今可請至家飯會，門穿大坑，滿中縱火，棧以朽木，覆以燥土。	 喬 答 摩 國 人 尊 敬  遂 令 我 徒 無 所 恃 賴  汝 今 可 請 至 家 飯 會  門 穿 大 坑  滿 中 縱 火  棧 以 朽 木  覆 以 燥 土  
ZH_T51_2087_009:0921a08_13	凡諸飲食，皆雜毒藥，若免火坑，當遭毒食。	凡 諸 飲 食  皆 雜 毒 藥  若 免 火 坑  當 遭 毒 食  
ZH_T51_2087_009:0921a09_4	」勝密承命，便設毒會。	 勝 密 承 命  便 設 毒 會  
ZH_T51_2087_009:0921a10_15	城中之人皆知勝密於世尊所起惡害心，咸皆勸請，願佛勿往。	城 中 之 人 皆 知 勝 密 於 世 尊 所 起 惡 害 心  咸 皆 勸 請  願 佛 勿 往  
ZH_T51_2087_009:0921a11_1	世尊告曰：	世 尊 告 曰  
ZH_T51_2087_009:0921a11_7	「無得懷憂。	 無 得 懷 憂  
ZH_T51_2087_009:0921a11_17	如來之身，物莫能害。	如來之身  物 莫 能 害  
ZH_T51_2087_009:0921a12_4	」於是受請而往。	 於 是 受 請 而 往  
ZH_T51_2087_009:0921a13_4	足履門閫，火坑成池，清瀾澄鑒，蓮花彌漫。	足 履 門 閫  火 坑 成 池  清 瀾 澄 鑒  蓮 花 彌 漫  
ZH_T51_2087_009:0921a13_19	勝密見已，憂惶無措，謂其徒曰：	勝 密 見 已  憂 惶 無 措  謂 其 徒 曰  
ZH_T51_2087_009:0921a14_10	「以術免火，尚有毒食。	 以 術 免 火  尚 有 毒 食  
ZH_T51_2087_009:0921a15_12	」世尊飯食已訖，為說妙法，勝密聞已，謝咎歸依。	 世 尊 飯 食 已 訖  為 說 妙 法  勝 密 聞 已  謝 咎 歸 依  
ZH_T51_2087_009:0921a18_15	勝密火坑東北，山城之曲，有窣堵波，是時縛迦大醫舊曰耆婆，訛也於此為佛建說法堂，周其壖垣種植花菓，餘趾蘖株尚有遺迹。	勝 密 火 坑 東 北  山 城 之 曲  有窣堵波  是 時 縛 迦 大 醫 舊 曰 耆 婆  訛 也 於 此 為 佛 建 說 法 堂  周 其 壖 垣 種 植 花 菓  餘 趾 蘖 株 尚 有 遺 迹  
ZH_T51_2087_009:0921a19_7	如來在世，多於中止。	如 來 在 世  多 於 中 止  
ZH_T51_2087_009:0921a20_7	其傍復有縛迦故宅，餘基舊井，墟坎猶存。	其 傍 復 有 縛 迦 故 宅  餘 基 舊 井  墟 坎 猶 存  
ZH_T51_2087_009:0921a21_15	宮城東北行十四五里，至姞栗陀羅矩吒山唐言鷲峯，亦謂鷲臺。	宮 城 東 北 行 十 四 五 里  至 姞 栗 陀 羅 矩 吒 山 唐 言 鷲 峯  亦 謂 鷲 臺  
ZH_T51_2087_009:0921a21_25	舊曰耆闍崛山，訛也。	舊 曰 耆 闍 崛 山  訛 也  
ZH_T51_2087_009:0921a23_8	接北山之陽，孤摽特起，既棲鷲鳥，又類高臺，空翠相映，濃淡分色。	接 北 山 之 陽  孤 摽 特 起  既 棲 鷲 鳥  又 類 高 臺  空 翠 相 映  濃 淡 分 色  
ZH_T51_2087_009:0921a24_8	如來御世垂五十年，多居此山，廣說妙法。	如 來 御 世 垂 五 十 年  多 居 此 山  廣 說 妙 法  
ZH_T51_2087_009:0921a26_14	頻毘娑羅王為聞法故，興發人徒，自山麓至峯岑，跨谷凌巖，編石為階，廣十餘步，長五六里。	頻 毘 娑 羅 王 為 聞 法 故  興 發 人 徒  自 山 麓 至 峯 岑  跨 谷 凌 巖  編 石 為 階  廣 十 餘 步  長 五 六 里  
ZH_T51_2087_009:0921a27_18	中路有二小窣堵波，一謂下乘，即王至此徒行以進；	中 路 有 二 小 窣 堵 波  一 謂 下 乘  即 王 至 此 徒 行 以 進  
ZH_T51_2087_009:0921a28_13	一謂退凡，即簡凡人不令同往。	一 謂 退 凡  即 簡 凡 人 不 令 同 往  
ZH_T51_2087_009:0921a29_8	其山頂則東西長，南北狹。	其 山 頂 則 東 西 長  南 北 狹  
ZH_T51_2087_009:0921b02_12	臨崖西埵有甎精舍，高廣奇製，東闢其戶，如來在昔多居說法，今作說法之像，量等如來之身。	臨 崖 西 埵 有 甎 精 舍  高 廣 奇 製  東 闢 其 戶  如 來 在 昔 多 居 說 法  今 作 說 法 之 像  量 等 如來之身  
ZH_T51_2087_009:0921b03_14	精舍東有長石，如來經行所履也。	精 舍 東 有 長 石  如 來 經 行 所 履 也  
ZH_T51_2087_009:0921b05_5	傍有大石，高丈四五尺，周三十餘步，是提婆達多遙擲擊佛處也。	傍 有 大 石  高 丈 四 五 尺  周 三 十 餘 步  是 提 婆 達 多 遙 擲 擊 佛 處 也  
ZH_T51_2087_009:0921b06_9	其南崖下有窣堵波，在昔如來於此說《法花經》。	其 南 崖 下 有窣堵波  在 昔 如 來 於 此 說  法 花 經   
ZH_T51_2087_009:0921b07_10	精舍南山崖側有大石室，如來在昔於此入定。	精 舍 南 山 崖 側 有 大 石 室  如 來 在 昔 於 此 入 定  
ZH_T51_2087_009:0921b09_3	佛石室西北，石室前有大磐石，阿難為魔怖處也。	佛 石 室 西 北  石 室 前 有 大 磐 石  阿 難 為 魔 怖 處 也  
ZH_T51_2087_009:0921b11_3	尊者阿難於此入定，魔王化作鷲鳥，於黑月夜分據其大石，奮翼驚鳴，以怖尊者。	尊 者 阿 難 於 此 入 定  魔 王 化 作 鷲 鳥  於 黑 月 夜 分 據 其 大 石  奮 翼 驚 鳴  以 怖 尊 者  
ZH_T51_2087_009:0921b13_3	尊者是時驚懼無措，如來鑒見，伸手安慰，通過石壁，摩阿難頂，以大慈言而告之曰：	尊 者 是 時 驚 懼 無 措  如 來 鑒 見  伸 手 安 慰  通 過 石 壁  摩 阿 難 頂  以 大 慈 言 而 告 之 曰  
ZH_T51_2087_009:0921b13_14	「魔所變化，宜無怖懼。	 魔 所 變 化  宜 無 怖 懼  
ZH_T51_2087_009:0921b14_3	」阿難蒙慰，身心安樂。	 阿 難 蒙 慰  身 心 安 樂  
ZH_T51_2087_009:0921b15_2	石上鳥迹、崖中通穴，歲月雖久，于今尚存。	石 上 鳥 迹  崖 中 通 穴  歲 月 雖 久  于 今 尚 存  
ZH_T51_2087_009:0921b17_2	精舍側有數石室，舍利子等諸大羅漢於此入定。	精 舍 側 有 數 石 室  舍 利 子 等 諸 大 羅 漢 於 此 入 定  
ZH_T51_2087_009:0921b18_4	舍利子石室前有一大井，枯涸無水，墟坎猶存。	舍 利 子 石 室 前 有 一 大 井  枯 涸 無 水  墟 坎 猶 存  
ZH_T51_2087_009:0921b20_13	精舍東北石㵎中有大磐石，是如來曬袈裟之處，衣文明徹，皎如彫刻。	精 舍 東 北 石 㵎 中 有 大 磐 石  是 如 來 曬 袈 裟 之 處  衣 文 明 徹  皎 如 彫 刻  
ZH_T51_2087_009:0921b21_13	其傍石上有佛脚迹，輪文雖暗，規摸可察。	其 傍 石 上 有 佛 脚 迹  輪 文 雖 暗  規 摸 可 察  
ZH_T51_2087_009:0921b22_18	北山頂有窣堵波，是如來望摩揭陀城，於此七日說法。	北 山 頂 有窣堵波  是 如 來 望 摩 揭 陀 城  於 此 七 日 說 法  
ZH_T51_2087_009:0921b23_16	山城北門西有毘布羅山，聞之土俗曰：	山 城 北 門 西 有 毘 布 羅 山  聞 之 土 俗 曰  
ZH_T51_2087_009:0921b25_10	山西南崖陰，昔有五百溫泉，今者數十而已，然猶有冷有暖，未盡溫也。	山 西 南 崖 陰  昔 有 五 百 溫 泉  今 者 數 十 而 已  然 猶 有 冷 有 暖  未 盡 溫 也  
ZH_T51_2087_009:0921b27_1	其泉源發雪山之南無熱惱池，潛流至此，水甚清美，味同本池。	其 泉 源 發 雪 山 之 南 無 熱 惱 池  潛 流 至 此  水 甚 清 美  味 同 本 池  
ZH_T51_2087_009:0921b28_2	流經五百枝小熱地獄，火熱上炎，致斯溫熱。	流 經 五 百 枝 小 熱 地 獄  火 熱 上 炎  致 斯 溫 熱  
ZH_T51_2087_009:0921b29_17	泉流之口，並皆彫石，或作師子、白象之首，或作石筒懸流之道，下乃編石為池。	泉 流 之 口  並 皆 彫 石  或 作 師 子  白 象 之 首  或 作 石 筒 懸 流 之 道  下 乃 編 石 為 池  
ZH_T51_2087_009:0921c01_14	諸方異域咸來此浴，浴者宿疾多差。	諸 方 異 域 咸 來 此 浴  浴 者 宿 疾 多 差  
ZH_T51_2087_009:0921c03_9	溫泉左右諸窣堵波及精舍，基址鱗次，並是過去四佛坐及經行遺迹之所。	溫 泉 左 右 諸 窣 堵 波 及 精 舍  基 址 鱗 次  並 是 過 去 四 佛 坐 及 經 行 遺 迹 之 所  
ZH_T51_2087_009:0921c04_12	此處既山水相帶，仁智攸居，隱淪之士蓋亦多矣。	此 處 既 山 水 相 帶  仁 智 攸 居  隱 淪 之 士 蓋 亦 多 矣  
ZH_T51_2087_009:0921c05_18	溫泉西有卑鉢羅石室，世尊在昔恒居其中。	溫 泉 西 有 卑 鉢 羅 石 室  世 尊 在 昔 恒 居 其 中  
ZH_T51_2087_009:0921c06_10	後壁洞穴是阿素洛宮也。	後 壁 洞 穴 是 阿 素 洛 宮 也  
ZH_T51_2087_009:0921c07_2	習定比丘多居此室。	習 定 比 丘 多 居 此 室  
ZH_T51_2087_009:0921c08_3	時出怪異龍、蛇、師子之形，見之者心發狂亂。	時 出 怪 異 龍  蛇  師 子 之 形  見 之 者 心 發 狂 亂  
ZH_T51_2087_009:0921c09_4	然斯勝地，靈聖所止，躡迹欽風，忘其災禍。	然 斯 勝 地  靈 聖 所 止  躡 迹 欽 風  忘 其 災 禍  
ZH_T51_2087_009:0921c10_8	近有比丘，戒行貞潔，心樂幽寂，欲於此室匿迹習定。	近 有 比 丘  戒 行 貞 潔  心 樂 幽 寂  欲 於 此 室 匿 迹 習 定  
ZH_T51_2087_009:0921c10_13	或有諫曰：	或 有 諫 曰  
ZH_T51_2087_009:0921c11_1	「勿往彼也。	 勿 往 彼 也  
ZH_T51_2087_009:0921c12_2	彼多災異，為害不少，既難取定，亦恐喪身。	彼 多 災 異  為 害 不 少  既 難 取 定  亦 恐 喪 身  
ZH_T51_2087_009:0921c12_12	宜鑒前事，勿貽後悔。	宜 鑒 前 事  勿 貽 後 悔  
ZH_T51_2087_009:0921c12_17	」比丘曰：	 比 丘 曰  
ZH_T51_2087_009:0921c12_21	「不然。	 不 然  
ZH_T51_2087_009:0921c14_2	我方志求佛果，摧伏天魔，若此之害，夫何足言？	我 方 志 求 佛 果  摧 伏 天 魔  若 此 之 害  夫 何 足 言  
ZH_T51_2087_009:0921c14_12	」便即振錫而往室焉。	 便 即 振 錫 而 往 室 焉  
ZH_T51_2087_009:0921c15_3	於是設壇場，誦禁呪。	於 是 設 壇 場  誦 禁 呪  
ZH_T51_2087_009:0921c15_18	旬日之後，穴出少女，謂比丘曰：	旬 日 之 後  穴 出 少 女  謂 比 丘 曰  
ZH_T51_2087_009:0921c16_13	「尊者染衣守戒，為含識歸依；	 尊 者 染 衣 守 戒  為 含 識 歸 依  
ZH_T51_2087_009:0921c17_4	修慧習定，作生靈善導。	修 慧 習 定  作 生 靈 善 導  
ZH_T51_2087_009:0921c17_14	而今居此，驚懼我曹。	而 今 居 此  驚 懼 我 曹  
ZH_T51_2087_009:0921c18_3	如來之教，豈若是耶？	如 來 之 教  豈 若 是 耶  
ZH_T51_2087_009:0921c18_8	」比丘曰：	 比 丘 曰  
ZH_T51_2087_009:0921c18_19	「我守淨戒，遵聖教也。	 我 守 淨 戒  遵 聖 教 也  
ZH_T51_2087_009:0921c19_9	匿迹山谷，遠諠雜也。	匿 迹 山 谷  遠 諠 雜 也  
ZH_T51_2087_009:0921c19_19	忽此見譏，其咎安在？	忽 此 見 譏  其 咎 安 在  
ZH_T51_2087_009:0921c20_2	」對曰：	 對 曰  
ZH_T51_2087_009:0921c21_4	「尊者誦呪聲發，火從外入，燒我居室，苦我枝屬。	 尊 者 誦 呪 聲 發  火 從 外 入  燒 我 居 室  苦 我 枝 屬  
ZH_T51_2087_009:0921c21_14	唯願悲愍，勿復誦呪。	唯 願 悲 愍  勿 復 誦 呪  
ZH_T51_2087_009:0921c21_19	」比丘曰：	 比 丘 曰  
ZH_T51_2087_009:0921c22_10	「誦呪自護，非欲害物。	 誦 呪 自 護  非 欲 害 物  
ZH_T51_2087_009:0921c24_11	往者，行人居此習定，期於聖果，以濟幽塗，覩怪驚懼，喪棄身命，汝之辜也，其何辭乎？	往 者  行 人 居 此 習 定  期 於 聖 果  以 濟 幽 塗  覩 怪 驚 懼  喪 棄 身 命  汝 之 辜 也  其 何 辭 乎  
ZH_T51_2087_009:0921c24_15	」對曰：	 對 曰  
ZH_T51_2087_009:0921c25_4	「罪障既重，智慧斯淺。	 罪 障 既 重  智 慧 斯 淺  
ZH_T51_2087_009:0921c26_4	自今已來，屏居守分，亦願尊者勿誦神呪。	自 今 已 來  屏 居 守 分  亦 願 尊 者 勿 誦 神 呪  
ZH_T51_2087_009:0921c27_1	」比丘於是修定如初，安靜無害。	 比 丘 於 是 修 定 如 初  安 靜 無 害  
ZH_T51_2087_009:0921c28_18	毘布羅山上有窣堵波，昔者如來說法之處。	毘 布 羅 山 上 有窣堵波  昔 者 如 來 說 法 之 處  
ZH_T51_2087_009:0922a01_12	今有露形外道，多依此住，修習苦行，夙夜匪懈，自旦至昏，旋轉觀察。	今 有 露 形 外 道  多 依 此 住  修 習 苦 行  夙 夜 匪 懈  自 旦 至 昏  旋 轉 觀 察  
ZH_T51_2087_009:0922a03_3	山城北門左，南崖陰，東行二三里，至大石室，昔提婆達多於此入定。	山 城 北 門 左  南 崖 陰  東 行 二 三 里  至 大 石 室  昔 提 婆 達 多 於 此 入 定  
ZH_T51_2087_009:0922a05_15	石室東不遠，磐石上有班采，狀血染，傍建窣堵波，是習定比丘自害證果之處。	石 室 東 不 遠  磐 石 上 有 班 采  狀 血 染  傍 建 窣 堵 波  是 習 定 比 丘 自 害 證 果 之 處  
ZH_T51_2087_009:0922a07_3	昔有比丘，勤勵心身，屏居修定，歲月逾遠，不證聖果。	昔 有 比 丘  勤 勵 心 身  屏 居 修 定  歲 月 逾 遠  不 證 聖 果  
ZH_T51_2087_009:0922a07_13	退而自咎，竊復歎曰：	退 而 自 咎  竊 復 歎 曰  
ZH_T51_2087_009:0922a08_3	「無學之果，終不時證；	 無 學 之 果  終 不 時 證  
ZH_T51_2087_009:0922a08_13	有累之身，徒生何益！	有 累 之 身  徒 生 何 益  
ZH_T51_2087_009:0922a10_14	」便就此石自刺其頸，是時即證阿羅漢果，上昇虛空，示現神變，化火焚身，而入寂滅。	 便 就 此 石 自 刺 其 頸  是 時 即 證 阿羅漢果  上 昇 虛 空  示 現 神 變  化 火 焚 身  而 入 寂 滅  
ZH_T51_2087_009:0922a11_4	美其雅操，建以記功。	美 其 雅 操  建 以 記 功  
ZH_T51_2087_009:0922a13_7	比丘證果東石崖上，有石窣堵波，習定比丘投崖證果之處。	比 丘 證 果 東 石 崖 上  有 石 窣 堵 波  習 定 比 丘 投 崖 證 果 之 處  
ZH_T51_2087_009:0922a15_8	昔在佛世，有一比丘，宴坐山林，修證果定，精勤已久，不得果證，晝夜繼念，無忘靜定。	昔 在 佛 世  有 一 比 丘  宴 坐 山 林  修 證 果 定  精 勤 已 久  不 得 果 證  晝 夜 繼 念  無 忘 靜 定  
ZH_T51_2087_009:0922a17_7	如來知其根機將發也，遂往彼而成之，自竹林園至山崖下，彈指而召，佇立以待。	如 來 知 其 根 機 將 發 也  遂 往 彼 而 成 之  自 竹 林 園 至 山 崖 下  彈 指 而 召  佇 立 以 待  
ZH_T51_2087_009:0922a19_6	此比丘遙覩聖眾，身意勇悅，投崖而下，猶其淨心，敬信佛語，未至于地，已獲果證。	此 比 丘 遙 覩 聖 眾  身 意 勇 悅  投 崖 而 下  猶 其 淨 心  敬 信 佛 語  未 至 于 地  已 獲 果 證  
ZH_T51_2087_009:0922a19_11	世尊告曰：	世 尊 告 曰  
ZH_T51_2087_009:0922a19_17	「宜知是時。	 宜知是時  
ZH_T51_2087_009:0922a20_6	」即昇虛空，示現神變。	 即 昇 虛 空  示 現 神 變  
ZH_T51_2087_009:0922a20_16	用彰淨信，故斯封記。	用 彰 淨 信  故 斯 封 記  
ZH_T51_2087_009:0922a21_15	山城北門行一里餘，至迦蘭陀竹園。	山 城 北 門 行 一 里 餘  至 迦 蘭 陀 竹 園  
ZH_T51_2087_009:0922a22_12	今有精舍，石基甎室，東闢其戶。	今 有 精 舍  石 基 甎 室  東 闢 其 戶  
ZH_T51_2087_009:0922a23_12	如來在世，多居此中，說法開化，導凡拯俗。	如 來 在 世  多 居 此 中  說 法 開 化  導 凡 拯 俗  
ZH_T51_2087_009:0922a23_19	今作如來之身。	今 作 如來之身  
ZH_T51_2087_009:0922a25_7	初，此城中有大長者迦蘭陀，時稱豪貴，以大竹園施諸外道。	初  此 城 中 有 大 長 者 迦 蘭 陀  時 稱 豪 貴  以 大 竹 園 施 諸 外 道  
ZH_T51_2087_009:0922a26_16	及見如來，聞法淨信，追昔竹園居彼異眾，今天人師無以館舍。	及 見 如 來  聞 法 淨 信  追 昔 竹 園 居 彼 異 眾  今 天 人 師 無 以 館 舍  
ZH_T51_2087_009:0922a28_1	時諸神鬼感其誠心，斥逐外道，而告之曰：	時 諸 神 鬼 感 其 誠 心  斥 逐 外 道  而 告 之 曰  
ZH_T51_2087_009:0922a29_7	「長者迦蘭陀當以竹園起佛精舍，汝宜速去，得免危厄。	 長 者 迦 蘭 陀 當 以 竹 園 起 佛 精 舍  汝 宜 速 去  得 免 危 厄  
ZH_T51_2087_009:0922a29_18	」外道憤恚，含怒而去。	 外 道 憤 恚  含 怒 而 去  
ZH_T51_2087_009:0922b02_6	長者於此建立精舍，功成事畢，躬往請佛，如來是時遂受其施。	長 者 於 此 建 立 精 舍  功 成 事 畢  躬 往 請 佛  如 來 是 時 遂 受 其 施  
ZH_T51_2087_009:0922b04_19	迦蘭陀竹園東有窣堵波，阿闍多設咄路王唐言未生怨，舊曰阿闍世，訛略也之所建也。	迦 蘭 陀 竹 園 東 有窣堵波  阿 闍 多 設 咄 路 王 唐 言 未 生 怨  舊 曰 阿 闍 世  訛 略 也 之 所 建 也  
ZH_T51_2087_009:0922b06_4	如來涅槃之後，諸王共分舍利，未生怨王得以持歸，式遵崇建，而修供養。	如 來 涅 槃 之 後  諸 王 共 分 舍 利  未 生 怨 王 得 以 持 歸  式 遵 崇 建  而 修 供 養  
ZH_T51_2087_009:0922b07_14	無憂王之發信心也，開取舍利，建窣堵波，尚有遺餘，時燭光景。	無 憂 王 之 發 信 心 也  開 取 舍 利  建 窣 堵 波  尚 有 遺 餘  時 燭 光 景  
ZH_T51_2087_009:0922b08_17	未生怨王窣堵波，有尊者阿難半身舍利。	未 生 怨 王 窣 堵 波  有 尊 者 阿 難 半 身 舍 利  
ZH_T51_2087_009:0922b09_18	昔尊者將寂滅也，去摩揭陀國，趣吠舍釐城。	昔 尊 者 將 寂 滅 也  去 摩 揭 陀 國  趣 吠 舍 釐 城  
ZH_T51_2087_009:0922b10_9	兩國交爭，欲興兵甲。	兩 國 交 爭  欲 興 兵 甲  
ZH_T51_2087_009:0922b11_18	尊者傷愍，遂分其身，摩揭陀王奉歸供養，即斯勝地，式修崇建。	尊 者 傷 愍  遂 分 其 身  摩 揭 陀 王 奉 歸 供 養  即 斯 勝 地  式 修 崇 建  
ZH_T51_2087_009:0922b12_10	其傍則有如來經行之處。	其 傍 則 有 如 來 經 行 之 處  
ZH_T51_2087_009:0922b13_18	次此不遠有窣堵波，是舍利子及沒特伽羅子等安居之所。	次 此 不 遠 有窣堵波  是 舍 利 子 及 沒 特 伽 羅 子 等 安 居 之 所  
ZH_T51_2087_009:0922b16_17	竹林園西南行五六里，南山之陰，大竹林中，有大石室，是尊者摩訶迦葉在此與九百九十大阿羅漢，如來涅槃後結集三藏。	竹 林 園 西 南 行 五 六 里  南 山 之 陰  大 竹 林 中  有 大 石 室  是 尊 者 摩 訶 迦 葉 在 此 與 九 百 九 十 大阿羅漢  如 來 涅 槃 後 結 集 三 藏  
ZH_T51_2087_009:0922b18_4	前有故基，未生怨王為集法藏諸大羅漢建此堂宇。	前 有 故 基  未 生 怨 王 為 集 法 藏 諸 大 羅 漢 建 此 堂 宇  
ZH_T51_2087_009:0922b19_6	初，大迦葉宴坐山林，忽燭光明，又覩地震，曰：	初  大 迦 葉 宴 坐 山 林  忽 燭 光 明  又 覩 地 震  曰  
ZH_T51_2087_009:0922b19_17	「是何祥變，若此之異？	 是 何 祥 變  若 此 之 異  
ZH_T51_2087_009:0922b21_6	」以天眼觀，見佛世尊於雙樹林間入般涅槃，尋命徒屬趣拘尸城。	 以 天 眼 觀  見 佛 世 尊 於 雙 樹 林 間 入般涅槃  尋 命 徒 屬 趣 拘 尸 城  
ZH_T51_2087_009:0922b21_16	路逢梵志，手執天花。	路 逢 梵 志  手 執 天 花  
ZH_T51_2087_009:0922b22_3	迦葉問曰：	迦 葉 問 曰  
ZH_T51_2087_009:0922b22_9	「汝從何來？	 汝 從 何 來  
ZH_T51_2087_009:0922b22_18	知我大師今在何處？	知 我 大 師 今 在 何 處  
ZH_T51_2087_009:0922b23_3	」梵志對曰：	 梵 志 對 曰  
ZH_T51_2087_009:0922b25_3	「我適從彼拘尸城來，見汝大師已入涅槃，天、人大眾咸興供養，我所持花，自彼得也。	 我 適 從 彼 拘 尸 城 來  見 汝 大 師 已 入 涅 槃  天  人 大 眾 咸 興 供 養  我 所 持 花  自 彼 得 也  
ZH_T51_2087_009:0922b25_14	」迦葉聞已，謂其徒曰：	 迦 葉 聞 已  謂 其 徒 曰  
ZH_T51_2087_009:0922b26_13	「慧日淪照，世界闇冥，善導遐棄，眾生顛墜。	 慧 日 淪 照  世 界 闇 冥  善 導 遐 棄  眾 生 顛 墜  
ZH_T51_2087_009:0922b27_3	」懈怠比丘更相賀曰：	 懈 怠 比 丘 更 相 賀 曰  
ZH_T51_2087_009:0922b28_3	「如來寂滅，我曹安樂，若有所犯，誰能訶制？	 如 來 寂 滅  我 曹 安 樂  若 有 所 犯  誰 能 訶 制  
ZH_T51_2087_009:0922b29_2	」迦葉聞已，深更感傷，思集法藏，據教治犯。	 迦 葉 聞 已  深 更 感 傷  思 集 法 藏  據 教 治 犯  
ZH_T51_2087_009:0922b29_12	遂至雙樹，觀化禮敬。	遂 至 雙 樹  觀 化 禮 敬  
ZH_T51_2087_009:0922c01_14	既而法王去世，人、天無導，諸大羅漢亦取滅度。	既 而 法 王 去 世  人  天 無 導  諸 大 羅 漢 亦 取 滅 度  
ZH_T51_2087_009:0922c02_4	時大迦葉作是思惟：	時 大 迦 葉 作是思惟  
ZH_T51_2087_009:0922c02_15	「承順佛教，宜集法藏。	 承 順 佛 教  宜 集 法 藏  
ZH_T51_2087_009:0922c03_14	」於是登蘇迷盧山，擊大揵稚，唱如是言：	 於 是 登 蘇 迷 盧 山  擊 大 揵 稚  唱 如 是 言  
ZH_T51_2087_009:0922c04_14	「今王舍城將有法事，諸證果人宜時速集！	 今 王 舍 城 將 有 法 事  諸 證 果 人 宜 時 速 集  
ZH_T51_2087_009:0922c06_5	」揵稚聲中傳迦葉教，遍至三千大千世界，得神通者聞皆集會。	 揵 稚 聲 中 傳 迦 葉 教  遍 至 三千大千世界  得 神 通 者 聞 皆 集 會  
ZH_T51_2087_009:0922c06_14	是時迦葉告諸眾曰：	是 時 迦 葉 告 諸 眾 曰  
ZH_T51_2087_009:0922c07_14	「如來寂滅，世界空虛，當集法藏，用報佛恩。	 如 來 寂 滅  世 界 空 虛  當 集 法 藏  用 報 佛 恩  
ZH_T51_2087_009:0922c08_16	今將集法，務從簡靜，豈恃群居，不成勝業？	今 將 集 法  務 從 簡 靜  豈 恃 群 居  不 成 勝 業  
ZH_T51_2087_009:0922c10_8	其有具三明，得六通，聞持不謬，辯才無礙，如斯上人，可應結集。	其 有 具 三 明  得 六 通  聞 持 不 謬  辯才無礙  如 斯 上 人  可 應 結 集  
ZH_T51_2087_009:0922c10_18	自餘果學，各歸其居。	自 餘 果 學  各 歸 其 居  
ZH_T51_2087_009:0922c12_6	」於是得九百九十人，除阿難在學地，大迦葉召而謂曰：	 於 是 得 九 百 九 十 人  除 阿 難 在 學 地  大 迦 葉 召 而 謂 曰  
ZH_T51_2087_009:0922c12_17	「汝未盡漏，宜出聖眾。	 汝 未 盡 漏  宜 出 聖 眾  
ZH_T51_2087_009:0922c12_20	」曰：	 曰  
ZH_T51_2087_009:0922c13_18	「隨侍如來，多歷年所，每有法議，曾未棄遺。	 隨 侍 如 來  多 歷 年 所  每 有 法 議  曾 未 棄 遺  
ZH_T51_2087_009:0922c14_18	今將結集，而見擯斥，法王寂滅，失所依怙。	今 將 結 集  而 見 擯 斥  法 王 寂 滅  失 所 依 怙  
ZH_T51_2087_009:0922c15_4	」迦葉告曰：	 迦 葉 告 曰  
ZH_T51_2087_009:0922c15_10	「勿懷憂惱。	 勿 懷 憂 惱  
ZH_T51_2087_009:0922c16_10	汝親侍佛，誠復多聞，然愛惑未盡，習結未斷。	汝 親 侍 佛  誠 復 多 聞  然 愛 惑 未 盡  習 結 未 斷  
ZH_T51_2087_009:0922c17_13	」阿難辭屈而出，至空寂處，欲取無學，勤求不證。	 阿 難 辭 屈 而 出  至 空 寂 處  欲 取 無 學  勤 求 不 證  
ZH_T51_2087_009:0922c18_13	既已疲怠，便欲假寐，未及伏枕，遂證羅漢。	既 已 疲 怠  便 欲 假 寐  未 及 伏 枕  遂 證 羅 漢  
ZH_T51_2087_009:0922c19_4	往結集所，叩門白至。	往 結 集 所  叩 門 白 至  
ZH_T51_2087_009:0922c19_9	迦葉問曰：	迦 葉 問 曰  
ZH_T51_2087_009:0922c19_15	「汝結盡耶？	 汝 結 盡 耶  
ZH_T51_2087_009:0922c20_6	宜運神通，非門而入。	宜 運 神 通  非 門 而 入  
ZH_T51_2087_009:0922c21_6	」阿難承命，從鑰隙入，禮僧已畢，退而復坐。	 阿 難 承 命  從 鑰 隙 入  禮 僧 已 畢  退 而 復 坐  
ZH_T51_2087_009:0922c21_16	是時安居初十五日也。	是 時 安 居 初 十 五 日 也  
ZH_T51_2087_009:0922c22_7	於是迦葉揚言曰：	於 是 迦 葉 揚 言 曰  
ZH_T51_2087_009:0922c22_13	「念哉諦聽！	 念 哉 諦 聽  
ZH_T51_2087_009:0922c23_17	阿難聞持，如來稱讚，集素呾纜舊曰修多羅，訛也藏。	阿 難 聞 持  如 來 稱 讚  集 素 呾 纜 舊 曰 修 多 羅  訛 也 藏  
ZH_T51_2087_009:0922c24_22	優波釐持律明究，眾所知識，集毘奈耶舊曰毘那耶，訛也藏。	優 波 釐 持 律 明 究  眾 所 知 識  集 毘 奈 耶 舊 曰 毘 那 耶  訛 也 藏  
ZH_T51_2087_009:0922c25_10	我迦葉波集阿毘達磨藏。	我 迦 葉 波 集 阿毘達磨藏  
ZH_T51_2087_009:0922c26_2	」兩三月盡，集三藏訖。	 兩 三 月 盡  集 三 藏 訖  
ZH_T51_2087_009:0922c27_2	以大迦葉僧中上座，因而謂之上座部焉。	以 大 迦 葉 僧 中 上 座  因 而 謂 之 上 座 部 焉  
ZH_T51_2087_009:0922c29_17	大迦葉波結集西北，有窣堵波，是阿難受僧訶責，不預結集，至此宴坐，證羅漢果。	大 迦 葉 波 結 集 西 北  有窣堵波  是 阿 難 受 僧 訶 責  不 預 結 集  至 此 宴 坐  證 羅 漢 果  
ZH_T51_2087_009:0923a01_7	證果之後，方乃預焉。	證 果 之 後  方 乃 預 焉  
ZH_T51_2087_009:0923a03_12	阿難證果西行二十餘里，有窣堵波，無憂王之所建也，大眾部結集之處。	阿 難 證 果 西 行 二 十 餘 里  有窣堵波  無 憂 王 之 所 建 也  大 眾 部 結 集 之 處  
ZH_T51_2087_009:0923a05_3	諸學、無學數百千人，不預大迦葉結集之眾，而來至此，更相謂曰：	諸 學  無 學 數 百 千 人  不 預 大 迦 葉 結 集 之 眾  而 來 至 此  更 相 謂 曰  
ZH_T51_2087_009:0923a06_2	「如來在世，同一師學，法王寂滅，簡異我曹。	 如 來 在 世  同 一 師 學  法 王 寂 滅  簡 異 我 曹  
ZH_T51_2087_009:0923a06_12	欲報佛恩，當集法藏。	欲 報 佛 恩  當 集 法 藏  
ZH_T51_2087_009:0923a08_17	」於是凡、聖咸會，賢智畢萃，復集素呾纜藏、毘柰耶藏、阿毘達磨藏、雜集藏、禁呪藏，別為五藏。	 於 是 凡  聖 咸 會  賢 智 畢 萃  復 集 素 呾 纜 藏  毘柰耶藏  阿毘達磨藏  雜 集 藏  禁 呪 藏  別 為 五 藏  
ZH_T51_2087_009:0923a09_15	而此結集，凡、聖同會，因而謂之大眾部。	而 此 結 集  凡  聖 同 會  因 而 謂 之 大 眾 部  
ZH_T51_2087_009:0923a11_6	竹林精舍北行二百餘步，至迦蘭陀池，如來在昔多此說法。	竹 林 精 舍 北 行 二 百 餘 步  至 迦 蘭 陀 池  如 來 在 昔 多 此 說 法  
ZH_T51_2087_009:0923a12_7	水既清澄，具八功德，佛涅槃後，枯涸無餘。	水 既 清 澄  具 八 功 德  佛 涅 槃 後  枯 涸 無 餘  
ZH_T51_2087_009:0923a14_10	迦蘭陀池西北行二三里，有窣堵波，無憂王所建也，高六十餘尺。	迦 蘭 陀 池 西 北 行 二 三 里  有窣堵波  無 憂 王 所 建 也  高 六 十 餘 尺  
ZH_T51_2087_009:0923a15_15	傍有石柱，刻記立窣堵波事，高五十餘尺，上作象形。	傍 有 石 柱  刻 記 立 窣 堵 波 事  高 五 十 餘 尺  上 作 象 形  
ZH_T51_2087_009:0923a16_19	石柱東北不遠，至曷羅闍姞利呬城唐言王舍。	石 柱 東 北 不 遠  至 曷 羅 闍 姞 利 呬 城 唐 言 王 舍  
ZH_T51_2087_009:0923a18_8	外郭已壞，無復遺堵，內城雖毀，基址猶峻，周二十餘里，面有一門。	外 郭 已 壞  無 復 遺 堵  內 城 雖 毀  基 址 猶 峻  周 二 十 餘 里  面 有 一 門  
ZH_T51_2087_009:0923a19_12	初，頻毘娑羅王都在上宮城也，編戶之家頻遭火害。	初  頻 毘 娑 羅 王 都 在 上 宮 城 也  編 戶 之 家 頻 遭 火 害  
ZH_T51_2087_009:0923a21_4	一家縱逸，四隣罹災，防火不暇，資產廢業，眾庶嗟怨，不安其居。	一 家 縱 逸  四 隣 罹 災  防 火 不 暇  資 產 廢 業  眾 庶 嗟 怨  不 安 其 居  
ZH_T51_2087_009:0923a21_7	王曰：	王 曰  
ZH_T51_2087_009:0923a22_6	「我以不德，下民罹患，修何德可以禳之？	 我 以 不 德  下 民 罹 患  修 何 德 可 以 禳 之  
ZH_T51_2087_009:0923a22_11	」群臣曰：	 群 臣 曰  
ZH_T51_2087_009:0923a25_9	「大王德化邕穆，政教明察，今茲細民不謹，致此火災，宜制嚴科，以清後犯，若有火起，窮究先發，罰其首惡，遷之寒林。	 大 王 德 化 邕 穆  政 教 明 察  今 茲 細 民 不 謹  致 此 火 災  宜 制 嚴 科  以 清 後 犯  若 有 火 起  窮 究 先 發  罰 其 首 惡  遷 之 寒 林  
ZH_T51_2087_009:0923a26_12	寒林者，棄屍之所，俗謂不祥之地，人絕遊往之迹。	寒 林 者  棄 屍 之 所  俗 謂 不 祥 之 地  人 絕 遊 往 之 迹  
ZH_T51_2087_009:0923a27_4	今遷於彼，同夫棄屍。	今 遷 於 彼  同 夫 棄 屍  
ZH_T51_2087_009:0923a27_14	既恥陋居，當自謹護。	既 恥 陋 居  當 自 謹 護  
ZH_T51_2087_009:0923a27_18	」王曰：	 王 曰  
ZH_T51_2087_009:0923a28_5	「善，宜遍宣告居。	 善  宜 遍 宣 告 居  
ZH_T51_2087_009:0923a28_17	」頃之，王宮中先自失火。	 頃 之  王 宮 中 先 自 失 火  
ZH_T51_2087_009:0923a29_3	謂諸臣曰：	謂 諸 臣 曰  
ZH_T51_2087_009:0923a29_9	「我其遷矣。	 我 其 遷 矣  
ZH_T51_2087_009:0923b01_9	」乃命太子監攝留事，欲清國憲，故遷居焉。	 乃 命 太 子 監 攝 留 事  欲 清 國 憲  故 遷 居 焉  
ZH_T51_2087_009:0923b02_17	時吠舍釐王聞頻毘娑羅王野處寒林，整集戎旅，欲襲不虞。	時 吠 舍 釐 王 聞 頻 毘 娑 羅 王 野 處 寒 林  整 集 戎 旅  欲 襲 不 虞  
ZH_T51_2087_009:0923b03_9	邊候以聞，乃建城邑。	邊 候 以 聞  乃 建 城 邑  
ZH_T51_2087_009:0923b04_5	以王先舍於此，故稱王舍城也。	以 王 先 舍 於 此  故 稱 王 舍 城 也  
ZH_T51_2087_009:0923b04_16	官屬、士、庶咸徙家焉。	官 屬  士  庶 咸 徙 家 焉  
ZH_T51_2087_009:0923b04_19	或云：	或 云  
ZH_T51_2087_009:0923b06_6	至未生怨王乃築此城，未生怨太子既嗣王位，因遂都之。	至 未 生 怨 王 乃 築 此 城  未 生 怨 太 子 既 嗣 王 位  因 遂 都 之  
ZH_T51_2087_009:0923b08_7	逮無憂王遷都波吒釐城，以王舍城施婆羅門，故今城中無復凡民，唯婆羅門減千家耳。	逮 無 憂 王 遷 都 波 吒 釐 城  以 王 舍 城 施 婆 羅 門  故 今 城 中 無 復 凡 民  唯 婆 羅 門 減 千 家 耳  
ZH_T51_2087_009:0923b10_10	宮城西南隅有二小伽藍，諸國客僧往來此止，是佛昔日說法之所。	宮 城 西 南 隅 有 二 小 伽 藍  諸 國 客 僧 往 來 此 止  是 佛 昔 日 說 法 之 所  
ZH_T51_2087_009:0923b11_8	次此西北有窣堵波，珠底色迦唐言星曆。	次 此 西 北 有窣堵波  珠 底 色 迦 唐 言 星 曆  
ZH_T51_2087_009:0923b11_23	舊曰樹提伽，訛也長者本生故里。	舊 曰 樹 提 伽  訛 也 長 者 本 生 故 里  
ZH_T51_2087_009:0923b13_5	城南門外，道左有窣堵波，如來於此說法及度羅怙羅。	城 南 門 外  道 左 有窣堵波  如 來 於 此 說 法 及 度 羅 怙 羅  
ZH_T51_2087_009:0923b14_9	從此北行三十餘里，至那爛陀唐言施無厭僧伽藍。	從 此 北 行 三 十 餘 里  至 那 爛 陀 唐 言 施 無 厭 僧 伽 藍  
ZH_T51_2087_009:0923b14_15	聞之耆舊曰：	聞 之 耆 舊 曰  
ZH_T51_2087_009:0923b16_4	此伽藍南菴沒羅林中有池，其龍名那爛陀，傍建伽藍，因取為稱。	此 伽 藍 南 菴 沒 羅 林 中 有 池  其 龍 名 那 爛 陀  傍 建 伽 藍  因 取 為 稱  
ZH_T51_2087_009:0923b19_2	從其實議，是如來在昔修菩薩行，為大國王，建都此地，悲愍眾生，好樂周給，時美其德，號施無厭，由是伽藍因以為稱。	從 其 實 議  是 如 來 在 昔 修菩薩行  為 大 國 王  建 都 此 地  悲 愍 眾 生  好 樂 周 給  時 美 其 德  號 施 無 厭  由 是 伽 藍 因 以 為 稱  
ZH_T51_2087_009:0923b21_5	其地本菴沒羅園，五百商人以十億金錢買以施佛，佛於此處三月說法，諸商人等亦證聖果。	其 地 本 菴 沒 羅 園  五 百 商 人 以 十 億 金 錢 買 以 施 佛  佛 於 此 處 三 月 說 法  諸 商 人 等 亦 證 聖 果  
ZH_T51_2087_009:0923b23_7	佛涅槃後未久，此國先王鑠迦羅阿逸多唐言帝日，敬重一乘，遵崇三寶，式占福地，建此伽藍。	佛 涅 槃 後 未 久  此 國 先 王 鑠 迦 羅 阿 逸 多 唐 言 帝 日  敬 重 一 乘  遵 崇 三 寶  式 占 福 地  建 此 伽 藍  
ZH_T51_2087_009:0923b24_11	初興功也，穿傷龍身，時有善占尼乾外道，見而記曰：	初 興 功 也  穿 傷 龍 身  時 有 善 占 尼 乾 外 道  見 而 記 曰  
ZH_T51_2087_009:0923b27_3	「斯勝地也，建立伽藍，當必昌盛，為五印度之軌則，逾千載而彌隆，後進學人易以成業，然多歐血，傷龍故也。	 斯 勝 地 也  建 立 伽 藍  當 必 昌 盛  為 五 印 度 之 軌 則  逾 千 載 而 彌 隆  後 進 學 人 易 以 成 業  然 多 歐 血  傷 龍 故 也  
ZH_T51_2087_009:0923b28_14	」其子佛陀毱多王唐言覺護，繼體承統，聿遵勝業，次此之南，又建伽藍。	 其 子 佛 陀 毱 多 王 唐 言 覺 護  繼 體 承 統  聿 遵 勝 業  次 此 之 南  又 建 伽 藍  
ZH_T51_2087_009:0923c01_1	呾他揭多毱多王唐言如來，篤修前緒，次此之東，又建伽藍。	呾 他 揭 多 毱 多 王 唐 言 如 來  篤 修 前 緒  次 此 之 東  又 建 伽 藍  
ZH_T51_2087_009:0923c02_6	婆羅阿迭多唐言幼日王之嗣位也，次此東北，又建伽藍。	婆 羅 阿 迭 多 唐 言 幼 日 王 之 嗣 位 也  次 此 東 北  又 建 伽 藍  
ZH_T51_2087_009:0923c03_6	功成事畢，福會稱慶，輸誠幽顯，延請凡聖。	功 成 事 畢  福 會 稱 慶  輸 誠 幽 顯  延 請 凡 聖  
ZH_T51_2087_009:0923c04_16	其會也，五印度僧萬里雲集，眾坐已定，二僧後至，引上第三重閣。	其 會 也  五 印 度 僧 萬 里 雲 集  眾 坐 已 定  二 僧 後 至  引 上 第 三 重 閣  
ZH_T51_2087_009:0923c05_2	或有問曰：	或 有 問 曰  
ZH_T51_2087_009:0923c06_2	「王將設會，先請凡聖，大德何方，最後而至？	 王 將 設 會  先 請 凡 聖  大 德 何 方  最 後 而 至  
ZH_T51_2087_009:0923c06_5	」曰：	 曰  
ZH_T51_2087_009:0923c07_9	「我至那國也，和上嬰疹，飯已方行，受王遠請，故來赴會。	 我 至 那 國 也  和 上 嬰 疹  飯 已 方 行  受 王 遠 請  故 來 赴 會  
ZH_T51_2087_009:0923c07_20	」問者驚駭，遽以白王。	 問 者 驚 駭  遽 以 白 王  
ZH_T51_2087_009:0923c09_1	王心知聖也，躬往問焉，遲上重閣，莫知所去。	王 心 知 聖 也  躬 往 問 焉  遲 上 重 閣  莫 知 所 去  
ZH_T51_2087_009:0923c09_11	王更深信，捨國出家。	王 更 深 信  捨 國 出 家  
ZH_T51_2087_009:0923c10_11	出家既已，位居僧末，心常怏怏，懷不自安：	出 家 既 已  位 居 僧 末  心 常 怏 怏  懷 不 自 安  
ZH_T51_2087_009:0923c11_1	「我昔為王，尊居最上；	 我 昔 為 王  尊 居 最 上  
ZH_T51_2087_009:0923c11_11	今者出家，卑在眾末。	今 者 出 家  卑 在 眾 末  
ZH_T51_2087_009:0923c12_1	」尋往白僧，自述情事。	 尋 往 白 僧  自 述 情 事  
ZH_T51_2087_009:0923c13_11	於是眾僧和合，令未受戒者以年齒為次，故此伽藍獨有斯制。	於 是 眾 僧 和 合  令 未 受 戒 者 以 年 齒 為 次  故 此 伽 藍 獨 有 斯 制  
ZH_T51_2087_009:0923c15_4	其王之子代闍羅唐言金剛，嗣位之後，信心貞固，復於此西建立伽藍。	其 王 之 子 代 闍 羅 唐 言 金 剛  嗣 位 之 後  信 心 貞 固  復 於 此 西 建 立 伽 藍  
ZH_T51_2087_009:0923c16_2	其後中印度王此北復建大伽藍。	其 後 中 印 度 王 此 北 復 建 大 伽 藍  
ZH_T51_2087_009:0923c17_15	於是周垣峻峙，同為一門，既歷代君王繼世興建，窮諸剞劂，誠壯觀也。	於 是 周 垣 峻 峙  同 為 一 門  既 歷 代 君 王 繼 世 興 建  窮 諸 剞 劂  誠 壯 觀 也  
ZH_T51_2087_009:0923c19_11	帝曰本大伽藍者，今置佛像，眾中日差四十僧就此而食，以報施主之恩。	帝 曰 本 大 伽 藍 者  今 置 佛 像  眾 中 日 差 四 十 僧 就 此 而 食  以 報 施 主 之 恩  
ZH_T51_2087_009:0923c20_19	僧徒數千，並俊才高學也，德重當時，聲馳異域者，數百餘矣。	僧 徒 數 千  並 俊 才 高 學 也  德 重 當 時  聲 馳 異 域 者  數 百 餘 矣  
ZH_T51_2087_009:0923c22_7	戒行清白，律儀淳粹，僧有嚴制，眾咸貞素，印度諸國皆仰則焉。	戒 行 清 白  律 儀 淳 粹  僧 有 嚴 制  眾 咸 貞 素  印 度 諸 國 皆 仰 則 焉  
ZH_T51_2087_009:0923c24_5	請益談玄，竭日不足，夙夜警誡，少長相成，其有不談三藏幽旨者，則形影自愧矣。	請 益 談 玄  竭 日 不 足  夙 夜 警 誡  少 長 相 成  其 有 不 談 三 藏 幽 旨 者  則 形 影 自 愧 矣  
ZH_T51_2087_009:0923c25_7	故異域學人欲馳聲問，咸來稽疑，方流雅譽。	故 異 域 學 人 欲 馳 聲 問  咸 來 稽 疑  方 流 雅 譽  
ZH_T51_2087_009:0923c25_19	是以竊名而遊，咸得禮重。	是 以 竊 名 而 遊  咸 得 禮 重  
ZH_T51_2087_009:0923c26_18	殊方異域欲入談議，門者詰難，多屈而還；	殊 方 異 域 欲 入 談 議  門 者 詰 難  多 屈 而 還  
ZH_T51_2087_009:0923c27_9	學深今古，乃得入焉。	學 深 今 古  乃 得 入 焉  
ZH_T51_2087_009:0923c28_12	於是客遊後進，詳論藝能，其退飛者固十七八矣。	於 是 客 遊 後 進  詳 論 藝 能  其 退 飛 者 固 十 七 八 矣  
ZH_T51_2087_009:0923c29_13	二三博物，眾中次詰，莫不挫其銳、頹其名。	二 三 博 物  眾 中 次 詰  莫 不 挫 其 銳  頹 其 名  
ZH_T51_2087_009:0924a01_16	若其高才博物，強識多能，明德哲人，聯暉繼軌。	若 其 高 才 博 物  強 識 多 能  明 德 哲 人  聯 暉 繼 軌  
ZH_T51_2087_009:0924a02_11	至如護法、護月，振芳塵於遺教；	至 如 護 法  護 月  振 芳 塵 於 遺 教  
ZH_T51_2087_009:0924a03_3	德慧、堅慧，流雅譽於當時；	德 慧  堅 慧  流 雅 譽 於 當 時  
ZH_T51_2087_009:0924a03_9	光友之清論；	光 友 之 清 論  
ZH_T51_2087_009:0924a03_15	勝友之高談；	勝 友 之 高 談  
ZH_T51_2087_009:0924a04_4	智月則風鑒明敏；	智 月 則 風 鑒 明 敏  
ZH_T51_2087_009:0924a04_12	戒賢乃至德幽邃。	戒 賢 乃 至 德 幽 邃  
ZH_T51_2087_009:0924a06_12	若此上人，眾所知識，德隆先達，學貫舊章，述作論釋各十數部，並盛流通，見珍當世。	若 此 上 人  眾 所 知 識  德 隆 先 達  學 貫 舊 章  述 作 論 釋 各 十 數 部  並 盛 流 通  見 珍 當 世  
ZH_T51_2087_009:0924a07_11	伽藍四周，聖迹百數，舉其二三，可略言矣。	伽 藍 四 周  聖 迹 百 數  舉 其 二 三  可 略 言 矣  
ZH_T51_2087_009:0924a09_9	伽藍西不遠有精舍，在昔如來三月止此，為諸天、人廣說妙法。	伽 藍 西 不 遠 有 精 舍  在 昔 如 來 三 月 止 此  為 諸 天  人 廣 說 妙 法  
ZH_T51_2087_009:0924a10_7	南百餘步小窣堵波，遠方比丘見佛處。	南 百 餘 步 小 窣 堵 波  遠 方 比 丘 見 佛 處  
ZH_T51_2087_009:0924a12_8	昔有比丘自遠方來，至此遇見如來聖眾，內發敬心，五體投地，便即發願求輪王位。	昔 有 比 丘 自 遠 方 來  至 此 遇 見 如 來 聖 眾  內 發 敬 心  五體投地  便 即 發 願 求 輪 王 位  
ZH_T51_2087_009:0924a12_18	如來見已，告諸眾曰：	如 來 見 已  告 諸 眾 曰  
ZH_T51_2087_009:0924a13_9	「彼比丘者甚可愍惜。	 彼 比 丘 者 甚 可 愍 惜  
ZH_T51_2087_009:0924a14_9	福德深遠，信心堅固，若求佛果，不久當證。	福 德 深 遠  信 心 堅 固  若 求 佛 果  不 久 當 證  
ZH_T51_2087_009:0924a15_8	今其發願求轉輪王，於當來世必受此報。	今 其 發 願 求 轉 輪 王  於當來世 必 受 此 報  
ZH_T51_2087_009:0924a16_18	身體投地下至金輪，其中所有微塵之數，一一塵是一輪王報也。	身 體 投 地 下 至 金 輪  其 中 所 有 微 塵 之 數  一 一 塵 是 一 輪 王 報 也  
ZH_T51_2087_009:0924a17_9	既耽世樂，聖果斯遠。	既 耽 世 樂  聖 果 斯 遠  
ZH_T51_2087_009:0924a18_2	」其南則有觀自在菩薩立像。	 其 南 則 有 觀 自 在 菩 薩 立 像  
ZH_T51_2087_009:0924a18_17	或見執香爐往佛精舍，周旋右繞。	或 見 執 香 爐 往 佛 精 舍  周 旋 右 繞  
ZH_T51_2087_009:0924a20_6	觀自在菩薩像南窣堵波中，有如來三月之間剃剪髮、爪。	觀 自 在 菩 薩 像 南 窣 堵 波 中  有 如 來 三 月 之 間 剃 剪 髮  爪  
ZH_T51_2087_009:0924a20_16	有嬰疾病，旋繞多愈。	有 嬰 疾 病  旋 繞 多 愈  
ZH_T51_2087_009:0924a22_3	其西垣外池側窣堵波，是外道執雀於此問佛死生之事。	其 西 垣 外 池 側 窣 堵 波  是 外 道 執 雀 於 此 問 佛 死 生 之 事  
ZH_T51_2087_009:0924a24_13	次東南垣內五十餘步，有奇樹，高八九尺，其幹兩披，在昔如來嚼楊枝棄地，因植根柢，歲月雖久，初無增減。	次 東 南 垣 內 五 十 餘 步  有 奇 樹  高 八 九 尺  其 幹 兩 披  在 昔 如 來 嚼 楊 枝 棄 地  因 植 根 柢  歲 月 雖 久  初 無 增 減  
ZH_T51_2087_009:0924a26_1	次東大精舍，高二百餘尺，如來在昔於此四月說諸妙法。	次 東 大 精 舍  高 二 百 餘 尺  如 來 在 昔 於 此 四 月 說 諸 妙 法  
ZH_T51_2087_009:0924a28_17	次北百餘步精舍中，有觀自在菩薩像，淨信之徒興供養者所見不同，莫定其所，或立門側，或出簷前，諸國法俗咸來供養。	次 北 百 餘 步 精 舍 中  有 觀 自 在 菩 薩 像  淨 信 之 徒 興 供 養 者 所 見 不 同  莫 定 其 所  或 立 門 側  或 出 簷 前  諸 國 法 俗 咸 來 供 養  
ZH_T51_2087_009:0924b02_11	觀自在菩薩精舍北有大精舍，高三百餘尺，婆羅阿迭多王之所建也，莊嚴度量及中佛像，同菩提樹下大精舍。	觀 自 在 菩 薩 精 舍 北 有 大 精 舍  高 三 百 餘 尺  婆 羅 阿 迭 多 王 之 所 建 也  莊 嚴 度 量 及 中 佛 像  同 菩提樹下 大 精 舍  
ZH_T51_2087_009:0924b03_11	其東北窣堵波，在昔如來於此七日演說妙法。	其 東 北 窣 堵 波  在 昔 如 來 於 此 七 日 演 說 妙 法  
ZH_T51_2087_009:0924b04_5	西北則有過去四佛坐處。	西 北 則 有 過 去 四 佛 坐 處  
ZH_T51_2087_009:0924b06_1	其南鍮石精舍，戒日王之所建立，功雖未畢，然其圖量十丈而後成之。	其 南 鍮 石 精 舍  戒 日 王 之 所 建 立  功 雖 未 畢  然 其 圖 量 十 丈 而 後 成 之  
ZH_T51_2087_009:0924b08_3	次東二百餘步垣外，有銅立佛像，高八十餘尺，重閣六層，乃得彌覆，昔滿胄王之所作也。	次 東 二 百 餘 步 垣 外  有 銅 立 佛 像  高 八 十 餘 尺  重 閣 六 層  乃 得 彌 覆  昔 滿 胄 王 之 所 作 也  
ZH_T51_2087_009:0924b10_3	滿胄王銅佛像北二三里，甎精舍中，有多羅菩薩像。	滿 胄 王 銅 佛 像 北 二 三 里  甎 精 舍 中  有 多 羅 菩 薩 像  
ZH_T51_2087_009:0924b10_13	其量既高，其靈甚察。	其 量 既 高  其 靈 甚 察  
ZH_T51_2087_009:0924b13_2	每歲元日，盛興供養，隣境國王、大臣、豪族，齎妙香花，持寶旛蓋，金石遞奏，絲竹相和，七日之中，建斯法會。	每 歲 元 日  盛 興 供 養  隣 境 國 王  大 臣  豪 族  齎 妙 香 花  持 寶 旛 蓋  金 石 遞 奏  絲 竹 相 和  七 日 之 中  建 斯 法 會  
ZH_T51_2087_009:0924b13_11	其垣南門內有大井。	其 垣 南 門 內 有 大 井  
ZH_T51_2087_009:0924b14_12	昔在佛世，有大商侶，熱渴逼迫，來至佛所。	昔 在 佛 世  有 大 商 侶  熱 渴 逼 迫  來 至 佛 所  
ZH_T51_2087_009:0924b15_3	世尊指其地，以可得水。	世 尊 指 其 地  以 可 得 水  
ZH_T51_2087_009:0924b16_3	商主乃以車軸築地，地既為陷，水遂泉涌。	商 主 乃 以 車 軸 築 地  地 既 為 陷  水 遂 泉 涌  
ZH_T51_2087_009:0924b16_13	飲已聞法，皆悟聖果。	飲 已 聞 法  皆 悟 聖 果  
ZH_T51_2087_009:0924b19_5	伽藍西南行八九里，至拘理迦邑，中有窣堵波，無憂王之所建也，是尊者沒特伽羅子本生故里。	伽 藍 西 南 行 八 九 里  至 拘 理 迦 邑  中 有窣堵波  無 憂 王 之 所 建 也  是 尊 者 沒 特 伽 羅 子 本 生 故 里  
ZH_T51_2087_009:0924b20_12	傍有窣堵波，尊者於此入無餘涅槃，其中則有遺身舍利。	傍 有窣堵波  尊 者 於 此 入無餘涅槃  其 中 則 有 遺 身 舍 利  
ZH_T51_2087_009:0924b21_10	尊者，大婆羅門種，與舍利子少為親友。	尊 者  大 婆 羅 門 種  與 舍 利 子 少 為 親 友  
ZH_T51_2087_009:0924b24_9	舍利子以才明見貴，尊者以精鑒延譽，才智相比，動止必俱，結要終始，契同去就，相與厭俗，共求捨家，遂師珊闍耶焉。	舍 利 子 以 才 明 見 貴  尊 者 以 精 鑒 延 譽  才 智 相 比  動 止 必 俱  結 要 終 始  契 同 去 就  相 與 厭 俗  共 求 捨 家  遂 師 珊 闍 耶 焉  
ZH_T51_2087_009:0924b26_6	舍利子遇馬勝阿羅漢，聞法悟聖，還為尊者重述，聞而悟法，遂證初果。	舍 利 子 遇 馬 勝 阿 羅 漢  聞 法 悟 聖  還 為 尊 者 重 述  聞 而 悟 法  遂 證 初 果  
ZH_T51_2087_009:0924b27_11	與其徒二百五十人俱到佛所，世尊遙見，指告眾曰：	與 其 徒 二百五十 人 俱 到 佛 所  世 尊 遙 見  指 告 眾 曰  
ZH_T51_2087_009:0924b28_3	「彼來者，我弟子中神足第一。	 彼 來 者  我 弟 子 中 神 足 第 一  
ZH_T51_2087_009:0924b28_14	」既至佛所，請入法中。	 既 至 佛 所  請 入 法 中  
ZH_T51_2087_009:0924b28_19	世尊告曰：	世 尊 告 曰  
ZH_T51_2087_009:0924b29_14	「善來，比丘，淨修梵行，得離苦際。	 善 來  比 丘  淨 修 梵 行  得 離 苦 際  
ZH_T51_2087_009:0924c01_16	」聞是語時，鬚髮落，俗裳變，戒品淨，威儀調順。	 聞 是 語 時  鬚 髮 落  俗 裳 變  戒 品 淨  威 儀 調 順  
ZH_T51_2087_009:0924c02_13	經七日，結漏盡，證羅漢果，得神通力。	經 七 日  結 漏 盡  證 羅 漢 果  得 神 通 力  
ZH_T51_2087_009:0924c04_8	沒特伽羅子故里東行三四里，有窣堵波，頻毘娑羅王迎見佛處。	沒 特 伽 羅 子 故 里 東 行 三 四 里  有窣堵波  頻 毘 娑 羅 王 迎 見 佛 處  
ZH_T51_2087_009:0924c08_3	如來初證佛果，知摩揭陀國人心渴仰，受頻毘娑羅王請，於晨朝時，著衣持鉢，與千比丘左右圍繞，皆是耆舊螺髻梵志，慕法染衣，前後羽從，入王舍城。	如 來 初 證 佛 果  知 摩 揭 陀 國 人 心 渴 仰  受 頻 毘 娑 羅 王 請  於 晨 朝 時  著衣持鉢  與 千 比 丘 左 右 圍 繞  皆 是 耆 舊 螺 髻 梵 志  慕 法 染 衣  前 後 羽 從  入 王 舍 城  
ZH_T51_2087_009:0924c10_13	時帝釋天王變為摩那婆，首冠螺髻，左手執金瓶，右手持寶杖，足蹈空虛，離地四指，在大眾中前導佛路。	時 帝 釋 天 王 變 為 摩 那 婆  首 冠 螺 髻  左 手 執 金 瓶  右 手 持 寶 杖  足 蹈 空 虛  離 地 四 指  在 大 眾 中 前 導 佛 路  
ZH_T51_2087_009:0924c13_1	時摩揭陀國頻毘娑羅王與其國內諸婆羅門、長者、居士，百千萬眾，前後導從，出王舍城奉迎聖眾。	時 摩 揭 陀 國 頻 毘 娑 羅 王 與 其 國 內 諸 婆 羅 門  長 者  居 士  百 千 萬 眾  前 後 導 從  出 王 舍 城 奉 迎 聖 眾  
ZH_T51_2087_009:0924c15_1	頻毘娑羅王迎佛東南行二十餘里，至迦羅臂拏迦邑，中有窣堵波，無憂王之所建也。	頻 毘 娑 羅 王 迎 佛 東 南 行 二 十 餘 里  至 迦 羅 臂 拏 迦 邑  中 有窣堵波  無 憂 王 之 所 建 也  
ZH_T51_2087_009:0924c15_17	是尊者舍利子本生故里，井今尚在。	是 尊 者 舍 利 子 本 生 故 里  井 今 尚 在  
ZH_T51_2087_009:0924c17_2	傍有窣堵波，尊者於此寂滅，其中則有遺身舍利。	傍 有窣堵波  尊 者 於 此 寂 滅  其 中 則 有 遺 身 舍 利  
ZH_T51_2087_009:0924c17_11	尊者，大婆羅門種。	尊 者  大 婆 羅 門 種  
ZH_T51_2087_009:0924c18_11	其父高才博識，深鑒精微，凡諸典籍莫不究習。	其 父 高 才 博 識  深 鑒 精 微  凡 諸 典 籍 莫 不 究 習  
ZH_T51_2087_009:0924c19_2	其妻感夢，具告夫曰：	其 妻 感 夢  具 告 夫 曰  
ZH_T51_2087_009:0924c20_14	「吾昨宵寐，夢感異人，身被鎧甲，手執金剛，摧破諸山，退立一山之下。	 吾 昨 宵 寐  夢 感 異 人  身 被 鎧 甲  手 執 金 剛  摧 破 諸 山  退 立 一 山 之 下  
ZH_T51_2087_009:0924c20_18	」夫曰：	 夫 曰  
ZH_T51_2087_009:0924c21_1	「夢甚善。	 夢 甚 善  
ZH_T51_2087_009:0924c22_13	汝當生男，達學貫世，摧諸論師，破其宗致，唯不如一人，為作弟子。	汝 當 生 男  達 學 貫 世  摧 諸 論 師  破 其 宗 致  唯 不 如 一 人  為 作 弟 子  
ZH_T51_2087_009:0924c23_14	」果而有娠，母忽聰明，高論劇談，言無屈滯。	 果 而 有 娠  母 忽 聰 明  高 論 劇 談  言 無 屈 滯  
ZH_T51_2087_009:0924c25_7	尊者年始八歲，名擅四方，其性淳質，其心慈悲，朽壞結縛，成就智慧。	尊 者 年 始 八 歲  名 擅 四 方  其 性 淳 質  其 心 慈 悲  朽 壞 結 縛  成 就 智 慧  
ZH_T51_2087_009:0924c27_12	與沒特伽羅子少而相友，深厭塵俗，未有所歸，於是與沒特伽羅子於珊闍耶外道所而修習焉。	與 沒 特 伽 羅 子 少 而 相 友  深 厭 塵 俗  未 有 所 歸  於 是 與 沒 特 伽 羅 子 於 珊 闍 耶 外 道 所 而 修 習 焉  
ZH_T51_2087_009:0924c28_1	乃相謂曰：	乃 相 謂 曰  
ZH_T51_2087_009:0924c28_16	「斯非究竟之理，未能窮苦際也。	 斯 非 究 竟 之 理  未 能 窮 苦 際 也  
ZH_T51_2087_009:0924c29_12	各求明導，先嘗甘露，必同其味。	各 求 明 導  先 嘗 甘 露  必 同 其 味  
ZH_T51_2087_009:0925a01_10	」時大阿羅漢馬勝執持應器，入城乞食。	 時 大阿羅漢 馬 勝 執 持 應 器  入 城 乞 食  
ZH_T51_2087_009:0925a02_7	舍利子見其威儀閑雅，即而問曰：	舍 利 子 見 其 威 儀 閑 雅  即 而 問 曰  
ZH_T51_2087_009:0925a02_13	「汝師是誰？	 汝 師 是 誰  
ZH_T51_2087_009:0925a02_16	」曰：	 曰  
ZH_T51_2087_009:0925a03_8	「釋種太子厭世出家，成等正覺。	 釋 種 太 子 厭 世 出 家  成等正覺  
ZH_T51_2087_009:0925a03_13	是我師也。	是 我 師 也  
ZH_T51_2087_009:0925a03_19	」舍利子曰：	 舍 利 子 曰  
ZH_T51_2087_009:0925a04_8	「所說何法，可得聞乎？	 所 說 何 法  可 得 聞 乎  
ZH_T51_2087_009:0925a04_11	」曰：	 曰  
ZH_T51_2087_009:0925a04_22	「我初受教，未達深義。	 我 初 受 教  未 達 深 義  
ZH_T51_2087_009:0925a05_4	」舍利子曰：	 舍 利 子 曰  
ZH_T51_2087_009:0925a05_10	「願說所聞。	 願 說 所 聞  
ZH_T51_2087_009:0925a06_9	」馬勝乃隨宜演說，舍利子聞已，即證初果。	 馬 勝 乃 隨 宜 演 說  舍 利 子 聞 已  即 證 初 果  
ZH_T51_2087_009:0925a07_15	遂與其徒二百五十人往詣佛所，世尊遙見，指告眾曰：	遂 與 其 徒 二百五十 人 往 詣 佛 所  世 尊 遙 見  指 告 眾 曰  
ZH_T51_2087_009:0925a08_5	「我弟子中智慧第一。	 我 弟 子 中 智慧第一  
ZH_T51_2087_009:0925a08_16	」至已頂禮，願從佛法。	 至 已 頂 禮  願 從 佛 法  
ZH_T51_2087_009:0925a09_1	世尊告曰：	世 尊 告 曰  
ZH_T51_2087_009:0925a09_8	「善來，比丘。	 善 來  比 丘  
ZH_T51_2087_009:0925a09_19	」聞是語時，戒品具足。	 聞 是 語 時  戒 品 具 足  
ZH_T51_2087_009:0925a11_9	過半月後，聞佛為長爪梵志說法，聞餘論而感悟，遂證羅漢之果。	過 半 月 後  聞 佛 為 長 爪 梵 志 說 法  聞 餘 論 而 感 悟  遂 證 羅 漢 之 果  
ZH_T51_2087_009:0925a14_2	其後阿難承佛告寂滅期，展轉相語，各懷悲感，舍利子深增戀仰，不忍見佛入般涅槃，遂請世尊，先入寂滅。	其 後 阿 難 承 佛 告 寂 滅 期  展 轉 相 語  各 懷 悲 感  舍 利 子 深 增 戀 仰  不 忍 見 佛 入般涅槃  遂 請 世 尊  先 入 寂 滅  
ZH_T51_2087_009:0925a14_7	世尊告曰：	世 尊 告 曰  
ZH_T51_2087_009:0925a14_13	「宜知是時。	 宜知是時  
ZH_T51_2087_009:0925a15_11	」告謝門人，至本生里，侍者沙彌遍告城邑。	 告 謝 門 人  至 本 生 里  侍 者 沙 彌 遍 告 城 邑  
ZH_T51_2087_009:0925a16_11	未生怨王及其國人莫不風馳，皆悉雲會。	未 生 怨 王 及 其 國 人 莫 不 風 馳  皆 悉 雲 會  
ZH_T51_2087_009:0925a17_6	舍利子廣為說法，聞已而去。	舍 利 子 廣 為 說 法  聞 已 而 去  
ZH_T51_2087_009:0925a18_11	於後夜分，正意繫心，入滅盡定，從定起已而寂滅焉。	於 後 夜 分  正 意 繫 心  入 滅 盡 定  從 定 起 已 而 寂 滅 焉  
ZH_T51_2087_009:0925a20_10	迦羅臂挐迦邑東南四五里，有窣堵波，是尊者舍利子門人入涅槃處。	迦 羅 臂 挐 迦 邑 東 南 四 五 里  有窣堵波  是 尊 者 舍 利 子 門 人 入 涅 槃 處  
ZH_T51_2087_009:0925a20_13	或曰：	或 曰  
ZH_T51_2087_009:0925a22_6	迦葉波佛在世時，有三拘胝拘胝者，唐言億大阿羅漢同於此地無餘寂滅。	迦 葉 波 佛 在 世 時  有 三 拘 胝 拘 胝 者  唐 言 億 大阿羅漢 同 於 此 地 無 餘 寂 滅  
ZH_T51_2087_009:0925a24_11	舍利子門人窣堵波東行三十餘里，至因陀羅勢羅窶訶山唐言帝釋窟。	舍 利 子 門 人 窣 堵 波 東 行 三 十 餘 里  至 因 陀 羅 勢 羅 窶 訶 山 唐 言 帝 釋 窟  
ZH_T51_2087_009:0925a25_11	其山巖谷杳冥，花林蓊欝，嶺有兩峯，岌然特起。	其 山 巖 谷 杳 冥  花 林 蓊 欝  嶺 有 兩 峯  岌 然 特 起  
ZH_T51_2087_009:0925a26_16	西峯南巖間有大石室，廣而不高，昔如來嘗於中止。	西 峯 南 巖 間 有 大 石 室  廣 而 不 高  昔 如 來 嘗 於 中 止  
ZH_T51_2087_009:0925a28_7	時時天帝釋以四十二疑事畫石請問，佛為演釋，其迹猶在。	時 時 天 帝 釋 以 四 十 二 疑 事 畫 石 請 問  佛 為 演 釋  其 迹 猶 在  
ZH_T51_2087_009:0925a29_10	今作此像，擬昔聖儀，入中禮敬者，莫不肅然驚懼。	今 作 此 像  擬 昔 聖 儀  入 中 禮 敬 者  莫 不 肅 然 驚 懼  
ZH_T51_2087_009:0925b01_9	山巖上有過去四佛坐及經行遺迹之所。	山 巖 上 有 過 去 四 佛 坐 及 經 行 遺 迹 之 所  
ZH_T51_2087_009:0925b02_3	東峯上有伽藍，聞諸土俗曰：	東 峯 上 有 伽 藍  聞 諸 土 俗 曰  
ZH_T51_2087_009:0925b03_14	其中僧眾，或於夜分，望見西峯石室佛像前每有燈炬，常為照燭。	其 中 僧 眾  或 於 夜 分  望 見 西 峯 石 室 佛 像 前 每 有 燈 炬  常 為 照 燭  
ZH_T51_2087_009:0925b05_9	因陀羅勢羅窶訶山東峯伽藍前有窣堵波，謂亘許贈反娑唐言雁。	因 陀 羅 勢 羅 窶 訶 山 東 峯 伽 藍 前 有窣堵波  謂 亘 許 贈 反 娑 唐 言 雁  
ZH_T51_2087_009:0925b07_2	昔此伽藍習翫小乘，小乘漸教也，故開三淨之食，而此伽藍遵而不墜。	昔 此 伽 藍 習 翫 小 乘  小 乘 漸 教 也  故 開 三 淨 之 食  而 此 伽 藍 遵 而 不 墜  
ZH_T51_2087_009:0925b07_11	其後三淨求不時獲。	其 後 三 淨 求 不 時 獲  
ZH_T51_2087_009:0925b08_10	有比丘經行，忽見群雁飛翔，戲言曰：	有 比 丘 經 行  忽 見 群 雁 飛 翔  戲 言 曰  
ZH_T51_2087_009:0925b09_10	「今日眾僧中食不充，摩訶薩埵宜知是時。	 今 日 眾 僧 中 食 不 充  摩 訶 薩 埵 宜知是時  
ZH_T51_2087_009:0925b10_11	」言聲未絕，一雁退飛，當其僧前，投身自殞。	 言 聲 未 絕  一 雁 退 飛  當 其 僧 前  投 身 自 殞  
ZH_T51_2087_009:0925b11_12	比丘見已，具白眾僧，聞者悲感，咸相謂曰：	比 丘 見 已  具 白 眾 僧  聞 者 悲 感  咸 相 謂 曰  
ZH_T51_2087_009:0925b12_2	「如來設法，導誘隨機；	 如 來 設 法  導 誘 隨 機  
ZH_T51_2087_009:0925b12_12	我等守愚，遵行漸教。	我 等 守 愚  遵 行 漸 教  
ZH_T51_2087_009:0925b13_9	大乘者，正理也，宜改先執，務從聖旨。	大 乘 者  正 理 也  宜 改 先 執  務 從 聖 旨  
ZH_T51_2087_009:0925b14_11	此雁垂誡，誠為明導，宜旌厚德，傳記終古。	此 雁 垂 誡  誠 為 明 導  宜 旌 厚 德  傳 記 終 古  
ZH_T51_2087_009:0925b15_13	」於是建窣堵波，式昭遺烈，以彼死雁瘞其下焉。	 於 是 建 窣 堵 波  式 昭 遺 烈  以 彼 死 雁 瘞 其 下 焉  
ZH_T51_2087_009:0925b18_3	因陀羅勢羅窶訶山東北行百五六十里，至迦布德迦唐言鴿伽藍，僧徒二百餘人，學說一切有部。	因 陀 羅 勢 羅 窶 訶 山 東 北 行 百 五 六 十 里  至 迦 布 德 迦 唐 言 鴿 伽 藍  僧 徒 二 百 餘 人  學 說 一 切 有 部  
ZH_T51_2087_009:0925b19_1	伽藍東有窣堵波，無憂王之所建也。	伽 藍 東 有窣堵波  無 憂 王 之 所 建 也  
ZH_T51_2087_009:0925b19_14	昔佛於此為諸大眾一宿說法。	昔 佛 於 此 為 諸 大 眾 一 宿 說 法  
ZH_T51_2087_009:0925b21_2	時有羅者於此林中網捕羽族，一日不獲，遂作是言：	時 有 羅 者 於 此 林 中 網 捕 羽 族  一 日 不 獲  遂 作 是 言  
ZH_T51_2087_009:0925b21_13	「我惟薄福，恒為弊事。	 我 惟 薄 福  恒 為 弊 事  
ZH_T51_2087_009:0925b22_2	」來至佛所，揚言唱曰：	 來 至 佛 所  揚 言 唱 曰  
ZH_T51_2087_009:0925b23_12	「今日如來於此說法，令我網捕都無所得，妻孥飢餓，其計安出？	 今 日 如 來 於 此 說 法  令 我 網 捕 都 無 所 得  妻 孥 飢 餓  其 計 安 出  
ZH_T51_2087_009:0925b23_18	」如來告曰：	 如 來 告 曰  
ZH_T51_2087_009:0925b24_8	「汝應蘊火，當與汝食。	 汝 應 蘊 火  當 與 汝 食  
ZH_T51_2087_009:0925b25_14	」如來是時化作大鴿，投火而死，羅者持歸，妻孥共食。	 如 來 是 時 化 作 大 鴿  投 火 而 死  羅 者 持 歸  妻 孥 共 食  
ZH_T51_2087_009:0925b27_11	其後重往佛所，如來方便攝化，羅者聞法，悔過自新，捨家修學，便證聖果。	其 後 重 往 佛 所  如 來 方 便 攝 化  羅 者 聞 法  悔 過 自 新  捨 家 修 學  便 證 聖 果  
ZH_T51_2087_009:0925b28_1	因名所建為鴿伽藍。	因 名 所 建 為 鴿 伽 藍  
ZH_T51_2087_009:0925b29_14	迦布德迦伽藍南二三里，至孤山。	迦 布 德 迦 伽 藍 南 二 三 里  至 孤 山  
ZH_T51_2087_009:0925c01_17	其山崇峻，樹林欝茂，名花清流，被崖緣壑。	其 山 崇 峻  樹 林 欝 茂  名 花 清 流  被 崖 緣 壑  
ZH_T51_2087_009:0925c02_11	上多精舍靈廟，頗極剞劂之工。	上 多 精 舍 靈 廟  頗 極 剞 劂 之 工  
ZH_T51_2087_009:0925c04_6	正中精舍有觀自在菩薩像，軀量雖小，威神感肅，手執蓮花，頂戴佛像。	正 中 精 舍 有 觀 自 在 菩 薩 像  軀 量 雖 小  威 神 感 肅  手 執 蓮 花  頂 戴 佛 像  
ZH_T51_2087_009:0925c07_4	常有數人，斷食要心，求見菩薩，七日、二七日、乃至一月，其有感者，見觀自在菩薩，妙相莊嚴，威光赫奕，從像中出，慰喻其人。	常 有 數 人  斷 食 要 心  求 見 菩 薩  七 日  二 七 日  乃 至 一 月  其 有 感 者  見 觀 自 在 菩 薩  妙 相 莊 嚴  威 光 赫 奕  從 像 中 出  慰 喻 其 人  
ZH_T51_2087_009:0925c10_1	昔南海僧伽羅國王清旦以鏡照面，不見其身，乃覩贍部洲摩揭陀國多羅林中小山上有此菩薩像，王深感慶，圖以營求。	昔 南 海 僧 伽 羅 國 王 清 旦 以 鏡 照 面  不 見 其 身  乃 覩 贍 部 洲 摩 揭 陀 國 多 羅 林 中 小 山 上 有 此 菩 薩 像  王 深 感 慶  圖 以 營 求  
ZH_T51_2087_009:0925c11_2	既至此山，寔唯肖似，因建精舍，興諸供養。	既 至 此 山  寔 唯 肖 似  因 建 精 舍  興 諸 供 養  
ZH_T51_2087_009:0925c12_13	自後諸王尚想遺風，遂於其側建立精舍靈廟，香花伎樂供養不絕。	自 後 諸 王 尚 想 遺 風  遂 於 其 側 建 立 精 舍 靈 廟  香 花 伎 樂 供 養 不 絕  
ZH_T51_2087_009:0925c14_11	孤山觀自在菩薩像東南行四十餘里，至一伽藍，僧徒五十餘人，並學小乘法教。	孤 山 觀 自 在 菩 薩 像 東 南 行 四 十 餘 里  至 一 伽 藍  僧 徒 五 十 餘 人  並 學 小 乘 法 教  
ZH_T51_2087_009:0925c16_2	伽藍前有大窣堵波，多有靈異，佛昔於此為梵天王等七日說法。	伽 藍 前 有 大 窣 堵 波  多 有 靈 異  佛 昔 於 此 為 梵 天 王 等 七 日 說 法  
ZH_T51_2087_009:0925c17_1	其側則有過去三佛坐及經行遺迹之所。	其 側 則 有 過 去 三 佛 坐 及 經 行 遺 迹 之 所  
ZH_T51_2087_009:0925c18_17	伽藍東北行七十餘里，殑伽河南，至大聚落，人民殷盛，有數天祠，並窮彫飾。	伽 藍 東 北 行 七 十 餘 里  殑 伽 河 南  至 大 聚 落  人 民 殷 盛  有 數 天 祠  並 窮 彫 飾  
ZH_T51_2087_009:0925c19_16	東南不遠有大窣堵波，佛昔於此一宿說法。	東 南 不 遠 有 大 窣 堵 波  佛 昔 於 此 一 宿 說 法  
ZH_T51_2087_009:0925c21_2	從此東入山林中，行百餘里，至落般膩羅聚落。	從 此 東 入 山 林 中  行 百 餘 里  至 落 般 膩 羅 聚 落  
ZH_T51_2087_009:0925c22_8	伽藍前有大窣堵波，無憂王之所建，佛昔於此三月說法。	伽 藍 前 有 大 窣 堵 波  無 憂 王 之 所 建  佛 昔 於 此 三 月 說 法  
ZH_T51_2087_009:0925c23_14	此北二三里有大池，周三十餘里，四色蓮花四時開發。	此 北 二 三 里 有 大 池  周 三 十 餘 里  四 色 蓮 花 四 時 開 發  
ZH_T51_2087_009:0925c25_5	從此東入大山林中，行二百餘里，至伊爛拏鉢伐多國中印度境。	從 此 東 入 大 山 林 中  行 二 百 餘 里  至 伊 爛 拏 鉢 伐 多 國 中 印 度 境  
ZH_T51_2087_009:0925c26_100	大唐西域記卷第九	大 唐 西 域 記 卷 第 九 
