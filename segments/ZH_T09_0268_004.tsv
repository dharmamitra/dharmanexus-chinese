segmentnr	original	folio	stemmed
ZH_T09_0268_004:0270c20_0	佛說廣博嚴淨不退轉輪經卷	004	佛 說 廣 博 嚴 淨 不退轉輪 經 卷 
ZH_T09_0268_004:0270c21_0	第四	004	第 四 
ZH_T09_0268_004:0270c23_0	宋涼州沙門智嚴譯	004	宋 涼 州 沙 門 智 嚴 譯 
ZH_T09_0268_004:0270c24_7	爾時阿難白佛言：	004	爾 時 阿 難 白 佛 言  
ZH_T09_0268_004:0270c24_11	「世尊！	004	 世 尊  
ZH_T09_0268_004:0270c26_7	一切世間必生疑惑不能解了，如來等正覺，以何緣故說堅信、堅法乃至辟支佛耶？	004	一切世間 必 生 疑 惑 不 能 解 了  如 來 等 正 覺  以 何 緣 故 說 堅 信  堅 法 乃 至 辟 支 佛 耶  
ZH_T09_0268_004:0270c26_17	」爾時世尊告阿難言：	004	 爾 時 世 尊 告 阿 難 言  
ZH_T09_0268_004:0270c27_2	「阿難當知！	004	 阿 難 當 知  
ZH_T09_0268_004:0270c28_7	若有眾生於先佛所造眾善行，能解如來密語不生疑惑。	004	若 有 眾 生 於 先 佛 所 造 眾 善 行  能 解 如 來 密 語 不 生 疑 惑  
ZH_T09_0268_004:0270c28_12	所以者何？	004	所以者何  
ZH_T09_0268_004:0270c29_18	能知如來密語，如幻、如熱時炎、如夢所見、如影、如響。	004	能 知 如 來 密 語  如 幻  如 熱 時 炎  如夢所見  如 影  如 響  
ZH_T09_0268_004:0270c29_21	阿難！	004	阿 難  
ZH_T09_0268_004:0271a01_10	若如是知密語者不生疑惑。	004	若 如 是 知 密 語 者 不 生 疑 惑  
ZH_T09_0268_004:0271a01_15	是故阿難！	004	是 故 阿 難  
ZH_T09_0268_004:0271a02_15	菩薩摩訶薩，於如來等正覺密語應如是知。	004	菩薩摩訶薩  於 如 來 等 正 覺 密 語 應 如 是 知  
ZH_T09_0268_004:0271a04_3	若有勤行精進不得精進，勤修智慧不得智慧者，不生疑惑。	004	若 有 勤行精進 不 得 精 進  勤 修 智 慧 不 得 智 慧 者  不 生 疑 惑  
ZH_T09_0268_004:0271a04_20	」爾時世尊，欲重宣此義，而說偈言：	004	 爾 時 世 尊  欲 重 宣 此 義  而 說 偈 言  
ZH_T09_0268_004:0271a05_14	「諸佛導世者，　　微密語難知；	004	 諸 佛 導 世 者    微 密 語 難 知  
ZH_T09_0268_004:0271a06_13	為發大莊嚴，　　無異菩薩說。	004	為 發 大 莊 嚴    無 異 菩 薩 說  
ZH_T09_0268_004:0271a07_13	懈怠無智者，　　不能解密語；	004	懈 怠 無 智 者    不 能 解 密 語  
ZH_T09_0268_004:0271a08_13	應當勤精進，　　為解密語故。	004	應 當 勤 精 進    為 解 密 語 故  
ZH_T09_0268_004:0271a09_13	如幻炎夢見，　　如電亦如響；	004	如 幻 炎 夢 見    如 電 亦 如 響  
ZH_T09_0268_004:0271a10_13	以言說顯現，　　如是等諸法。	004	以 言 說 顯 現    如 是 等 諸 法  
ZH_T09_0268_004:0271a11_13	如是知諸佛，　　所說微密語；	004	如 是 知 諸 佛    所 說 微 密 語  
ZH_T09_0268_004:0271a12_13	能以如是慧，　　照淨微密智。	004	能 以 如 是 慧    照 淨 微 密 智  
ZH_T09_0268_004:0271a13_13	不應如是知，　　菩提可宣說；	004	不 應 如 是 知    菩 提 可 宣 說  
ZH_T09_0268_004:0271a14_13	應如是覺知，　　無言說故空。	004	應 如 是 覺 知    無 言 說 故 空  
ZH_T09_0268_004:0271a15_13	空不能知空，　　空不分別空；	004	空 不 能 知 空    空 不 分 別 空  
ZH_T09_0268_004:0271a16_13	斷一切分別，　　顯示如是空。	004	斷 一 切 分 別    顯 示 如 是 空  
ZH_T09_0268_004:0271a17_13	虛空無所歸，　　亦無有取捨；	004	虛 空 無 所 歸    亦 無 有 取 捨  
ZH_T09_0268_004:0271a18_13	以無取捨故，　　是故知法空。	004	以 無 取 捨 故    是 故 知 法 空  
ZH_T09_0268_004:0271a19_4	」佛告阿難：	004	 佛 告 阿 難  
ZH_T09_0268_004:0271a20_8	「若如是知有為法皆悉如夢，而不放逸者，不生疑惑。	004	 若 如 是 知 有 為 法 皆 悉 如 夢  而 不 放 逸 者  不 生 疑 惑  
ZH_T09_0268_004:0271a23_1	」說是法時，五億比丘生堅信想者，即從坐起整其衣服，偏袒右肩右膝著地，一心合掌皆共和合，住於佛前，而說偈言：	004	 說 是 法 時  五 億 比 丘 生 堅 信 想 者  即 從 坐 起 整 其 衣 服  偏袒右肩 右膝著地  一心合掌 皆 共 和 合  住 於 佛 前  而 說 偈 言  
ZH_T09_0268_004:0271a24_14	「今日牟尼尊，　　除我等疑心；	004	 今 日 牟 尼 尊    除 我 等 疑 心  
ZH_T09_0268_004:0271a25_13	得解微密義，　　以信求菩提。	004	得 解 微 密 義    以 信 求 菩 提  
ZH_T09_0268_004:0271a28_1	」復有五億比丘生堅法想者，從諸比丘聞此偈已，即從坐起，乃至合掌，住於佛前，而說偈言：	004	 復 有 五 億 比 丘 生 堅 法 想 者  從 諸 比 丘 聞 此 偈 已  即 從 坐 起  乃 至 合 掌  住 於 佛 前  而 說 偈 言  
ZH_T09_0268_004:0271a29_14	「今蒙菩提照，　　除我等疑冥；	004	 今 蒙 菩 提 照    除 我 等 疑 冥  
ZH_T09_0268_004:0271b01_13	得解微密義，　　堅法求菩提。	004	得 解 微 密 義    堅 法 求 菩 提  
ZH_T09_0268_004:0271b04_1	」復有十億比丘生八人想者，從諸比丘聞此偈已，即從坐起，乃至和合，住於佛前，而說偈言：	004	 復 有 十 億 比 丘 生 八 人 想 者  從 諸 比 丘 聞 此 偈 已  即 從 坐 起  乃 至 和 合  住 於 佛 前  而 說 偈 言  
ZH_T09_0268_004:0271b05_14	「先住八地心，　　今日皆除捨；	004	 先 住 八 地 心    今 日 皆 除 捨  
ZH_T09_0268_004:0271b06_13	得解微密義，　　八人求菩提。	004	得 解 微 密 義    八 人 求 菩 提  
ZH_T09_0268_004:0271b09_3	」復有十一億比丘生須陀洹想者，從諸比丘聞此偈已，即從坐起，乃至和合，住於佛前，而說偈言：	004	 復 有 十 一 億 比 丘 生 須 陀 洹 想 者  從 諸 比 丘 聞 此 偈 已  即 從 坐 起  乃 至 和 合  住 於 佛 前  而 說 偈 言  
ZH_T09_0268_004:0271b10_14	「今於佛法中，　　得斷諸疑網；	004	 今 於佛法中    得 斷 諸 疑 網  
ZH_T09_0268_004:0271b11_13	解佛微密語，　　宣說須陀洹。	004	解 佛 微 密 語    宣 說 須 陀 洹  
ZH_T09_0268_004:0271b14_4	」復有二萬五千比丘生斯陀含想者，從諸比丘聞此偈已，即從坐起，乃至和合，住於佛前，而說偈言：	004	 復 有 二 萬 五 千 比 丘 生 斯 陀 含 想 者  從 諸 比 丘 聞 此 偈 已  即 從 坐 起  乃 至 和 合  住 於 佛 前  而 說 偈 言  
ZH_T09_0268_004:0271b15_14	「我等本深著，　　志樂斯陀含；	004	 我 等 本 深 著    志 樂 斯 陀 含  
ZH_T09_0268_004:0271b16_13	今皆得離著，　　寂滅無戲論。	004	今 皆 得 離 著    寂 滅 無 戲 論  
ZH_T09_0268_004:0271b19_3	」復有五百億比丘生阿那含想者，從諸比丘聞此偈已，即從坐起，乃至和合，住於佛前，而說偈言：	004	 復 有 五 百 億 比 丘 生 阿 那 含 想 者  從 諸 比 丘 聞 此 偈 已  即 從 坐 起  乃 至 和 合  住 於 佛 前  而 說 偈 言  
ZH_T09_0268_004:0271b20_14	「今遭救世尊，　　遠離諸戲論；	004	 今 遭 救 世 尊    遠 離 諸 戲 論  
ZH_T09_0268_004:0271b21_13	得菩提光照，　　永拔諸果想。	004	得 菩 提 光 照    永 拔 諸 果 想  
ZH_T09_0268_004:0271b24_9	」復有三萬五千億得四禪比丘生阿羅漢想者，從諸比丘聞此偈已，即從坐起，乃至和合，住於佛前，而說偈言：	004	 復 有 三 萬 五 千 億 得 四 禪 比 丘 生 阿 羅 漢 想 者  從 諸 比 丘 聞 此 偈 已  即 從 坐 起  乃 至 和 合  住 於 佛 前  而 說 偈 言  
ZH_T09_0268_004:0271b25_14	「我已離煩惱，　　通達無異法；	004	 我 已 離 煩 惱    通 達 無 異 法  
ZH_T09_0268_004:0271b26_13	知諸乘平等，　　皆悉如幻法。	004	知 諸 乘 平 等    皆 悉 如 幻 法  
ZH_T09_0268_004:0271b29_1	」復有二萬比丘生聲聞想者，從諸比丘聞說偈已，即從坐起，乃至和合，住於佛前，而說偈言：	004	 復 有 二 萬 比 丘 生 聲 聞 想 者  從 諸 比 丘 聞 說 偈 已  即 從 坐 起  乃 至 和 合  住 於 佛 前  而 說 偈 言  
ZH_T09_0268_004:0271c01_14	「離縛牟尼尊，　　止我等虛說；	004	 離 縛 牟 尼 尊    止 我 等 虛 說  
ZH_T09_0268_004:0271c02_13	密說聲聞義，　　我今皆通達。	004	密 說 聲 聞 義    我 今 皆 通 達  
ZH_T09_0268_004:0271c05_2	」復有五千比丘生辟支佛想者，從諸比丘聞此偈已，即從坐起，乃至和合，住於佛前，而說偈言：	004	 復 有 五 千 比 丘 生 辟 支 佛 想 者  從 諸 比 丘 聞 此 偈 已  即 從 坐 起  乃 至 和 合  住 於 佛 前  而 說 偈 言  
ZH_T09_0268_004:0271c06_14	「我等今現見，　　辟支佛所行；	004	 我 等 今 現 見    辟 支 佛 所 行  
ZH_T09_0268_004:0271c07_13	解佛微密義，　　難思辟支佛。	004	解 佛 微 密 義    難 思 辟 支 佛  
ZH_T09_0268_004:0271c11_2	」復有一萬比丘尼生須陀洹果想，斯陀含果想，阿那含果想，阿羅漢果想者，從諸比丘聞說偈已，即從坐起，乃至和合，住於佛前，而說偈言：	004	 復 有 一 萬 比 丘 尼 生 須陀洹果 想  斯陀含果 想  阿那含果 想  阿羅漢果 想 者  從 諸 比 丘 聞 說 偈 已  即 從 坐 起  乃 至 和 合  住 於 佛 前  而 說 偈 言  
ZH_T09_0268_004:0271c12_14	「今知平等法，　　永斷女身分；	004	 今 知 平 等 法    永 斷 女 身 分  
ZH_T09_0268_004:0271c13_13	佛無有異言，　　必成人中尊。	004	佛 無 有 異 言    必 成 人 中 尊  
ZH_T09_0268_004:0271c16_19	」復有八萬八千優婆塞，生須陀洹果想，斯陀含果想，阿那含果想者，從諸比丘聞此偈已，即從坐起，乃至和合，住於佛前，而說偈言：	004	 復 有 八 萬 八 千 優 婆 塞  生 須陀洹果 想  斯陀含果 想  阿那含果 想 者  從 諸 比 丘 聞 此 偈 已  即 從 坐 起  乃 至 和 合  住 於 佛 前  而 說 偈 言  
ZH_T09_0268_004:0271c17_14	「我等心無垢，　　如淨毘琉璃；	004	 我 等 心 無 垢    如 淨 毘 琉 璃  
ZH_T09_0268_004:0271c18_13	為修佛法故，　　今日當出家。	004	為 修 佛 法 故    今 日 當 出 家  
ZH_T09_0268_004:0271c20_17	」爾時虛空中，有六十億那由他諸天，以天曼陀羅華而散佛上，散已住立，而說偈言：	004	 爾 時 虛 空 中  有 六 十 億 那 由 他 諸 天  以 天曼陀羅華 而 散 佛 上  散 已 住 立  而 說 偈 言  
ZH_T09_0268_004:0271c21_14	「本有諸乘想，　　亦有諸果想；	004	 本 有 諸 乘 想    亦 有 諸 果 想  
ZH_T09_0268_004:0271c22_13	今日悉除捨，　　必當成菩提。	004	今 日 悉 除 捨    必 當 成 菩 提  
ZH_T09_0268_004:0271c26_11	」爾時有百千阿羅漢，舍利弗，大目揵連，須菩提，阿泥盧頭，離婆多，劫賓那等，即從坐起整衣服，偏袒右肩，右膝著地，一心合掌，皆共和合，住於佛前而白佛言：	004	 爾 時 有 百 千 阿 羅 漢  舍 利 弗  大 目 揵 連  須 菩 提  阿 泥 盧 頭  離 婆 多  劫 賓 那 等  即 從 坐 起 整 衣 服  偏袒右肩  右膝著地  一心合掌  皆 共 和 合  住 於 佛 前 而 白 佛 言  
ZH_T09_0268_004:0271c26_15	「世尊！	004	 世 尊  
ZH_T09_0268_004:0272a02_7	我等今日志願滿足，能降伏魔摧諸怨敵，具足成就五無間業，我等今日滿足成就五欲功德，我等今日邪見具足遠離正見，我等今日害多百千眾生之命，我等今日已逮菩提，即於今日無餘涅槃而般涅槃。	004	我 等 今 日 志 願 滿 足  能 降 伏 魔 摧 諸 怨 敵  具 足 成 就 五無間業  我 等 今 日 滿 足 成 就 五 欲 功 德  我 等 今 日 邪 見 具 足 遠 離 正 見  我 等 今 日 害 多 百 千 眾 生 之 命  我 等 今 日 已 逮 菩 提  即 於 今 日 無餘涅槃 而 般 涅 槃  
ZH_T09_0268_004:0272a02_17	」爾時世尊默無所說。	004	 爾 時 世 尊 默 無 所 說  
ZH_T09_0268_004:0272a03_13	爾時會中有百千眾生皆生疑惑：	004	爾 時 會 中 有 百 千 眾 生 皆 生 疑 惑  
ZH_T09_0268_004:0272a04_15	「我等今者如在闇中，云何諸大羅漢作如是語？	004	 我 等 今 者 如 在 闇 中  云 何 諸 大 羅 漢 作如是語  
ZH_T09_0268_004:0272a06_6	何況凡夫，以疑惑故不能從此至彼從彼至此，坐不能立立不能坐。	004	何 況 凡 夫  以 疑 惑 故 不 能 從 此 至 彼 從 彼 至 此  坐 不 能 立 立 不 能 坐  
ZH_T09_0268_004:0272a08_3	」爾時尊者阿難，知此百千眾生心之所疑，亦以佛神力故，問文殊師利法王子言：	004	 爾 時 尊 者 阿 難  知 此 百 千 眾 生 心 之 所 疑  亦 以佛神力 故  問 文 殊 師 利 法 王 子 言  
ZH_T09_0268_004:0272a11_5	「今此大眾百千眾生，聞諸大德比丘作如是語皆生疑惑，世尊默然而無所說，願文殊師利說其因緣，此諸大德比丘，以何因緣說此密語？	004	 今 此 大 眾 百 千 眾 生  聞 諸 大 德 比 丘 作如是語 皆 生 疑 惑  世 尊 默 然 而 無 所 說  願 文 殊 師 利 說 其 因 緣  此 諸 大 德 比 丘  以何因緣 說 此 密 語  
ZH_T09_0268_004:0272a12_4	」爾時文殊師利法王子，語尊者阿難言：	004	 爾 時 文 殊 師 利 法 王 子  語 尊 者 阿 難 言  
ZH_T09_0268_004:0272a12_10	「阿難當知！	004	 阿 難 當 知  
ZH_T09_0268_004:0272a14_2	此是不退轉菩薩地事，唯有不退轉菩薩，乃能證知此諸大德比丘密語。	004	此 是 不 退 轉 菩 薩 地 事  唯 有 不 退 轉 菩 薩  乃 能 證 知 此 諸 大 德 比 丘 密 語  
ZH_T09_0268_004:0272a14_14	」尊者阿難問文殊師利言：	004	 尊 者 阿 難 問 文 殊 師 利 言  
ZH_T09_0268_004:0272a15_10	「此諸大德比丘，皆是不退轉菩薩耶？	004	 此 諸 大 德 比 丘  皆 是 不 退 轉 菩 薩 耶  
ZH_T09_0268_004:0272a15_17	」文殊師利言：	004	 文 殊 師 利 言  
ZH_T09_0268_004:0272a16_2	「如是，如是！	004	 如 是  如 是  
ZH_T09_0268_004:0272a17_3	此諸大德比丘皆是菩薩，已於菩提得不退轉。	004	此 諸 大 德 比 丘 皆 是 菩 薩  已 於 菩 提 得不退轉  
ZH_T09_0268_004:0272a17_13	」阿難請文殊師利言：	004	 阿 難 請 文 殊 師 利 言  
ZH_T09_0268_004:0272a18_5	「願說諸大德比丘微密語義。	004	 願 說 諸 大 德 比 丘 微 密 語 義  
ZH_T09_0268_004:0272a19_5	」文殊師利言：	004	 文 殊 師 利 言  
ZH_T09_0268_004:0272a20_6	「無明能生生死，是故名母，斷無明故名為害母。	004	 無 明 能 生 生 死  是 故 名 母  斷 無 明 故 名 為 害 母  
ZH_T09_0268_004:0272a21_7	父名不正思惟及以喜愛，彼以永斷名為害父。	004	父 名 不正思惟 及 以 喜 愛  彼 以 永 斷 名 為 害 父  
ZH_T09_0268_004:0272a22_11	以諸法不可壞，方便壞眾多想，亦壞諸行名為壞僧。	004	以 諸 法 不 可 壞  方 便 壞 眾 多 想  亦 壞 諸 行 名 為 壞 僧  
ZH_T09_0268_004:0272a25_7	應壞凡夫法名阿羅漢，以不滅方便滅羅漢想名殺羅漢，以不滅方便滅如來想名出佛身血，如是等想已斷已害畢竟無餘。	004	應 壞 凡 夫 法 名 阿 羅 漢  以 不 滅 方 便 滅 羅 漢 想 名 殺 羅 漢  以 不 滅 方 便 滅 如 來 想 名 出佛身血  如 是 等 想 已 斷 已 害 畢 竟 無 餘  
ZH_T09_0268_004:0272a25_10	阿難！	004	阿 難  
ZH_T09_0268_004:0272a26_5	以是事故，諸大德比丘作如是語：	004	以 是 事 故  諸 大 德 比 丘 作如是語  
ZH_T09_0268_004:0272a26_19	『我等今日具足成就五無間業。	004	 我 等 今 日 具 足 成 就 五無間業  
ZH_T09_0268_004:0272a27_4	』所以者何？	004	 所以者何  
ZH_T09_0268_004:0272a28_11	於此法中不聚、不散、不減、不滿，是故名為五無間業滿足成就。	004	於 此 法 中 不 聚  不 散  不 減  不 滿  是 故 名 為 五無間業 滿 足 成 就  
ZH_T09_0268_004:0272a28_16	阿難當知！	004	阿 難 當 知  
ZH_T09_0268_004:0272a29_2	彼作是說：	004	彼 作 是 說  
ZH_T09_0268_004:0272b03_2	『我等今日滿足成就五欲功德』者，彼諸比丘於此五欲，了知如夢、如幻、如熱時炎、如影、如響，彼於此智滿足成就，而於五欲無增無減。	004	 我 等 今 日 滿 足 成 就 五 欲 功 德  者  彼 諸 比 丘 於 此 五 欲  了 知 如 夢  如 幻  如 熱 時 炎  如 影  如 響  彼 於 此 智 滿 足 成 就  而 於 五 欲 無增無減  
ZH_T09_0268_004:0272b03_7	所以者何？	004	所以者何  
ZH_T09_0268_004:0272b03_18	能知此法畢竟而無所有。	004	能 知 此 法 畢 竟 而 無 所 有  
ZH_T09_0268_004:0272b05_9	以無所有故能如實知，而於彼法得如是忍，故名滿足成就五欲功德。	004	以 無 所 有 故 能如實知  而 於 彼 法 得 如 是 忍  故 名 滿 足 成 就 五 欲 功 德  
ZH_T09_0268_004:0272b05_12	阿難！	004	阿 難  
ZH_T09_0268_004:0272b06_6	以是事故，彼諸比丘作如是說：	004	以 是 事 故  彼 諸 比 丘 作如是說  
ZH_T09_0268_004:0272b07_1	『我等今日滿足成就五欲功德。	004	 我 等 今 日 滿 足 成 就 五 欲 功 德  
ZH_T09_0268_004:0272b07_7	』阿難當知！	004	 阿 難 當 知  
ZH_T09_0268_004:0272b07_12	彼作是說：	004	彼 作 是 說  
ZH_T09_0268_004:0272b09_2	『我等今日滿足成就邪見遠離正見』者，彼諸比丘知諸法邪、見諸法邪。	004	 我 等 今 日 滿 足 成 就 邪 見 遠 離 正 見  者  彼 諸 比 丘 知 諸 法 邪  見 諸 法 邪  
ZH_T09_0268_004:0272b09_5	阿難！	004	阿 難  
ZH_T09_0268_004:0272b11_1	邪名有為諸法皆是虛妄，此虛妄法猶若虛空不增不減，亦不住方亦無所屬。	004	邪 名 有 為 諸 法 皆 是 虛 妄  此 虛 妄 法 猶 若 虛 空 不增不減  亦 不 住 方 亦 無 所 屬  
ZH_T09_0268_004:0272b11_6	所以者何？	004	所以者何  
ZH_T09_0268_004:0272b11_11	離自性故。	004	離 自 性 故  
ZH_T09_0268_004:0272b12_17	彼知是法皆悉平等，以平等故正見亦等，彼已遠離如是等想。	004	彼 知 是 法 皆 悉 平 等  以 平 等 故 正 見 亦 等  彼 已 遠 離 如 是 等 想  
ZH_T09_0268_004:0272b13_3	所以者何？	004	所以者何  
ZH_T09_0268_004:0272b14_6	若有等想有不等想，彼諸比丘無有等想及不等想。	004	若 有 等 想 有 不 等 想  彼 諸 比 丘 無 有 等 想 及 不 等 想  
ZH_T09_0268_004:0272b14_11	所以者何？	004	所以者何  
ZH_T09_0268_004:0272b15_16	諸佛之法離一切想，彼於佛法通達無生，不得無生法。	004	諸 佛 之 法 離 一 切 想  彼 於 佛 法 通 達 無 生  不 得 無 生 法  
ZH_T09_0268_004:0272b16_1	是故阿難！	004	是 故 阿 難  
ZH_T09_0268_004:0272b16_12	彼諸大德比丘作如是語：	004	彼 諸 大 德 比 丘 作如是語  
ZH_T09_0268_004:0272b17_8	『我等今日具足成就邪見遠離正見。	004	 我 等 今 日 具 足 成 就 邪 見 遠 離 正 見  
ZH_T09_0268_004:0272b17_14	』阿難當知！	004	 阿 難 當 知  
ZH_T09_0268_004:0272b17_19	彼作是說：	004	彼 作 是 說  
ZH_T09_0268_004:0272b18_15	『我等今日害多百千眾生命』者，阿難！	004	 我 等 今 日 害 多 百 千 眾 生 命  者  阿 難  
ZH_T09_0268_004:0272b22_5	彼諸比丘令此時會百千眾生諸天及人，知有為法皆悉如幻、如影、如響，知此法故，離眾生想、離壽想、人想，離一切法想，以一切法不可種方便種菩提善根。	004	彼 諸 比 丘 令 此 時 會 百 千 眾 生 諸 天 及 人  知 有 為 法 皆 悉 如 幻  如 影  如 響  知 此 法 故  離 眾 生 想  離 壽 想  人 想  離 一 切 法 想  以 一 切 法 不 可 種 方 便 種 菩 提 善 根  
ZH_T09_0268_004:0272b24_6	諸比丘、比丘尼、優婆塞、優婆夷，從諸比丘聞此密語，亦得離眾生想、壽想、人想，不數數死。	004	諸 比 丘  比 丘 尼  優 婆 塞  優 婆 夷  從 諸 比 丘 聞 此 密 語  亦 得 離 眾 生 想  壽 想  人 想  不 數 數 死  
ZH_T09_0268_004:0272b24_11	所以者何？	004	所以者何  
ZH_T09_0268_004:0272b25_18	若著眾生想、壽想、人想則數數死，彼已遠離如是法故畢竟不生。	004	若 著 眾 生 想  壽 想  人 想 則 數 數 死  彼 已 遠 離 如 是 法 故 畢竟不生  
ZH_T09_0268_004:0272b26_4	是故阿難！	004	是 故 阿 難  
ZH_T09_0268_004:0272b26_13	彼諸比丘作如是說：	004	彼 諸 比 丘 作如是說  
ZH_T09_0268_004:0272b27_7	『我等今日害多百千眾生命根。	004	 我 等 今 日 害 多 百 千 眾 生 命 根  
ZH_T09_0268_004:0272b27_13	』阿難當知！	004	 阿 難 當 知  
ZH_T09_0268_004:0272b27_18	彼作是說：	004	彼 作 是 說  
ZH_T09_0268_004:0272b29_1	『我等今日已逮菩提，於無餘涅槃而般涅槃』者，阿難！	004	 我 等 今 日 已 逮 菩 提  於 無餘涅槃 而 般 涅 槃  者  阿 難  
ZH_T09_0268_004:0272c01_16	彼諸比丘，令此大眾百千萬億那由他諸天及人，即於今日得離煩惱得逮菩提。	004	彼 諸 比 丘  令 此 大 眾 百 千 萬 億 那 由 他 諸 天 及 人  即 於 今 日 得 離 煩 惱 得 逮 菩 提  
ZH_T09_0268_004:0272c02_2	所以者何？	004	所以者何  
ZH_T09_0268_004:0272c04_13	此諸大眾皆發阿耨多羅三藐三菩提心，而於今日聞說金剛句法，皆得無生法忍得見菩提，以是事故而作是說：	004	此 諸 大 眾 皆 發 阿耨多羅三藐三菩提 心  而 於 今 日 聞 說 金 剛 句 法  皆 得無生法忍 得 見 菩 提  以 是 事 故 而 作 是 說  
ZH_T09_0268_004:0272c06_15	『我等今日逮得菩提，我等今日於無餘涅槃而般涅槃』者，彼不斷煩惱不修佛法無餘煩惱。	004	 我 等 今 日 逮 得 菩 提  我 等 今 日 於 無餘涅槃 而 般 涅 槃  者  彼 不 斷 煩 惱 不 修 佛 法 無 餘 煩 惱  
ZH_T09_0268_004:0272c07_1	是故阿難！	004	是 故 阿 難  
ZH_T09_0268_004:0272c07_10	彼諸比丘作如是說：	004	彼 諸 比 丘 作如是說  
ZH_T09_0268_004:0272c08_10	『我等今日已逮菩提，於無餘涅槃界而般涅槃。	004	 我 等 今 日 已 逮 菩 提  於 無餘涅槃 界 而 般 涅 槃  
ZH_T09_0268_004:0272c09_2	』言今日者，阿難當知！	004	 言 今 日 者  阿 難 當 知  
ZH_T09_0268_004:0272c09_18	即於此日不生亦無所生，故名今日。	004	即 於 此 日 不 生 亦 無 所 生  故 名 今 日  
ZH_T09_0268_004:0272c10_16	天竺正音不生與今日音同也是故阿難！	004	天 竺 正 音 不 生 與 今 日 音 同 也 是 故 阿 難  
ZH_T09_0268_004:0272c14_9	求菩薩乘若善男子、善女人發阿耨多羅三藐三菩提心者，於一切法應當漸損，以不可得法發菩提心，於一切法是名為出離菩提想，於一切法是名為入無餘涅槃而般涅槃。	004	求 菩 薩 乘 若 善 男 子  善 女 人 發 阿耨多羅三藐三菩提 心 者  於一切法 應 當 漸 損  以 不 可 得 法 發菩提心  於一切法 是 名 為 出 離 菩 提 想  於一切法 是 名 為 入無餘涅槃 而 般 涅 槃  
ZH_T09_0268_004:0272c14_12	阿難！	004	阿 難  
ZH_T09_0268_004:0272c15_17	求菩薩乘族姓子，不應深著日想，不應以日而生晝想。	004	求 菩 薩 乘 族 姓 子  不 應 深 著 日 想  不 應 以 日 而 生 晝 想  
ZH_T09_0268_004:0272c16_1	阿難！	004	阿 難  
ZH_T09_0268_004:0272c16_16	愚小之人以日為晝想，無黠慧故。	004	愚 小 之 人 以 日 為 晝 想  無 黠 慧 故  
ZH_T09_0268_004:0272c17_1	所以者何？	004	所以者何  
ZH_T09_0268_004:0272c18_15	若令此晝是真實、是堅牢、是常住者，應有積聚不應過去，唯應有晝不應有夜。	004	若 令 此 晝 是 真 實  是 堅 牢  是 常 住 者  應 有 積 聚 不 應 過 去  唯 應 有 晝 不 應 有 夜  
ZH_T09_0268_004:0272c19_1	阿難當知！	004	阿 難 當 知  
ZH_T09_0268_004:0272c19_11	有晝夜想者此是凡小。	004	有 晝 夜 想 者 此 是 凡 小  
ZH_T09_0268_004:0272c19_16	是故阿難！	004	是 故 阿 難  
ZH_T09_0268_004:0272c21_3	求菩薩乘族姓子有深心者，為善知識所護，不應生晝夜想。	004	求 菩 薩 乘 族 姓 子 有 深 心 者  為 善 知 識 所 護  不 應 生 晝 夜 想  
ZH_T09_0268_004:0272c21_8	所以者何？	004	所以者何  
ZH_T09_0268_004:0272c22_1	求離一切想是菩提道故。	004	求 離 一 切 想 是 菩 提 道 故  
ZH_T09_0268_004:0272c23_2	」爾時文殊師利法王子，欲重宣此義，而說偈言：	004	 爾 時 文 殊 師 利 法 王 子  欲 重 宣 此 義  而 說 偈 言  
ZH_T09_0268_004:0272c24_14	「無明名為母，　　能生生死故；	004	 無 明 名 為 母    能 生 生 死 故  
ZH_T09_0268_004:0272c25_13	已拔其根本，　　是故名為害。	004	已 拔 其 根 本    是 故 名 為 害  
ZH_T09_0268_004:0272c26_13	不正觀思惟，　　喜愛名為父；	004	不 正 觀 思 惟    喜 愛 名 為 父  
ZH_T09_0268_004:0272c27_13	彼皆如實知，　　畢竟無所有。	004	彼 皆 如 實 知    畢 竟 無 所 有  
ZH_T09_0268_004:0272c28_13	以知無所有，　　而害其根本；	004	以 知 無 所 有    而 害 其 根 本  
ZH_T09_0268_004:0272c29_13	不緣無所有，　　是故名為害。	004	不 緣 無 所 有    是 故 名 為 害  
ZH_T09_0268_004:0273a01_13	所說羅漢法，　　及與凡夫法；	004	所 說 羅 漢 法    及 與 凡 夫 法  
ZH_T09_0268_004:0273a02_13	彼已以智壞，　　是故名為害。	004	彼 已 以 智 壞    是 故 名 為 害  
ZH_T09_0268_004:0273a03_13	所有眾多相，　　已知其性相；	004	所 有 眾 多 相    已 知 其 性 相  
ZH_T09_0268_004:0273a04_13	以不可壞法，　　壞相名壞僧。	004	以 不 可 壞 法    壞 相 名 壞 僧  
ZH_T09_0268_004:0273a05_13	本來所分別，　　如來諸法想；	004	本 來 所 分 別    如 來 諸 法 想  
ZH_T09_0268_004:0273a06_13	彼已斷遠離，　　知其不生滅。	004	彼 已 斷 遠 離    知 其 不 生 滅  
ZH_T09_0268_004:0273a07_13	此想次第起，　　思量知是空；	004	此 想 次 第 起    思 量 知 是 空  
ZH_T09_0268_004:0273a08_13	如所說平等，　　彼已能證知。	004	如 所 說 平 等    彼 已 能 證 知  
ZH_T09_0268_004:0273a09_13	所說欲功德，　　其名有五種；	004	所 說 欲 功 德    其 名 有 五 種  
ZH_T09_0268_004:0273a10_13	遠離此諸想，　　知想皆如幻。	004	遠 離 此 諸 想    知 想 皆 如 幻  
ZH_T09_0268_004:0273a11_13	是諸比丘等，　　於欲無增減；	004	是 諸 比 丘 等    於 欲 無 增 減  
ZH_T09_0268_004:0273a12_13	於導世師前，　　而作如是說。	004	於 導 世 師 前    而 作如是說  
ZH_T09_0268_004:0273a13_13	知欲性皆空，　　猶如夢所見；	004	知 欲 性 皆 空    猶 如夢所見  
ZH_T09_0268_004:0273a14_13	畢竟無所生，　　於此智得滿。	004	畢 竟 無 所 生    於 此 智 得 滿  
ZH_T09_0268_004:0273a15_13	以邪智知法，　　虛偽不牢固；	004	以 邪 智 知 法    虛 偽 不 牢 固  
ZH_T09_0268_004:0273a16_13	邪名為虛妄，　　於此智得滿。	004	邪 名 為 虛 妄    於 此 智 得 滿  
ZH_T09_0268_004:0273a17_13	有為法虛妄，　　而無有遠近；	004	有 為 法 虛 妄    而 無 有 遠 近  
ZH_T09_0268_004:0273a18_13	無知無近遠，　　如五指摩空。	004	無 知 無 近 遠    如 五 指 摩 空  
ZH_T09_0268_004:0273a19_13	彼說諸正見，　　皆見是平等；	004	彼 說 諸 正 見    皆 見 是 平 等  
ZH_T09_0268_004:0273a20_13	如諸法平等，　　知見等亦然。	004	如 諸法平等    知 見 等 亦 然  
ZH_T09_0268_004:0273a21_13	凡小多分別，　　眾生想故死；	004	凡 小 多 分 別    眾 生 想 故 死  
ZH_T09_0268_004:0273a22_13	若不得眾生，　　亦無有死想。	004	若 不 得 眾 生    亦 無 有 死 想  
ZH_T09_0268_004:0273a23_13	有緣諸眾生，　　除其計壽想；	004	有 緣 諸 眾 生    除 其 計 壽 想  
ZH_T09_0268_004:0273a24_13	知計壽過患，　　除其如是想。	004	知 計 壽 過 患    除 其 如 是 想  
ZH_T09_0268_004:0273a25_13	遠離眾生想，　　及與計壽想；	004	遠 離 眾 生 想    及 與 計 壽 想  
ZH_T09_0268_004:0273a26_13	彼作如是說，　　害多眾生命。	004	彼 作如是說    害 多 眾 生 命  
ZH_T09_0268_004:0273a27_13	已遠離死想，　　達無分別法；	004	已 遠 離 死 想    達 無分別法  
ZH_T09_0268_004:0273a28_13	知不壞菩提，　　不增無果報。	004	知 不 壞 菩 提    不 增 無 果 報  
ZH_T09_0268_004:0273a29_13	死生不可聚，　　覺了清淨法；	004	死 生 不 可 聚    覺 了 清 淨 法  
ZH_T09_0268_004:0273b01_13	一切法無諍，　　不生常寂滅。	004	一 切 法 無 諍    不 生 常 寂 滅  
ZH_T09_0268_004:0273b02_13	不應分別晝，　　亦不分別夜；	004	不 應 分 別 晝    亦 不 分 別 夜  
ZH_T09_0268_004:0273b03_13	於不來去法，　　而求於菩提。	004	於 不 來 去 法    而 求 於 菩 提  
ZH_T09_0268_004:0273b04_13	凡小恒分別，　　以日用為晝；	004	凡 小 恒 分 別    以 日 用 為 晝  
ZH_T09_0268_004:0273b05_13	欲求菩提者，　　莫作是分別。	004	欲 求 菩 提 者    莫 作 是 分 別  
ZH_T09_0268_004:0273b06_13	彼以是密語，　　宣說如是法；	004	彼 以 是 密 語    宣 說 如 是 法  
ZH_T09_0268_004:0273b07_13	以知此法故，　　能作如是說。	004	以 知 此 法 故    能 作如是說  
ZH_T09_0268_004:0273b11_11	」文殊師利法王子說此偈已，爾時會中百千眾生已拔疑箭，無復疑惑逮大照明，於諸法中得無生法忍，各自脫身所著上服，以奉文殊師利法王子，皆作是言：	004	 文 殊 師 利 法 王 子 說 此 偈 已  爾 時 會 中 百 千 眾 生 已 拔 疑 箭  無 復 疑 惑 逮 大 照 明  於 諸 法 中 得無生法忍  各 自 脫 身 所 著 上 服  以 奉 文 殊 師 利 法 王 子  皆 作 是 言  
ZH_T09_0268_004:0273b13_5	「願使我等於未來世，說是妙法覺悟眾生，如今文殊師利法王子覺悟眾生。	004	 願 使 我 等 於未來世  說 是 妙 法 覺 悟 眾 生  如 今 文 殊 師 利 法 王 子 覺 悟 眾 生  
ZH_T09_0268_004:0273b13_17	」爾時世尊告文殊師利言：	004	 爾 時 世 尊 告 文 殊 師 利 言  
ZH_T09_0268_004:0273b14_2	「善哉，善哉！	004	 善 哉  善 哉  
ZH_T09_0268_004:0273b14_7	文殊師利！	004	文 殊 師 利  
ZH_T09_0268_004:0273b15_1	除眾生疑照明佛法，法應如是。	004	除 眾 生 疑 照 明 佛 法  法 應 如 是  
ZH_T09_0268_004:0273b15_10	」爾時阿難白佛言：	004	 爾 時 阿 難 白 佛 言  
ZH_T09_0268_004:0273b15_14	「世尊！	004	 世 尊  
ZH_T09_0268_004:0273b16_12	今此百千眾生所有疑箭，非是世尊所拔斷耶？	004	今 此 百 千 眾 生 所 有 疑 箭  非 是 世 尊 所 拔 斷 耶  
ZH_T09_0268_004:0273b16_18	」佛告阿難：	004	 佛 告 阿 難  
ZH_T09_0268_004:0273b18_10	「今此百千眾生，皆是文殊師利本所教化成就菩提，聞彼說法皆能信解。	004	 今 此 百 千 眾 生  皆 是 文 殊 師 利 本 所 教 化 成 就 菩 提  聞 彼 說 法 皆 能 信 解  
ZH_T09_0268_004:0273b18_17	」阿難白佛言：	004	 阿 難 白 佛 言  
ZH_T09_0268_004:0273b19_9	「是諸眾生皆於菩提不退轉耶？	004	 是 諸 眾 生 皆 於 菩 提 不 退 轉 耶  
ZH_T09_0268_004:0273b19_15	」佛告阿難：	004	 佛 告 阿 難  
ZH_T09_0268_004:0273b19_22	「如是，如是！	004	 如 是  如 是  
ZH_T09_0268_004:0273b20_12	是諸眾生已於菩提而不退轉。	004	是 諸 眾 生 已 於 菩 提 而 不 退 轉  
ZH_T09_0268_004:0273b20_17	所以者何？	004	所以者何  
ZH_T09_0268_004:0273b21_11	為文殊師利善知識所護念故。	004	為 文 殊 師 利 善 知 識 所 護 念 故  
ZH_T09_0268_004:0273b22_7	」爾時阿難白佛言：	004	 爾 時 阿 難 白 佛 言  
ZH_T09_0268_004:0273b22_11	「世尊！	004	 世 尊  
ZH_T09_0268_004:0273b25_13	此諸比丘，生堅信想，生堅法想，生八人想，生須陀洹想，生斯陀含想，生阿那含想，生阿羅漢想，生聲聞想，生辟支佛想者，皆於菩提不退轉耶？	004	此 諸 比 丘  生 堅 信 想  生 堅 法 想  生 八 人 想  生 須 陀 洹 想  生 斯 陀 含 想  生 阿 那 含 想  生 阿 羅 漢 想  生 聲 聞 想  生 辟 支 佛 想 者  皆 於 菩 提 不 退 轉 耶  
ZH_T09_0268_004:0273b25_19	」佛告阿難：	004	 佛 告 阿 難  
ZH_T09_0268_004:0273c01_6	「是處難信，樂小法者，懶惰、懈怠、不勤精進、貪著飲食、貪著欲染，親近樂行欲染法者，好喜談說無益之語，亂心失念不具威儀，心意躁擾不攝諸根，輕躁嬉戲愚佷多語，如是眾生信是法難。	004	 是 處 難 信  樂小法者  懶 惰  懈 怠  不 勤 精 進  貪 著 飲 食  貪 著 欲 染  親 近 樂 行 欲 染 法 者  好 喜 談 說 無 益 之 語  亂 心 失 念 不 具 威 儀  心 意 躁 擾 不 攝 諸 根  輕 躁 嬉 戲 愚 佷 多 語  如 是 眾 生 信 是 法 難  
ZH_T09_0268_004:0273c01_9	阿難！	004	阿 難  
ZH_T09_0268_004:0273c05_2	著增上慢不能護身貪著身命，遠閑居處捨多聞法，破戒憍慢毀法竊法，不尊重法毀滅正法，貧窮法財喜樂非法，誹謗正法樂行非法，不知恩報恩，不敬佛法僧。	004	著 增 上 慢 不 能 護 身 貪 著 身 命  遠 閑 居 處 捨 多 聞 法  破 戒 憍 慢 毀 法 竊 法  不 尊 重 法 毀 滅 正 法  貧 窮 法 財 喜 樂 非 法  誹謗正法 樂 行 非 法  不 知 恩 報 恩  不 敬 佛 法 僧  
ZH_T09_0268_004:0273c05_5	阿難！	004	阿 難  
ZH_T09_0268_004:0273c05_14	如是眾生信是法難。	004	如 是 眾 生 信 是 法 難  
ZH_T09_0268_004:0273c10_14	慳心堅著惡戒瞋心，不解佛法，成就惡慧貧窮智慧，惡友所護遠離善友，不為般若波羅蜜所護，不為諸陀羅尼經王所護，起有得見，深重利養貪著衣鉢，於衣鉢物極生重心，不尊重和上、阿闍梨，於初夜後夜不勤行方便。	004	慳 心 堅 著 惡 戒 瞋 心  不 解 佛 法  成 就 惡 慧 貧 窮 智 慧  惡 友 所 護 遠 離 善 友  不 為 般 若 波 羅 蜜 所 護  不 為 諸 陀 羅 尼 經 王 所 護  起 有 得 見  深 重 利 養 貪 著 衣 鉢  於 衣 鉢 物 極 生 重 心  不 尊 重 和 上  阿 闍 梨  於 初夜後夜 不 勤 行 方 便  
ZH_T09_0268_004:0273c10_17	阿難！	004	阿 難  
ZH_T09_0268_004:0273c11_7	如是眾生信是法難。	004	如 是 眾 生 信 是 法 難  
ZH_T09_0268_004:0273c15_13	殺生、偷盜、邪婬、妄語、兩舌、惡口、說非時語，貪、瞋、邪見、親近邪見，修行廣布邪方便法，無慚無悔朋黨交遊，獨行無伴離沙門法，行非沙門法，不信空無相無作無為不生不滅一切諸法非破壞相。	004	殺 生  偷 盜  邪 婬  妄 語  兩 舌  惡 口  說 非 時 語  貪  瞋  邪 見  親 近 邪 見  修 行 廣 布 邪 方 便 法  無 慚 無 悔 朋 黨 交 遊  獨 行 無 伴 離 沙 門 法  行 非 沙 門 法  不 信 空 無 相 無 作 無 為 不生不滅 一切諸法 非 破 壞 相  
ZH_T09_0268_004:0273c15_18	阿難當知！	004	阿 難 當 知  
ZH_T09_0268_004:0273c16_8	如是眾生信是法難。	004	如 是 眾 生 信 是 法 難  
ZH_T09_0268_004:0273c17_3	」爾時世尊說是語已，即便默然。	004	 爾 時 世 尊 說 是 語 已  即 便 默 然  
ZH_T09_0268_004:0273c18_3	爾時阿難承佛威神問文殊師利法王子言：	004	爾 時 阿 難 承佛威神 問 文 殊 師 利 法 王 子 言  
ZH_T09_0268_004:0273c18_9	「文殊師利！	004	 文 殊 師 利  
ZH_T09_0268_004:0273c18_18	世尊何故默無所說？	004	世 尊 何 故 默 無 所 說  
ZH_T09_0268_004:0273c19_3	」文殊師利言：	004	 文 殊 師 利 言  
ZH_T09_0268_004:0273c20_17	「將來惡世眾生，成就如是惡不善法，不能信解如是深法，以是事故世尊默然。	004	 將 來 惡 世 眾 生  成 就 如 是 惡不善法  不能信解 如 是 深 法  以 是 事 故 世 尊 默 然  
ZH_T09_0268_004:0273c21_9	」尊者阿難問文殊師利言：	004	 尊 者 阿 難 問 文 殊 師 利 言  
ZH_T09_0268_004:0273c22_4	「來世眾生少有信解如是法不？	004	 來 世 眾 生 少 有 信 解 如 是 法 不  
ZH_T09_0268_004:0273c22_11	」文殊師利言：	004	 文 殊 師 利 言  
ZH_T09_0268_004:0273c23_18	「來世眾生信此法者甚少，猶如眾生不識珍寶者多、識者甚少。	004	 來 世 眾 生 信 此 法 者 甚 少  猶 如 眾 生 不 識 珍 寶 者 多  識 者 甚 少  
ZH_T09_0268_004:0273c24_3	所以者何？	004	所以者何  
ZH_T09_0268_004:0273c24_10	非其智力所及。	004	非 其 智 力 所 及  
ZH_T09_0268_004:0273c24_13	阿難！	004	阿 難  
ZH_T09_0268_004:0273c25_6	眾生亦爾，聞說此法信解者少；	004	眾 生 亦 爾  聞 說 此 法 信 解 者 少  
ZH_T09_0268_004:0273c27_2	設有信解如是法者，不為國土城村人民所敬，國土人民咸共輕賤而遠離之。	004	設 有 信 解 如 是 法 者  不 為 國 土 城 村 人 民 所 敬  國 土 人 民 咸 共 輕 賤 而 遠 離 之  
ZH_T09_0268_004:0273c27_7	所以者何？	004	所以者何  
ZH_T09_0268_004:0273c28_6	此人先世作法留難業因緣故，今受此報。	004	此 人 先 世 作 法 留 難 業 因 緣 故  今 受 此 報  
ZH_T09_0268_004:0273c28_16	」阿難請文殊師利言：	004	 阿 難 請 文 殊 師 利 言  
ZH_T09_0268_004:0273c29_10	「惟願為此少信解眾生敷演此義。	004	 惟 願 為 此 少 信 解 眾 生 敷 演 此 義  
ZH_T09_0268_004:0273c29_17	」文殊師利言：	004	 文 殊 師 利 言  
ZH_T09_0268_004:0274a01_7	「此事問佛，佛當演說。	004	 此 事 問 佛  佛 當 演 說  
ZH_T09_0268_004:0274a01_18	」爾時阿難，即便問佛。	004	 爾 時 阿 難  即 便 問 佛  
ZH_T09_0268_004:0274a04_8	爾時世尊，四面顧視，即出舌相，遍覆三千大千世界，於其舌相復放光明，遍照十方恒河沙世界，皆令周遍。	004	爾 時 世 尊  四 面 顧 視  即 出 舌 相  遍 覆 三千大千世界  於 其 舌 相 復 放 光 明  遍照十方 恒 河 沙 世 界  皆 令 周 遍  
ZH_T09_0268_004:0274a06_17	時四部眾，佛神力故，皆見十方恒河沙諸佛世界諸佛世尊，皆說是法悉得聞知，聞是法已皆共和合勸請世尊：	004	時 四 部 眾  佛 神 力 故  皆 見 十 方 恒 河 沙 諸 佛 世 界 諸佛世尊  皆 說 是 法 悉 得 聞 知  聞 是 法 已 皆 共 和 合 勸 請 世 尊  
ZH_T09_0268_004:0274a07_11	「唯願如來宣說此法莫令斷絕。	004	 唯 願 如 來 宣 說 此 法 莫 令 斷 絕  
ZH_T09_0268_004:0274a07_14	世尊！	004	世 尊  
ZH_T09_0268_004:0274a10_7	今十方諸世界中，無量無邊不可限量諸佛世尊宣說是法，我等悉得見聞，其所說法無有增減，如今世尊等無有異。	004	今 十 方 諸 世 界 中  無量無邊 不 可 限 量 諸佛世尊 宣 說 是 法  我 等 悉 得 見 聞  其 所 說 法 無 有 增 減  如 今 世 尊 等無有異  
ZH_T09_0268_004:0274a11_2	」爾時世尊還攝舌相告阿難言：	004	 爾 時 世 尊 還 攝 舌 相 告 阿 難 言  
ZH_T09_0268_004:0274a12_1	「汝頗曾見不實語人有是廣長舌相不耶？	004	 汝 頗 曾 見 不 實 語 人 有 是 廣長舌相 不 耶  
ZH_T09_0268_004:0274a12_8	」阿難白佛言：	004	 阿 難 白 佛 言  
ZH_T09_0268_004:0274a12_12	「無也。	004	 無 也  
ZH_T09_0268_004:0274a12_15	世尊！	004	世 尊  
ZH_T09_0268_004:0274a14_5	此是世尊誠實說于戒定忍辱，憐愍饒益慈悲喜捨，一切智果所得舌相。	004	此 是 世 尊 誠 實 說 于 戒 定 忍 辱  憐 愍 饒 益 慈 悲 喜 捨  一 切 智 果 所 得 舌 相  
ZH_T09_0268_004:0274a14_10	是故世尊！	004	是 故 世 尊  
ZH_T09_0268_004:0274a16_8	唯願為此少信眾生族姓男女敷演此義，因是事故，諸不信者以此證知，皆令得信。	004	唯 願 為 此 少 信 眾 生 族姓男女 敷 演 此 義  因 是 事 故  諸 不 信 者 以 此 證 知  皆 令 得 信  
ZH_T09_0268_004:0274a17_8	」爾時世尊告阿難言：	004	 爾 時 世 尊 告 阿 難 言  
ZH_T09_0268_004:0274a23_2	「今此四眾諸來會者，比丘、比丘尼、優婆塞、優婆夷，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，聞說此法者，皆於阿耨多羅三藐三菩提不退轉，漸次修行，當得阿耨多羅三藐三菩提，即於此處宣說是法無有增減，如我今日等無有異。	004	 今 此 四 眾 諸 來 會 者  比 丘  比 丘 尼  優 婆 塞  優 婆 夷  天  龍  夜 叉  乾 闥 婆  阿 修 羅  迦 樓 羅  緊 那 羅  摩睺羅伽  人 非 人 等  聞 說 此 法 者  皆 於 阿耨多羅三藐三菩提 不 退 轉  漸 次 修 行  當 得阿耨多羅三藐三菩提  即 於 此 處 宣 說 是 法 無 有 增 減  如 我 今 日 等無有異  
ZH_T09_0268_004:0274a25_16	」爾時四眾比丘、比丘尼、優婆塞、優婆夷，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，皆大歡喜踊躍無量；	004	 爾 時 四 眾 比 丘  比 丘 尼  優 婆 塞  優 婆 夷  天  龍  夜 叉  乾 闥 婆  阿 修 羅  迦 樓 羅  緊 那 羅  摩睺羅伽  人 非 人 等  皆大歡喜 踊 躍 無 量  
ZH_T09_0268_004:0274a29_10	其中或有以衣散佛者，或以華者，或以諸鬘，所謂須曼那鬘，金鬘銀鬘，毘琉璃鬘，頗梨鬘，車𤦲鬘，馬瑙鬘，象瑙鬘，日光寶鬘，雜七寶鬘，以如是等鬘，而散佛上。	004	其 中 或 有 以 衣 散 佛 者  或 以 華 者  或 以 諸 鬘  所 謂 須 曼 那 鬘  金 鬘 銀 鬘  毘 琉 璃 鬘  頗 梨 鬘  車 𤦲 鬘  馬 瑙 鬘  象 瑙 鬘  日 光 寶 鬘  雜 七 寶 鬘  以 如 是 等 鬘  而 散 佛 上  
ZH_T09_0268_004:0274b05_4	諸天以曼陀羅華，摩訶曼陀羅華，波流沙華，摩訶波流沙華，曼殊沙華，摩訶曼殊沙華，迦迦勒羇華，摩訶迦迦勒羇華，盧遮摩禰華，摩訶盧遮摩禰華，輸娑摩禰華，摩訶輸娑摩禰華，如是等諸華而散佛上。	004	諸 天 以 曼陀羅華  摩訶曼陀羅 華  波 流 沙 華  摩 訶 波 流 沙 華  曼殊沙華  摩訶曼殊沙華  迦 迦 勒 羇 華  摩 訶 迦 迦 勒 羇 華  盧 遮 摩 禰 華  摩 訶 盧 遮 摩 禰 華  輸 娑 摩 禰 華  摩 訶 輸 娑 摩 禰 華  如 是 等 諸 華 而 散 佛 上  
ZH_T09_0268_004:0274b06_13	復以天優鉢羅華，波頭摩華，拘物頭華，分陀利華，而散佛上。	004	復 以 天 優 鉢 羅 華  波 頭 摩 華  拘 物 頭 華  分 陀 利 華  而 散 佛 上  
ZH_T09_0268_004:0274b07_12	於虛空中作天伎樂，種種歌頌讚歎佛德。	004	於 虛 空 中 作 天 伎 樂  種 種 歌 頌 讚 歎 佛 德  
ZH_T09_0268_004:0274b08_6	諸龍王等皆雨真珠散於佛上。	004	諸 龍 王 等 皆 雨 真 珠 散 於 佛 上  
ZH_T09_0268_004:0274b11_3	一切女人即脫身上妙好瓔珞以散佛上，脫身上服以用奉佛，即整衣服右膝著地，一心合掌住於佛前，皆共和合而作是言：	004	一 切 女 人 即 脫 身 上 妙 好 瓔 珞 以 散 佛 上  脫 身 上 服 以 用 奉 佛  即 整 衣 服 右膝著地  一心合掌 住 於 佛 前  皆 共 和 合 而 作 是 言  
ZH_T09_0268_004:0274b12_6	「諸佛如來，言無有二智無障礙，記說我等必當作佛。	004	 諸佛如來  言 無 有 二 智 無 障 礙  記 說 我 等 必 當 作 佛  
ZH_T09_0268_004:0274b13_8	」爾時世尊告阿難言：	004	 爾 時 世 尊 告 阿 難 言  
ZH_T09_0268_004:0274b13_14	「如是阿難！	004	 如 是 阿 難  
ZH_T09_0268_004:0274b14_13	是諸女人必於阿耨多羅三藐三菩提不退轉。	004	是 諸 女 人 必 於 阿耨多羅三藐三菩提 不 退 轉  
ZH_T09_0268_004:0274b14_18	所以者何？	004	所以者何  
ZH_T09_0268_004:0274b20_20	諸佛世尊，永斷愚癡、貪欲、瞋恚及諸憍慢塵垢黑闇一切染著，燒燃煩惱永盡無餘，成就精進成就諸力，威德尊嚴神足自在光明照曜，眷屬成就尊貴威勢，色族姓處皆悉具足，相好具足光明具足到安隱處，如釋如梵如欲界中尊，威儀具足、戒行具足、觀察具足。	004	諸佛世尊  永 斷 愚 癡  貪 欲  瞋 恚 及 諸 憍 慢 塵 垢 黑 闇 一 切 染 著  燒 燃 煩 惱 永 盡 無 餘  成 就 精 進 成 就 諸 力  威 德 尊 嚴 神 足 自 在 光 明 照 曜  眷 屬 成 就 尊 貴 威 勢  色 族 姓 處 皆 悉 具 足  相好具足 光 明 具 足 到 安 隱 處  如 釋 如 梵 如 欲 界 中 尊  威儀具足  戒 行 具 足  觀 察 具 足  
ZH_T09_0268_004:0274b24_4	天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，皆共尊重恭敬讚歎不染世法，永捨一切諸有為法，成就解脫諸佛之法見聞不虛。	004	天  龍  夜 叉  乾 闥 婆  阿 修 羅  迦 樓 羅  緊 那 羅  摩睺羅伽  人 非 人 等  皆 共 尊 重 恭 敬 讚 歎 不 染 世 法  永 捨 一 切 諸 有 為 法  成 就 解 脫 諸 佛 之 法 見 聞 不 虛  
ZH_T09_0268_004:0274b24_11	」阿難白佛言：	004	 阿 難 白 佛 言  
ZH_T09_0268_004:0274b24_15	「世尊！	004	 世 尊  
ZH_T09_0268_004:0274b25_4	云何諸佛世尊聞不虛耶？	004	云 何 諸佛世尊 聞 不 虛 耶  
ZH_T09_0268_004:0274b26_4	」佛告阿難：	004	 佛 告 阿 難  
ZH_T09_0268_004:0274b26_10	「汝不知耶？	004	 汝 不 知 耶  
ZH_T09_0268_004:0274b26_17	」阿難白佛言：	004	 阿 難 白 佛 言  
ZH_T09_0268_004:0274b26_21	「世尊！	004	 世 尊  
ZH_T09_0268_004:0274b27_16	實所未知，唯願說之，云何如來聞不虛耶？	004	實 所 未 知  唯 願 說 之  云 何 如 來 聞 不 虛 耶  
ZH_T09_0268_004:0274b28_4	」佛告阿難：	004	 佛 告 阿 難  
ZH_T09_0268_004:0274b28_15	「一心善聽，吾今解說。	004	 一 心 善 聽  吾 今 解 說  
ZH_T09_0268_004:0274b28_20	阿難當知！	004	阿 難 當 知  
ZH_T09_0268_004:0274c01_18	若有眾生，已聞、今聞、當聞釋迦牟尼佛名者，是諸眾生，皆於阿耨多羅三藐三菩提不退轉。	004	若 有 眾 生  已 聞  今 聞  當 聞 釋 迦 牟 尼 佛 名 者  是 諸 眾 生  皆 於 阿耨多羅三藐三菩提 不 退 轉  
ZH_T09_0268_004:0274c02_4	所以者何？	004	所以者何  
ZH_T09_0268_004:0274c03_3	諸佛菩提無虛妄故，亦無貪欲及以瞋恚。	004	諸 佛 菩 提 無 虛 妄 故  亦 無 貪 欲 及 以 瞋 恚  
ZH_T09_0268_004:0274c03_6	阿難！	004	阿 難  
ZH_T09_0268_004:0274c04_4	何況今日現於我前能以一華散我上者；	004	何 況 今 日 現 於 我 前 能 以 一 華 散 我 上 者  
ZH_T09_0268_004:0274c06_8	若有眾生，我泥洹後形像舍利，能持一華以供養者，如是眾生亦於阿耨多羅三藐三菩提不退轉。	004	若 有 眾 生  我 泥 洹 後 形 像 舍 利  能 持 一 華 以 供 養 者  如 是 眾 生 亦 於 阿耨多羅三藐三菩提 不 退 轉  
ZH_T09_0268_004:0274c06_14	」阿難白佛：	004	 阿 難 白 佛  
ZH_T09_0268_004:0274c08_5	「若有畜生聞釋迦牟尼佛名者，皆於阿耨多羅三藐三菩提不退轉耶？	004	 若 有 畜 生 聞 釋 迦 牟 尼 佛 名 者  皆 於 阿耨多羅三藐三菩提 不 退 轉 耶  
ZH_T09_0268_004:0274c08_11	」佛告阿難：	004	 佛 告 阿 難  
ZH_T09_0268_004:0274c10_6	「若有畜生聞釋迦牟尼佛名者，是諸眾生皆種阿耨多羅三藐三菩提種子因緣。	004	 若 有 畜 生 聞 釋 迦 牟 尼 佛 名 者  是 諸 眾 生 皆 種 阿耨多羅三藐三菩提 種 子 因 緣  
ZH_T09_0268_004:0274c10_11	所以者何？	004	所以者何  
ZH_T09_0268_004:0274c11_16	諸佛如來，其有聞者聞必不虛，是故諸佛如來言無有二。	004	諸佛如來  其 有 聞 者 聞 必 不 虛  是 故 諸佛如來 言 無 有 二  
ZH_T09_0268_004:0274c11_19	阿難！	004	阿 難  
ZH_T09_0268_004:0274c13_1	譬如尼拘陀樹枝葉茂盛，能蔭百人至五百人。	004	譬 如 尼 拘 陀 樹 枝 葉 茂 盛  能 蔭 百 人 至 五 百 人  
ZH_T09_0268_004:0274c13_4	阿難！	004	阿 難  
ZH_T09_0268_004:0274c13_9	於意云何？	004	於意云何  
ZH_T09_0268_004:0274c13_18	其樹種子為大小耶？	004	其 樹 種 子 為 大 小 耶  
ZH_T09_0268_004:0274c14_3	」阿難白佛言：	004	 阿 難 白 佛 言  
ZH_T09_0268_004:0274c14_7	「世尊！	004	 世 尊  
ZH_T09_0268_004:0274c14_12	其子甚小。	004	其 子 甚 小  
ZH_T09_0268_004:0274c14_18	」佛告阿難：	004	 佛 告 阿 難  
ZH_T09_0268_004:0274c16_6	「是尼拘陀樹種子雖小，得地、水、火、風、虛空眾緣故，而得生長漸次廣大。	004	 是 尼 拘 陀 樹 種 子 雖 小  得 地  水  火  風  虛 空 眾 緣 故  而 得 生 長 漸 次 廣 大  
ZH_T09_0268_004:0274c16_11	如是阿難！	004	如 是 阿 難  
ZH_T09_0268_004:0274c18_9	彼諸眾生種菩提種子漸次增長，當成阿耨多羅三藐三菩提，而不可腐敗不可敗壞。	004	彼 諸 眾 生 種 菩 提 種 子 漸 次 增 長  當 成 阿耨多羅三藐三菩提  而 不 可 腐 敗 不 可 敗 壞  
ZH_T09_0268_004:0274c18_14	所以者何？	004	所以者何  
ZH_T09_0268_004:0274c19_16	以不住一切法作種子故，而不腐敗亦無毀壞。	004	以 不 住 一 切 法 作 種 子 故  而 不 腐 敗 亦 無 毀 壞  
ZH_T09_0268_004:0274c20_7	」爾時阿難白佛言：	004	 爾 時 阿 難 白 佛 言  
ZH_T09_0268_004:0274c20_11	「世尊！	004	 世 尊  
ZH_T09_0268_004:0274c20_20	為是諸佛本願之力？	004	為 是 諸 佛 本 願 之 力  
ZH_T09_0268_004:0274c21_8	為是諸佛法應爾耶？	004	為 是 諸 佛 法 應 爾 耶  
ZH_T09_0268_004:0274c21_14	」佛告阿難：	004	 佛 告 阿 難  
ZH_T09_0268_004:0274c23_10	「是我本願，若有聞我名者，必不退轉阿耨多羅三藐三菩提，亦是諸佛法應如是。	004	 是 我 本 願  若 有 聞 我 名 者  必 不 退 轉 阿耨多羅三藐三菩提  亦 是 諸 佛 法 應 如 是  
ZH_T09_0268_004:0274c23_15	所以者何？	004	所以者何  
ZH_T09_0268_004:0274c24_4	一切諸佛法皆等故。	004	一切諸佛 法 皆 等 故  
ZH_T09_0268_004:0274c24_10	」阿難白佛：	004	 阿 難 白 佛  
ZH_T09_0268_004:0274c25_4	「若諸佛法等，以何緣故立誓願耶？	004	 若 諸 佛 法 等  以 何 緣 故 立 誓 願 耶  
ZH_T09_0268_004:0274c25_10	」佛告阿難：	004	 佛 告 阿 難  
ZH_T09_0268_004:0274c26_16	「諸佛世尊宣說法時，會中諸菩薩摩訶薩，聞佛說法即立誓願：	004	 諸佛世尊 宣 說 法 時  會 中 諸 菩薩摩訶薩  聞 佛 說 法 即 立 誓 願  
ZH_T09_0268_004:0274c27_15	『使我將來成佛說法，見聞不虛亦復如是。	004	 使 我 將 來 成 佛 說 法  見 聞 不 虛 亦復如是  
ZH_T09_0268_004:0274c28_4	』」爾時阿難白佛言：	004	  爾 時 阿 難 白 佛 言  
ZH_T09_0268_004:0274c28_10	「甚奇世尊！	004	 甚 奇 世 尊  
ZH_T09_0268_004:0274c29_7	成就如此希有之法，復以此法利益眾生。	004	成 就 如 此 希 有 之 法  復 以 此 法 利 益 眾 生  
ZH_T09_0268_004:0274c29_13	」佛告阿難：	004	 佛 告 阿 難  
ZH_T09_0268_004:0274c29_20	「如是，如是！	004	 如 是  如 是  
ZH_T09_0268_004:0275a01_2	如汝所說。	004	如 汝 所 說  
ZH_T09_0268_004:0275a04_8	我為利益諸眾生故，遍諸佛土供養諸佛不惜身命，捨一切物無有慳悋，勤修精進積集難得，無所依倚菩提之道，於一切法而無所取，以攝眾生。	004	我 為 利 益 諸 眾 生 故  遍 諸 佛 土 供 養 諸 佛 不惜身命  捨 一 切 物 無 有 慳 悋  勤修精進 積 集 難 得  無 所 依 倚 菩 提 之 道  於一切法 而 無 所 取  以 攝 眾 生  
ZH_T09_0268_004:0275a05_100	」廣博嚴淨經卷第四	004	 廣 博 嚴 淨 經 卷 第 四 
