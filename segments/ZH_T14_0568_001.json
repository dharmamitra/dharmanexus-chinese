[
  {
    "segmentnr":"ZH_T14_0568_001:0940c24_0",
    "original":"有德女所問大乘經",
    "folio":1,
    "analyzed":"有 德 女 所 問 大 乘 經 "
  },
  {
    "segmentnr":"ZH_T14_0568_001:0940c26_0",
    "original":"唐南天竺國三藏菩提流志奉詔譯",
    "folio":1,
    "analyzed":"唐 南 天 竺 國 三 藏 菩 提 流 志 奉 詔 譯 "
  },
  {
    "segmentnr":"ZH_T14_0568_001:0940c27_0",
    "original":"如是我聞：一時，佛在波羅奈國仙人住處施",
    "folio":1,
    "analyzed":"如是我聞  一 時  佛 在 波 羅 奈 國 仙 人 住 處 施 "
  },
  {
    "segmentnr":"ZH_T14_0568_001:0940c29_5",
    "original":"鹿林中，與大比丘眾五百人，及無量諸菩薩摩訶薩眾俱。",
    "folio":1,
    "analyzed":"鹿 林 中  與 大 比 丘 眾 五 百 人  及 無 量 諸 菩薩摩訶薩 眾 俱  "
  },
  {
    "segmentnr":"ZH_T14_0568_001:0941a02_16",
    "original":"爾時，世尊食時著衣持鉢，共阿逸多菩薩摩訶薩，入波羅奈大城乞食，於其城中次第行乞，至有德婆羅門女家。",
    "folio":1,
    "analyzed":"爾 時  世 尊 食 時 著衣持鉢  共 阿 逸 多 菩薩摩訶薩  入 波 羅 奈 大 城 乞 食  於 其 城 中 次 第 行 乞  至 有 德 婆 羅 門 女 家  "
  },
  {
    "segmentnr":"ZH_T14_0568_001:0941a07_2",
    "original":"時有德女，遙見如來色相端嚴、諸根寂靜，其心恬曠最上無比，威儀顧視審諦閑詳，譬如龍王有大威德，如真金柱嶷然安固，如清淨池皎無穢濁，欣慼不動如第四禪，身放光明內外融徹。",
    "folio":1,
    "analyzed":"時 有 德 女  遙 見 如 來 色 相 端 嚴  諸 根 寂 靜  其 心 恬 曠 最 上 無 比  威 儀 顧 視 審 諦 閑 詳  譬 如 龍 王 有 大 威 德  如 真 金 柱 嶷 然 安 固  如 清 淨 池 皎 無 穢 濁  欣 慼 不 動 如 第 四 禪  身 放 光 明 內 外 融 徹  "
  },
  {
    "segmentnr":"ZH_T14_0568_001:0941a09_13",
    "original":"時有德女，見如是相，心生淨信，來詣佛所，頂禮如來及阿逸多菩薩摩訶薩足，曲躬恭敬，合掌向佛，而作是言：",
    "folio":1,
    "analyzed":"時 有 德 女  見 如 是 相  心 生 淨 信  來 詣 佛 所  頂 禮 如 來 及 阿 逸 多 菩薩摩訶薩 足  曲 躬 恭 敬  合 掌 向 佛  而 作 是 言  "
  },
  {
    "segmentnr":"ZH_T14_0568_001:0941a09_17",
    "original":"「善來！",
    "folio":1,
    "analyzed":" 善 來  "
  },
  {
    "segmentnr":"ZH_T14_0568_001:0941a09_20",
    "original":"世尊！",
    "folio":1,
    "analyzed":"世 尊  "
  },
  {
    "segmentnr":"ZH_T14_0568_001:0941a10_1",
    "original":"善來！",
    "folio":1,
    "analyzed":"善 來  "
  },
  {
    "segmentnr":"ZH_T14_0568_001:0941a10_4",
    "original":"善逝！",
    "folio":1,
    "analyzed":"善 逝  "
  },
  {
    "segmentnr":"ZH_T14_0568_001:0941a11_2",
    "original":"我於今者欲問所疑，惟願垂哀暫時住此。",
    "folio":1,
    "analyzed":"我 於 今 者 欲 問 所 疑  惟 願 垂 哀 暫 時 住 此  "
  },
  {
    "segmentnr":"ZH_T14_0568_001:0941a12_10",
    "original":"」于時世尊，默然受請，敷座而坐，阿逸多菩薩摩訶薩亦隨佛坐。",
    "folio":1,
    "analyzed":" 于 時 世 尊  默 然 受 請  敷 座 而 坐  阿 逸 多 菩薩摩訶薩 亦 隨 佛 坐  "
  },
  {
    "segmentnr":"ZH_T14_0568_001:0941a14_4",
    "original":"爾時，有德婆羅門女心生歡喜，益加恭敬，即白佛言：",
    "folio":1,
    "analyzed":"爾 時  有 德 婆 羅 門 女 心生歡喜  益 加 恭 敬  即 白 佛 言  "
  },
  {
    "segmentnr":"ZH_T14_0568_001:0941a14_8",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T14_0568_001:0941a16_4",
    "original":"我聞如來於波羅奈仙人住處施鹿林中轉妙法輪，未知世尊所轉法輪說於何法？",
    "folio":1,
    "analyzed":"我 聞 如 來 於 波 羅 奈 仙 人 住 處 施 鹿 林 中 轉 妙 法 輪  未 知 世 尊 所 轉 法 輪 說 於 何 法  "
  },
  {
    "segmentnr":"ZH_T14_0568_001:0941a16_10",
    "original":"」佛告之言：",
    "folio":1,
    "analyzed":" 佛 告 之 言  "
  },
  {
    "segmentnr":"ZH_T14_0568_001:0941a16_15",
    "original":"「有德女！",
    "folio":1,
    "analyzed":" 有 德 女  "
  },
  {
    "segmentnr":"ZH_T14_0568_001:0941a19_14",
    "original":"我轉法輪，說無明緣行，行緣識，識緣名色，名色緣六處，六處緣觸，觸緣受，受緣愛，愛緣取，取緣有，有緣生，生緣老、死、憂悲苦惱；",
    "folio":1,
    "analyzed":"我 轉 法 輪  說 無明緣行  行 緣 識  識 緣 名 色  名 色 緣 六 處  六 處 緣 觸  觸 緣 受  受 緣 愛  愛 緣 取  取 緣 有  有 緣 生  生 緣 老  死  憂 悲 苦 惱  "
  },
  {
    "segmentnr":"ZH_T14_0568_001:0941a23_10",
    "original":"無明滅則行滅，行滅則識滅，識滅則名色滅，名色滅則六處滅，六處滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死憂悲苦惱滅。",
    "folio":1,
    "analyzed":"無 明 滅 則 行 滅  行 滅 則 識 滅  識 滅 則 名 色 滅  名 色 滅 則 六 處 滅  六 處 滅 則 觸 滅  觸 滅 則 受 滅  受 滅 則 愛 滅  愛 滅 則 取 滅  取 滅 則 有 滅  有 滅 則 生 滅  生 滅 則 老 死 憂 悲 苦 惱 滅  "
  },
  {
    "segmentnr":"ZH_T14_0568_001:0941a23_14",
    "original":"有德女！",
    "folio":1,
    "analyzed":"有 德 女  "
  },
  {
    "segmentnr":"ZH_T14_0568_001:0941a26_7",
    "original":"此是如來於波羅奈仙人住處施鹿林中所轉法輪，一切世間，若沙門、若婆羅門、若天、魔、梵，悉無有能如法轉者。",
    "folio":1,
    "analyzed":"此 是 如 來 於 波 羅 奈 仙 人 住 處 施 鹿 林 中 所 轉 法 輪  一切世間  若 沙 門  若 婆 羅 門  若 天  魔  梵  悉 無 有 能 如 法 轉 者  "
  },
  {
    "segmentnr":"ZH_T14_0568_001:0941a27_12",
    "original":"」爾時，有德婆羅門女白佛言：",
    "folio":1,
    "analyzed":" 爾 時  有 德 婆 羅 門 女 白 佛 言  "
  },
  {
    "segmentnr":"ZH_T14_0568_001:0941a27_16",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T14_0568_001:0941a28_4",
    "original":"所言無明為內有耶？",
    "folio":1,
    "analyzed":"所 言 無 明 為 內 有 耶  "
  },
  {
    "segmentnr":"ZH_T14_0568_001:0941a28_9",
    "original":"為外有乎？",
    "folio":1,
    "analyzed":"為 外 有 乎  "
  },
  {
    "segmentnr":"ZH_T14_0568_001:0941a28_13",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T14_0568_001:0941a28_17",
    "original":"「不也。",
    "folio":1,
    "analyzed":" 不 也  "
  },
  {
    "segmentnr":"ZH_T14_0568_001:0941a28_23",
    "original":"」有德女言：",
    "folio":1,
    "analyzed":" 有 德 女 言  "
  },
  {
    "segmentnr":"ZH_T14_0568_001:0941a29_3",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T14_0568_001:0941b01_1",
    "original":"若於內外無有無明，云何得有無明緣行？",
    "folio":1,
    "analyzed":"若 於 內 外 無 有 無 明  云何得有 無明緣行  "
  },
  {
    "segmentnr":"ZH_T14_0568_001:0941b01_7",
    "original":"復次，世尊！",
    "folio":1,
    "analyzed":"復 次  世 尊  "
  },
  {
    "segmentnr":"ZH_T14_0568_001:0941b02_1",
    "original":"有他世法，而來至於今世以不？",
    "folio":1,
    "analyzed":"有 他 世 法  而 來 至 於 今 世 以 不  "
  },
  {
    "segmentnr":"ZH_T14_0568_001:0941b02_5",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T14_0568_001:0941b02_9",
    "original":"「不也。",
    "folio":1,
    "analyzed":" 不 也  "
  },
  {
    "segmentnr":"ZH_T14_0568_001:0941b02_18",
    "original":"」有德女復白佛言：",
    "folio":1,
    "analyzed":" 有 德 女 復 白 佛 言  "
  },
  {
    "segmentnr":"ZH_T14_0568_001:0941b02_22",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T14_0568_001:0941b03_6",
    "original":"無明行相是實有耶？",
    "folio":1,
    "analyzed":"無 明 行 相 是 實 有 耶  "
  },
  {
    "segmentnr":"ZH_T14_0568_001:0941b03_10",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T14_0568_001:0941b03_14",
    "original":"「不也。",
    "folio":1,
    "analyzed":" 不 也  "
  },
  {
    "segmentnr":"ZH_T14_0568_001:0941b04_20",
    "original":"無明自性從於虛妄分別而生，非真實生，從顛倒生，非如理生。",
    "folio":1,
    "analyzed":"無 明 自 性 從 於 虛妄分別 而 生  非 真 實 生  從 顛 倒 生  非 如 理 生  "
  },
  {
    "segmentnr":"ZH_T14_0568_001:0941b05_7",
    "original":"」有德女復白佛言：",
    "folio":1,
    "analyzed":" 有 德 女 復 白 佛 言  "
  },
  {
    "segmentnr":"ZH_T14_0568_001:0941b05_11",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T14_0568_001:0941b06_17",
    "original":"若如是者則無無明，云何得有諸行生起，於生死中受諸苦報？",
    "folio":1,
    "analyzed":"若 如 是 者 則 無 無 明  云何得有 諸 行 生 起  於 生 死 中 受 諸 苦 報  "
  },
  {
    "segmentnr":"ZH_T14_0568_001:0941b07_1",
    "original":"世尊！",
    "folio":1,
    "analyzed":"世 尊  "
  },
  {
    "segmentnr":"ZH_T14_0568_001:0941b08_13",
    "original":"如樹無根則無枝葉華果等物，如是無明無自性故，行等生起定不可得。",
    "folio":1,
    "analyzed":"如 樹 無 根 則 無 枝 葉 華 果 等 物  如 是 無 明 無 自 性 故  行 等 生 起 定 不 可 得  "
  },
  {
    "segmentnr":"ZH_T14_0568_001:0941b08_17",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T14_0568_001:0941b09_1",
    "original":"「有德女！",
    "folio":1,
    "analyzed":" 有 德 女  "
  },
  {
    "segmentnr":"ZH_T14_0568_001:0941b11_16",
    "original":"一切諸法皆畢竟空，凡愚迷倒不聞空義，設得聞之無智不了，由此具造種種諸業，既有眾業諸有則生，於諸有中備受眾苦。",
    "folio":1,
    "analyzed":"一切諸法 皆 畢 竟 空  凡 愚 迷 倒 不 聞 空 義  設 得 聞 之 無 智 不 了  由 此 具 造 種 種 諸 業  既 有 眾 業 諸 有 則 生  於 諸 有 中 備 受 眾 苦  "
  },
  {
    "segmentnr":"ZH_T14_0568_001:0941b13_5",
    "original":"第一義諦無有諸業，亦無諸有而從業生及以種種眾苦惱事。",
    "folio":1,
    "analyzed":"第一義諦 無 有 諸 業  亦 無 諸 有 而 從 業 生 及 以 種 種 眾 苦 惱 事  "
  },
  {
    "segmentnr":"ZH_T14_0568_001:0941b13_10",
    "original":"「有德女！",
    "folio":1,
    "analyzed":" 有 德 女  "
  },
  {
    "segmentnr":"ZH_T14_0568_001:0941b15_1",
    "original":"如來、應、正等覺，隨順世間，廣為眾生演說諸法，欲令悟解第一義故。",
    "folio":1,
    "analyzed":"如 來  應  正 等 覺  隨順世間  廣 為 眾 生 演 說 諸 法  欲 令 悟 解 第 一 義 故  "
  },
  {
    "segmentnr":"ZH_T14_0568_001:0941b15_5",
    "original":"有德女！",
    "folio":1,
    "analyzed":"有 德 女  "
  },
  {
    "segmentnr":"ZH_T14_0568_001:0941b15_19",
    "original":"第一義者，亦隨世間而立名字。",
    "folio":1,
    "analyzed":"第 一 義 者  亦 隨 世 間 而 立 名 字  "
  },
  {
    "segmentnr":"ZH_T14_0568_001:0941b16_3",
    "original":"何以故？",
    "folio":1,
    "analyzed":"何 以 故  "
  },
  {
    "segmentnr":"ZH_T14_0568_001:0941b17_2",
    "original":"實義之中，能覺、所覺一切皆悉不可得故。",
    "folio":1,
    "analyzed":"實 義 之 中  能 覺  所 覺 一 切 皆 悉 不 可 得 故  "
  },
  {
    "segmentnr":"ZH_T14_0568_001:0941b17_7",
    "original":"「有德女！",
    "folio":1,
    "analyzed":" 有 德 女  "
  },
  {
    "segmentnr":"ZH_T14_0568_001:0941b19_8",
    "original":"譬如諸佛化作於人，此所化人復更化作種種諸物，其所化人虛誑不實，所化之物亦無實事。",
    "folio":1,
    "analyzed":"譬 如 諸 佛 化 作 於 人  此 所 化 人 復 更 化 作 種 種 諸 物  其 所 化 人 虛 誑 不 實  所 化 之 物 亦 無 實 事  "
  },
  {
    "segmentnr":"ZH_T14_0568_001:0941b20_12",
    "original":"此亦如是，所造諸業虛誑不實，從業有生亦無實事。",
    "folio":1,
    "analyzed":"此 亦 如 是  所 造 諸 業 虛 誑 不 實  從 業 有 生 亦 無 實 事  "
  },
  {
    "segmentnr":"ZH_T14_0568_001:0941b21_3",
    "original":"」爾時，有德女復白佛言：",
    "folio":1,
    "analyzed":" 爾 時  有 德 女 復 白 佛 言  "
  },
  {
    "segmentnr":"ZH_T14_0568_001:0941b21_7",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T14_0568_001:0941b25_7",
    "original":"如我解佛所說之義，今者如來所轉法輪，是虛空法輪，性空法輪，出離法輪，通達法輪，不思議法輪，無能轉者法輪，無等法輪，如實法輪，無生法輪，無自性法輪，無相法輪。",
    "folio":1,
    "analyzed":"如 我 解 佛 所 說 之 義  今 者 如 來 所 轉 法 輪  是 虛 空 法 輪  性 空 法 輪  出 離 法 輪  通 達 法 輪  不 思 議 法 輪  無 能 轉 者 法 輪  無 等 法 輪  如 實 法 輪  無 生 法 輪  無 自 性 法 輪  無相法輪  "
  },
  {
    "segmentnr":"ZH_T14_0568_001:0941b25_10",
    "original":"世尊！",
    "folio":1,
    "analyzed":"世 尊  "
  },
  {
    "segmentnr":"ZH_T14_0568_001:0941b25_19",
    "original":"如此法輪如來已轉。",
    "folio":1,
    "analyzed":"如 此 法 輪 如 來 已 轉  "
  },
  {
    "segmentnr":"ZH_T14_0568_001:0941b27_6",
    "original":"」作是語已，即以兩手捧栴檀香末，散佛足上，而作是言：",
    "folio":1,
    "analyzed":" 作是語已  即 以 兩 手 捧 栴 檀 香 末  散 佛 足 上  而 作 是 言  "
  },
  {
    "segmentnr":"ZH_T14_0568_001:0941b27_10",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T14_0568_001:0941b28_12",
    "original":"願我以此善根之力，於當來世，能轉如是種種法輪。",
    "folio":1,
    "analyzed":"願 我 以 此 善 根 之 力  於當來世  能 轉 如 是 種 種 法 輪  "
  },
  {
    "segmentnr":"ZH_T14_0568_001:0941c03_1",
    "original":"」爾時，世尊怡然微笑，從於口中放種種光，其光朗曜具含眾色，遍至十方無量世界，一一世界靡不充滿，還來佛所，右遶三匝，從佛頂入。",
    "folio":1,
    "analyzed":" 爾 時  世 尊 怡 然 微 笑  從 於 口 中 放 種 種 光  其 光 朗 曜 具 含 眾 色  遍 至 十 方 無量世界  一 一 世 界 靡 不 充 滿  還 來 佛 所  右 遶 三 匝  從 佛 頂 入  "
  },
  {
    "segmentnr":"ZH_T14_0568_001:0941c03_16",
    "original":"爾時，阿逸多菩薩摩訶薩白佛言：",
    "folio":1,
    "analyzed":"爾 時  阿 逸 多 菩薩摩訶薩 白 佛 言  "
  },
  {
    "segmentnr":"ZH_T14_0568_001:0941c03_20",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T14_0568_001:0941c04_12",
    "original":"如來今者有何因緣忽然微笑？",
    "folio":1,
    "analyzed":"如 來 今 者 有何因緣 忽 然 微 笑  "
  },
  {
    "segmentnr":"ZH_T14_0568_001:0941c05_4",
    "original":"如我意解，非無因緣。",
    "folio":1,
    "analyzed":"如 我 意 解  非 無 因 緣  "
  },
  {
    "segmentnr":"ZH_T14_0568_001:0941c05_10",
    "original":"」佛告之言：",
    "folio":1,
    "analyzed":" 佛 告 之 言  "
  },
  {
    "segmentnr":"ZH_T14_0568_001:0941c05_15",
    "original":"「阿逸多！",
    "folio":1,
    "analyzed":" 阿 逸 多  "
  },
  {
    "segmentnr":"ZH_T14_0568_001:0941c06_15",
    "original":"汝見此婆羅門女，以手捧持栴檀香末散我足不？",
    "folio":1,
    "analyzed":"汝 見 此 婆 羅 門 女  以 手 捧 持 栴 檀 香 末 散 我 足 不  "
  },
  {
    "segmentnr":"ZH_T14_0568_001:0941c06_19",
    "original":"」答言：",
    "folio":1,
    "analyzed":" 答 言  "
  },
  {
    "segmentnr":"ZH_T14_0568_001:0941c07_1",
    "original":"「已見。",
    "folio":1,
    "analyzed":" 已 見  "
  },
  {
    "segmentnr":"ZH_T14_0568_001:0941c07_5",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T14_0568_001:0941c09_14",
    "original":"「此女因今所種善根，當於八萬四千億劫不墮惡道，於六萬四千諸佛所，以尊重心承事供養，聽聞正法守護受持；",
    "folio":1,
    "analyzed":" 此 女 因 今 所 種 善 根  當 於 八萬四千 億 劫 不墮惡道  於 六 萬 四 千 諸 佛 所  以 尊 重 心 承事供養  聽聞正法 守 護 受 持  "
  },
  {
    "segmentnr":"ZH_T14_0568_001:0941c14_7",
    "original":"彼佛在世及涅槃後，如是時間相續不絕，復令無量阿僧祇眾生迴向菩提，然後於此三千大千世界，光曜劫中而得成佛，號法光曜如來、應、正等覺，其佛住壽滿足一劫，教化無量阿僧祇眾生令得涅槃。",
    "folio":1,
    "analyzed":"彼 佛 在 世 及 涅 槃 後  如 是 時 間 相 續 不 絕  復 令 無量阿僧祇 眾 生 迴向菩提  然 後 於 此 三千大千世界  光 曜 劫 中 而 得 成 佛  號 法 光 曜 如 來  應  正 等 覺  其 佛 住 壽 滿 足 一 劫  教 化 無量阿僧祇 眾 生 令 得 涅 槃  "
  },
  {
    "segmentnr":"ZH_T14_0568_001:0941c15_15",
    "original":"」爾時，阿逸多菩薩摩訶薩復白佛言：",
    "folio":1,
    "analyzed":" 爾 時  阿 逸 多 菩薩摩訶薩 復 白 佛 言  "
  },
  {
    "segmentnr":"ZH_T14_0568_001:0941c15_19",
    "original":"「世尊！",
    "folio":1,
    "analyzed":" 世 尊  "
  },
  {
    "segmentnr":"ZH_T14_0568_001:0941c16_14",
    "original":"此有德婆羅門女曾於往世種何善根？",
    "folio":1,
    "analyzed":"此 有 德 婆 羅 門 女 曾 於 往 世 種 何 善 根  "
  },
  {
    "segmentnr":"ZH_T14_0568_001:0941c16_18",
    "original":"」佛言：",
    "folio":1,
    "analyzed":" 佛 言  "
  },
  {
    "segmentnr":"ZH_T14_0568_001:0941c17_4",
    "original":"「阿逸多！",
    "folio":1,
    "analyzed":" 阿 逸 多  "
  },
  {
    "segmentnr":"ZH_T14_0568_001:0941c20_3",
    "original":"汝今當知，此有德女於過去世毘婆尸佛出現之時，已作女身，為求阿耨多羅三藐三菩提，解其身上所著瓔珞，奉上彼佛而為供養。",
    "folio":1,
    "analyzed":"汝 今 當 知  此 有 德 女 於 過 去 世 毘 婆 尸 佛 出 現 之 時  已 作 女 身  為 求 阿耨多羅三藐三菩提  解 其 身 上 所 著 瓔 珞  奉 上 彼 佛 而 為 供 養  "
  },
  {
    "segmentnr":"ZH_T14_0568_001:0941c22_10",
    "original":"「尸棄如來出現之時，於其佛所問甚深義，以妙衣服而為供養，在彼法中出家學道，修持梵行滿足千年。",
    "folio":1,
    "analyzed":" 尸棄如來 出 現 之 時  於 其 佛 所 問 甚 深 義  以 妙 衣 服 而 為 供 養  在 彼 法 中 出家學道  修 持 梵 行 滿 足 千 年  "
  },
  {
    "segmentnr":"ZH_T14_0568_001:0941c24_12",
    "original":"「毘葉浮佛出現之時，營辦種種上好飲食，於半月中供養彼佛及聲聞眾，隨意所須皆無乏少。",
    "folio":1,
    "analyzed":" 毘 葉 浮 佛 出 現 之 時  營 辦 種 種 上 好 飲 食  於 半 月 中 供 養 彼 佛 及 聲 聞 眾  隨 意 所 須 皆 無 乏 少  "
  },
  {
    "segmentnr":"ZH_T14_0568_001:0941c26_8",
    "original":"「俱留孫佛出現之時，以阿提目多迦華，散彼佛上以為供養，得受五戒護持無缺。",
    "folio":1,
    "analyzed":" 俱 留 孫 佛 出 現 之 時  以 阿提目多 迦 華  散 彼 佛 上 以 為 供 養  得 受 五 戒 護 持 無 缺  "
  },
  {
    "segmentnr":"ZH_T14_0568_001:0941c29_17",
    "original":"「拘那含牟尼佛出現之時，願以種種飲食、衣服、臥具、湯藥，及餘供身所須之物，盡佛壽來恒為供養，于時彼佛於兩月中，受其飲食及革屣等供身之具。",
    "folio":1,
    "analyzed":" 拘 那 含 牟 尼 佛 出 現 之 時  願 以 種 種 飲 食  衣 服  臥 具  湯 藥  及 餘 供 身 所 須 之 物  盡 佛 壽 來 恒 為 供 養  于 時 彼 佛 於 兩 月 中  受 其 飲 食 及 革 屣 等 供 身 之 具  "
  },
  {
    "segmentnr":"ZH_T14_0568_001:0942a02_16",
    "original":"「迦葉如來出現之時，復以金花散佛供養，如是所作，皆為求於阿耨多羅三藐三菩提。",
    "folio":1,
    "analyzed":" 迦 葉 如 來 出 現 之 時  復 以 金 花 散 佛 供 養  如 是 所 作  皆 為 求 於 阿耨多羅三藐三菩提  "
  },
  {
    "segmentnr":"ZH_T14_0568_001:0942a03_3",
    "original":"又作是言：",
    "folio":1,
    "analyzed":"又 作 是 言  "
  },
  {
    "segmentnr":"ZH_T14_0568_001:0942a05_3",
    "original":"『願我以此供養善根，速得授阿耨多羅三藐三菩提記，若未得記，終不願捨女人之身。",
    "folio":1,
    "analyzed":" 願 我 以 此 供 養 善 根  速 得 授 阿耨多羅三藐三菩提 記  若 未 得 記  終 不 願 捨 女 人 之 身  "
  },
  {
    "segmentnr":"ZH_T14_0568_001:0942a05_8",
    "original":"』阿逸多！",
    "folio":1,
    "analyzed":" 阿 逸 多  "
  },
  {
    "segmentnr":"ZH_T14_0568_001:0942a07_4",
    "original":"此有德婆羅門女，過去世中所種善根其事如是，此則是其最後所受女人之報。",
    "folio":1,
    "analyzed":"此 有 德 婆 羅 門 女  過 去 世 中 所 種 善 根 其 事 如 是  此 則 是 其 最 後 所 受 女 人 之 報  "
  },
  {
    "segmentnr":"ZH_T14_0568_001:0942a09_9",
    "original":"」佛說此經已，阿逸多菩薩摩訶薩，及有德婆羅門女，一切世間天、人、阿修羅等，皆大歡喜，信受奉行。",
    "folio":1,
    "analyzed":" 佛 說 此 經 已  阿 逸 多 菩薩摩訶薩  及 有 德 婆 羅 門 女  一切世間 天  人  阿 修 羅 等  皆大歡喜  信受奉行  "
  },
  {
    "segmentnr":"ZH_T14_0568_001:0942a10_100",
    "original":"有德女所問大乘經",
    "folio":1,
    "analyzed":"有 德 女 所 問 大 乘 經 "
  }
]