segmentnr	original	folio	stemmed
ZH_T04_0212_021:0718c22_0	出曜經卷第二十一	021	出 曜 經 卷 第 二 十 一 
ZH_T04_0212_021:0718c24_0	姚秦涼州沙門竺佛念譯	021	姚 秦 涼 州 沙 門 竺 佛 念 譯 
ZH_T04_0212_021:0718c25_0	如來品之二	021	如 來 品 之 二 
ZH_T04_0212_021:0718c26_0	諸有不信佛，　　如此眾生類，	021	諸 有 不 信 佛    如 此 眾 生 類  
ZH_T04_0212_021:0718c27_13	當就於厄道，　　如商遇羅剎。	021	當 就 於 厄 道    如 商 遇 羅 剎  
ZH_T04_0212_021:0719a01_16	諸有不信佛者，閻浮利地有眾多賈客，共相率合入海採寶，正值迴波惡風吹壞大船，復有諸人乘弊壞船，順風流迸墮羅剎界。	021	諸 有 不 信 佛 者  閻 浮 利 地 有 眾 多 賈 客  共 相 率 合 入 海 採 寶  正 值 迴 波 惡 風 吹 壞 大 船  復 有 諸 人 乘 弊 壞 船  順 風 流 迸 墮 羅 剎 界  
ZH_T04_0212_021:0719a03_1	眾多羅剎女輩，顏貌端正眾寶自瓔珞身，前迎賈客：	021	眾 多 羅 剎 女 輩  顏 貌 端 正 眾 寶 自 瓔 珞 身  前 迎 賈 客  
ZH_T04_0212_021:0719a03_7	「善來男子！	021	 善 來 男 子  
ZH_T04_0212_021:0719a06_4	此間饒財多寶，隨意明珠無價雜珍恣意取之無守之者，我等既無夫主，汝無妻妾，可止此間共相娛樂，後得善風良伴歸家不遠。	021	此 間 饒 財 多 寶  隨 意 明 珠 無 價 雜 珍 恣 意 取 之 無 守 之 者  我 等 既 無 夫 主  汝 無 妻 妾  可 止 此 間 共 相 娛 樂  後 得 善 風 良 伴 歸 家 不 遠  
ZH_T04_0212_021:0719a06_10	又諸君當知！	021	又 諸 君 當 知  
ZH_T04_0212_021:0719a08_9	海水晝夜迴波無有定方，若見左面有道者，慎莫隨從，設於夢中見左面道亦莫陳說。	021	海 水 晝 夜 迴 波 無 有 定 方  若 見 左 面 有 道 者  慎 莫 隨 從  設 於 夢 中 見 左 面 道 亦 莫 陳 說  
ZH_T04_0212_021:0719a09_4	」時商客中有一智達者，內自思惟：	021	 時 商 客 中 有 一 智 達 者  內 自 思 惟  
ZH_T04_0212_021:0719a10_3	「此諸婦女所說左道，事不徒爾，會當有緣。	021	 此 諸 婦 女 所 說 左 道  事 不 徒 爾  會 當 有 緣  
ZH_T04_0212_021:0719a14_3	」即設權詐竊為陰謀，向暮與女共臥交接，伺女已睡竊即起，進涉左道行數里，中聞一城裏數千萬人稱怨喚呼，或呼父母及己兄弟姊妹妻息，云何捨閻浮利地就此命終？	021	 即 設 權 詐 竊 為 陰 謀  向 暮 與 女 共 臥 交 接  伺 女 已 睡 竊 即 起  進 涉 左 道 行 數 里  中 聞 一 城 裏 數 千 萬 人 稱 怨 喚 呼  或 呼 父 母 及 己 兄 弟 姊 妹 妻 息  云 何 捨 閻 浮 利 地 就 此 命 終  
ZH_T04_0212_021:0719a16_16	賈客聞已衣毛皆竪，還攝心意直前詣城，周匝觀察，見城鑄鐵垣牆，亦無門戶出入處所，去城不遠尸梨師樹高廣且大。	021	賈 客 聞 已 衣 毛 皆 竪  還 攝 心 意 直 前 詣 城  周 匝 觀 察  見 城 鑄 鐵 垣 牆  亦 無 門 戶 出 入 處 所  去 城 不 遠 尸 梨 師 樹 高 廣 且 大  
ZH_T04_0212_021:0719a18_2	即往攀樹，見城裏數千萬人啼哭號喚，遙問城裏人曰：	021	即 往 攀 樹  見 城 裏 數 千 萬 人 啼 哭 號 喚  遙 問 城 裏 人 曰  
ZH_T04_0212_021:0719a18_13	「何為稱喚父母兄弟耶？	021	 何 為 稱 喚 父 母 兄 弟 耶  
ZH_T04_0212_021:0719a18_20	」城裏人報曰：	021	 城 裏 人 報 曰  
ZH_T04_0212_021:0719a20_10	「我等入海採致寶物，為風所漂，又為羅剎女所誑，墮此鬼界閉在牢城。	021	 我 等 入 海 採 致 寶 物  為 風 所 漂  又 為 羅 剎 女 所 誑  墮 此 鬼 界 閉 在 牢 城  
ZH_T04_0212_021:0719a21_10	前有五百人漸漸取殺，今有二百五十人在。	021	前 有 五 百 人 漸 漸 取 殺  今 有 二百五十 人 在  
ZH_T04_0212_021:0719a22_8	君莫呼此女謂為是人，皆是羅剎鬼耳！	021	君 莫 呼 此 女 謂 為 是 人  皆 是 羅 剎 鬼 耳  
ZH_T04_0212_021:0719a23_6	」其人聞已即還下樹，詣彼女村竊就女臥。	021	 其 人 聞 已 即 還 下 樹  詣 彼 女 村 竊 就 女 臥  
ZH_T04_0212_021:0719a23_15	明日晨旦語諸同伴：	021	明 日 晨 旦 語 諸 同 伴  
ZH_T04_0212_021:0719a24_18	「吾有匿事欲共論說，各往閑靜處，慎莫男女自隨。	021	 吾 有 匿 事 欲 共 論 說  各 往 閑 靜 處  慎 莫 男 女 自 隨  
ZH_T04_0212_021:0719a25_12	」諸人響應各詣隱處，即便告曰：	021	 諸 人 響 應 各 詣 隱 處  即 便 告 曰  
ZH_T04_0212_021:0719a25_18	「卿等知不？	021	 卿 等 知 不  
ZH_T04_0212_021:0719a26_5	昨夜吾欻生此念：	021	昨 夜 吾 欻 生 此 念  
ZH_T04_0212_021:0719a27_1	『斯女人等何故慇懃說莫從左面道。	021	 斯 女 人 等 何 故 慇 懃 說 莫 從 左 面 道  
ZH_T04_0212_021:0719a28_4	』見女睡眠竊起往觀，見大鐵城閉數百人，㘁哭喚呼。	021	 見 女 睡 眠 竊 起 往 觀  見 大 鐵 城 閉 數 百 人  㘁 哭 喚 呼  
ZH_T04_0212_021:0719b01_17	吾上樹頭遙問意故，眾人報我為摩竭魚所見壞船，惡風吹浪墮此鬼界，閉在鐵城高數十丈，勸我還家善求方計。	021	吾 上 樹 頭 遙 問 意 故  眾 人 報 我 為 摩 竭 魚 所 見 壞 船  惡 風 吹 浪 墮 此 鬼 界  閉 在 鐵 城 高 數 十 丈  勸 我 還 家 善 求 方 計  
ZH_T04_0212_021:0719b02_7	卿等今日意欲云何？	021	卿 等 今 日 意 欲 云 何  
ZH_T04_0212_021:0719b02_13	」眾人答曰：	021	 眾 人 答 曰  
ZH_T04_0212_021:0719b04_5	「卿昨夜何不重問彼人，頗有權宜方計，眾人及我身得安隱歸家不乎？	021	 卿 昨 夜 何 不 重 問 彼 人  頗 有 權 宜 方 計  眾 人 及 我 身 得 安 隱 歸 家 不 乎  
ZH_T04_0212_021:0719b04_11	」人即報曰：	021	 人 即 報 曰  
ZH_T04_0212_021:0719b05_9	「我昨夜退不問此事，今暮竊起當往重問之。	021	 我 昨 夜 退 不 問 此 事  今 暮 竊 起 當 往 重 問 之  
ZH_T04_0212_021:0719b05_19	」說此語已各還所在。	021	 說 此 語 已 各 還 所 在  
ZH_T04_0212_021:0719b07_10	彼智達人向暮與女交接已，相女睡眠竊起，詣彼樹上，問城裏人曰：	021	彼 智 達 人 向 暮 與 女 交 接 已  相 女 睡 眠 竊 起  詣 彼 樹 上  問 城 裏 人 曰  
ZH_T04_0212_021:0719b08_16	「頗有權宜方計，卿等諸人復及我身，得還閻浮利地不耶？	021	 頗 有 權 宜 方 計  卿 等 諸 人 復 及 我 身  得 還 閻 浮 利 地 不 耶  
ZH_T04_0212_021:0719b09_3	」城裏人報曰：	021	 城 裏 人 報 曰  
ZH_T04_0212_021:0719b10_17	「我等適生念欲還閻浮利地，此鐵城便作數重不可敗壞，死者日次無由得免；	021	 我 等 適 生 念 欲 還 閻 浮 利 地  此 鐵 城 便 作 數 重 不 可 敗 壞  死 者 日 次 無 由 得 免  
ZH_T04_0212_021:0719b11_17	唯卿外人少有權宜，可得度脫還至本土。	021	唯 卿 外 人 少 有 權 宜  可 得 度 脫 還 至 本 土  
ZH_T04_0212_021:0719b13_14	十五日清旦有一馬王，從欝單越食自然粳米，來至此鬼界住高山頂，三自喚呼：	021	十 五 日 清 旦 有 一 馬 王  從 欝 單 越 食 自然粳米  來 至 此 鬼 界 住 高 山 頂  三 自 喚 呼  
ZH_T04_0212_021:0719b14_4	『誰欲還歸閻浮利地？	021	 誰 欲 還 歸 閻 浮 利 地  
ZH_T04_0212_021:0719b15_3	』卿等若聞馬王聲者，皆往禮敬求還本鄉。	021	 卿 等 若 聞 馬 王 聲 者  皆 往 禮 敬 求 還 本 鄉  
ZH_T04_0212_021:0719b16_4	」其人聞是語已，即還伴中具陳情狀，眾人報曰：	021	 其 人 聞 是 語 已  即 還 伴 中 具 陳 情 狀  眾 人 報 曰  
ZH_T04_0212_021:0719b16_10	「今可去不？	021	 今 可 去 不  
ZH_T04_0212_021:0719b16_16	」智者答曰：	021	 智 者 答 曰  
ZH_T04_0212_021:0719b17_9	「須十五日至，馬王當來，乃得去耳。	021	 須 十 五 日 至  馬 王 當 來  乃 得 去 耳  
ZH_T04_0212_021:0719b18_8	」未經數日馬王便至在高山頂，三自喚呼：	021	 未 經 數 日 馬 王 便 至 在 高 山 頂  三 自 喚 呼  
ZH_T04_0212_021:0719b18_18	「誰欲還歸閻浮利地？	021	 誰 欲 還 歸 閻 浮 利 地  
ZH_T04_0212_021:0719b19_2	」聲極遠震。	021	 聲 極 遠 震  
ZH_T04_0212_021:0719b19_18	商客聞已，皆往至馬王所前白王言：	021	商 客 聞 已  皆 往 至 馬 王 所 前 白 王 言  
ZH_T04_0212_021:0719b20_16	「我等咸欲還本鄉里，願見將接得歸無為。	021	 我 等 咸 欲 還 本 鄉 里  願 見 將 接 得 歸 無 為  
ZH_T04_0212_021:0719b21_2	」馬王告曰：	021	 馬 王 告 曰  
ZH_T04_0212_021:0719b22_19	「卿等專意聽我所說，各欲歸家還本鄉者，心意專正便得歸家，心不專正不得歸也。	021	 卿 等 專 意 聽 我 所 說  各 欲 歸 家 還 本 鄉 者  心 意 專 正 便 得 歸 家  心 不 專 正 不 得 歸 也  
ZH_T04_0212_021:0719b23_17	此諸婦女各抱男女，追逐卿後啼哭喚呼。	021	此 諸 婦 女 各 抱 男 女  追 逐 卿 後 啼 哭 喚 呼  
ZH_T04_0212_021:0719b24_18	其中諸人興戀慕心，正使在我脊上猶不得去；	021	其 中 諸 人 興 戀 慕 心  正 使 在 我 脊 上 猶 不 得 去  
ZH_T04_0212_021:0719b26_6	若能捨恩愛正心一意無所戀著，至心捉我一毛便得歸家。	021	若 能 捨 恩 愛 正 心 一 意 無 所 戀 著  至 心 捉 我 一 毛 便 得 歸 家  
ZH_T04_0212_021:0719b27_1	」如其所語諸婦女至，各語夫曰：	021	 如 其 所 語 諸 婦 女 至  各 語 夫 曰  
ZH_T04_0212_021:0719b27_16	「誠可捨我賤身，何為捐棄兒女？	021	 誠 可 捨 我 賤 身  何 為 捐 棄 兒 女  
ZH_T04_0212_021:0719b28_9	」先教兒女往抱父頸啼哭喚呼：	021	 先 教 兒 女 往 抱 父 頸 啼 哭 喚 呼  
ZH_T04_0212_021:0719b28_18	「捨我等為欲何去？	021	 捨 我 等 為 欲 何 去  
ZH_T04_0212_021:0719c01_4	」心意戀著者便不得還，唯有大智師子一人即安隱還歸。	021	 心 意 戀 著 者 便 不 得 還  唯 有 大 智 師 子 一 人 即 安 隱 還 歸  
ZH_T04_0212_021:0719c02_11	是故說，諸有不信佛，如此眾生類，當就於厄道，如商遇羅剎。	021	是 故 說  諸 有 不 信 佛  如 此 眾 生 類  當 就 於 厄 道  如 商 遇 羅 剎  
ZH_T04_0212_021:0719c04_2	諸有信佛者，如此眾生類，安隱還得歸，皆由馬王度。	021	諸 有 信 佛 者  如 此 眾 生 類  安 隱 還 得 歸  皆 由 馬 王 度  
ZH_T04_0212_021:0719c05_5	唯有師子一人安隱得歸，餘者由戀慕心皆墮厄難也。	021	唯 有 師 子 一 人 安 隱 得 歸  餘 者 由 戀 慕 心 皆 墮 厄 難 也  
ZH_T04_0212_021:0719c06_11	時，羅剎婦抱其男女，往逐師子商客在在處處，告諸村落：	021	時  羅 剎 婦 抱 其 男 女  往 逐 師 子 商 客 在在處處  告 諸 村 落  
ZH_T04_0212_021:0719c07_14	「師子身者是我夫主，共生男女捨我逃走不知所趣？	021	 師 子 身 者 是 我 夫 主  共 生 男 女 捨 我 逃 走 不 知 所 趣  
ZH_T04_0212_021:0719c08_4	」諸人聞已問師子曰：	021	 諸 人 聞 已 問 師 子 曰  
ZH_T04_0212_021:0719c09_8	「觀卿婦女體性容貌人中英妙，兒女可愍，何為捨之？	021	 觀 卿 婦 女 體 性 容 貌 人 中 英 妙  兒 女 可 愍  何 為 捨 之  
ZH_T04_0212_021:0719c09_14	」師子報曰：	021	 師 子 報 曰  
ZH_T04_0212_021:0719c10_3	「此亦非人，是羅剎鬼耳。	021	 此 亦 非 人  是 羅 剎 鬼 耳  
ZH_T04_0212_021:0719c11_15	住海渚中殺噉商賈不可稱數，吾伴數百閉在鐵城，唯我一人幸得免濟。	021	住 海 渚 中 殺 噉 商 賈 不 可 稱 數  吾 伴 數 百 閉 在 鐵 城  唯 我 一 人 幸 得 免 濟  
ZH_T04_0212_021:0719c12_14	今此鬼女復逐我後，規欲害我恐不免濟。	021	今 此 鬼 女 復 逐 我 後  規 欲 害 我 恐 不 免 濟  
ZH_T04_0212_021:0719c13_17	」說此語已轉復前行還至本國，鬼亦逐後到其國土。	021	 說 此 語 已 轉 復 前 行 還 至 本 國  鬼 亦 逐 後 到 其 國 土  
ZH_T04_0212_021:0719c14_2	鬼往白王：	021	鬼 往 白 王  
ZH_T04_0212_021:0719c16_17	「我與師子共為夫婦，生此男女後望得力，非圖今日永已見捨，師子意不用我身，當錄取男女，我故年少，豈更不能適趣耶？	021	 我 與 師 子 共 為 夫 婦  生 此 男 女 後 望 得 力  非 圖 今 日 永 已 見 捨  師 子 意 不 用 我 身  當 錄 取 男 女  我 故 年 少  豈 更 不 能 適 趣 耶  
ZH_T04_0212_021:0719c17_6	」王召師子問其情實：	021	 王 召 師 子 問 其 情 實  
ZH_T04_0212_021:0719c18_14	「卿婦幼少顏貌端正，男子殊異有君子相，何為捨之不肯納受？	021	 卿 婦 幼 少 顏 貌 端 正  男 子 殊 異 有 君 子 相  何 為 捨 之 不 肯 納 受  
ZH_T04_0212_021:0719c18_20	」師子白王：	021	 師 子 白 王  
ZH_T04_0212_021:0719c20_11	「此非人形，乃是噉人羅剎鬼，化作男女追逐我後，望人意傾欲取我殺。	021	 此 非 人 形  乃 是 噉 人 羅 剎 鬼  化 作 男 女 追 逐 我 後  望 人 意 傾 欲 取 我 殺  
ZH_T04_0212_021:0719c22_2	前將五百賈客入海採寶，盡為羅剎所噉食，唯我一人得免濟耳。	021	前 將 五 百 賈 客 入 海 採 寶  盡 為 羅 剎 所 噉 食  唯 我 一 人 得 免 濟 耳  
ZH_T04_0212_021:0719c22_12	今復見逐，將知如何？	021	今 復 見 逐  將 知 如 何  
ZH_T04_0212_021:0719c22_18	」王告師子：	021	 王 告 師 子  
ZH_T04_0212_021:0719c23_5	「設卿不用可持與我。	021	 設 卿 不 用 可 持 與 我  
ZH_T04_0212_021:0719c23_11	」師子報曰：	021	 師 子 報 曰  
ZH_T04_0212_021:0719c24_8	「此實非人是羅剎鬼，備有愆咎後莫見怨。	021	 此 實 非 人 是 羅 剎 鬼  備 有 愆 咎 後 莫 見 怨  
ZH_T04_0212_021:0719c24_18	」師子復語左右諸臣：	021	 師 子 復 語 左 右 諸 臣  
ZH_T04_0212_021:0719c25_10	「斯鬼至此間，必有傷害王。	021	 斯 鬼 至 此 間  必 有 傷 害 王  
ZH_T04_0212_021:0719c26_11	今不信欲內深宮，如是不久王及內宮盡當灰滅。	021	今 不 信 欲 內 深 宮  如 是 不 久 王 及 內 宮 盡 當 灰 滅  
ZH_T04_0212_021:0719c27_2	」王復瞋恚語師子曰：	021	 王 復 瞋 恚 語 師 子 曰  
ZH_T04_0212_021:0719c28_2	「女中姿容如天玉女，何緣復稱為羅剎鬼耶？	021	 女 中 姿 容 如 天 玉 女  何 緣 復 稱 為 羅 剎 鬼 耶  
ZH_T04_0212_021:0719c28_12	速出在外吾自觀察之。	021	速 出 在 外 吾 自 觀 察 之  
ZH_T04_0212_021:0719c29_11	」王將鬼女入內宮中，牢固門閤已入一宿。	021	 王 將 鬼 女 入 內 宮 中  牢 固 門 閤 已 入 一 宿  
ZH_T04_0212_021:0720a01_7	明日食時宮門不開，諸臣共議：	021	明 日 食 時 宮 門 不 開  諸 臣 共 議  
ZH_T04_0212_021:0720a02_2	「王新納妻，意相貪樂故門不開耳。	021	 王 新 納 妻  意 相 貪 樂 故 門 不 開 耳  
ZH_T04_0212_021:0720a02_8	」師子說曰：	021	 師 子 說 曰  
ZH_T04_0212_021:0720a02_14	「不如來議。	021	 不 如 來 議  
ZH_T04_0212_021:0720a03_16	王及夫人并諸婇女，必為羅剎所食噉盡，故門不開耳。	021	王 及 夫 人 并 諸 婇 女  必 為 羅 剎 所 食 噉 盡  故 門 不 開 耳  
ZH_T04_0212_021:0720a05_12	」即施高梯踰牆入內，見死人骸骨滿數間舍，復見坑孔新出土壤，諸臣問師子曰：	021	 即 施 高 梯 踰 牆 入 內  見 死 人 骸 骨 滿 數 間 舍  復 見 坑 孔 新 出 土 壤  諸 臣 問 師 子 曰  
ZH_T04_0212_021:0720a06_18	「王今已死內宮喪亡，骨成於積不可識別，云何葬送王身？	021	 王 今 已 死 內 宮 喪 亡  骨 成 於 積 不 可 識 別  云 何 葬 送 王 身  
ZH_T04_0212_021:0720a07_4	」師子報曰：	021	 師 子 報 曰  
ZH_T04_0212_021:0720a08_5	「盡聚諸骨一處焚燒，但言葬王，餘者不在其例。	021	 盡 聚 諸 骨 一 處 焚 燒  但 言 葬 王  餘 者 不 在 其 例  
ZH_T04_0212_021:0720a08_18	」葬送已訖，諸臣責師子曰：	021	 葬 送 已 訖  諸 臣 責 師 子 曰  
ZH_T04_0212_021:0720a10_3	「正坐汝身將羅剎鬼，殺王喪國宮殿滅亡，卿今意欲云何？	021	 正 坐 汝 身 將 羅 剎 鬼  殺 王 喪 國 宮 殿 滅 亡  卿 今 意 欲 云 何  
ZH_T04_0212_021:0720a10_9	」師子答曰：	021	 師 子 答 曰  
ZH_T04_0212_021:0720a11_12	「吾先有言契，此非人身是羅剎鬼，備有愆咎後莫見怨。	021	 吾 先 有 言 契  此 非 人 身 是 羅 剎 鬼  備 有 愆 咎 後 莫 見 怨  
ZH_T04_0212_021:0720a12_2	卿等何為復見責數？	021	卿 等 何 為 復 見 責 數  
ZH_T04_0212_021:0720a12_12	」諸臣人民前白師子：	021	 諸 臣 人 民 前 白 師 子  
ZH_T04_0212_021:0720a14_8	「王今已死更無胤嗣，唯願師子當登王位，統理人民永得康寧，使我諸臣尊奉有處。	021	 王 今 已 死 更 無 胤 嗣  唯 願 師 子 當 登 王 位  統 理 人 民 永 得 康 寧  使 我 諸 臣 尊 奉 有 處  
ZH_T04_0212_021:0720a14_14	」師子告曰：	021	 師 子 告 曰  
ZH_T04_0212_021:0720a15_20	「若欲舉我為王者，當隨我教，設不從我教，盡為羅剎所噉。	021	 若 欲 舉 我 為 王 者  當 隨 我 教  設 不 從 我 教  盡 為 羅 剎 所 噉  
ZH_T04_0212_021:0720a16_15	」諸人異形同響咸皆稱善，即隨王教。	021	 諸 人 異 形 同 響 咸 皆 稱 善  即 隨 王 教  
ZH_T04_0212_021:0720a17_1	王告諸臣：	021	王 告 諸 臣  
ZH_T04_0212_021:0720a18_3	「彼羅剎子女睡眠有時，當共集兵乘船入海攻擊。	021	 彼 羅 剎 子 女 睡 眠 有 時  當 共 集 兵 乘 船 入 海 攻 擊  
ZH_T04_0212_021:0720a21_1	」即往攻擊殺羅剎男女大小，不可稱數無有遺在，復往破壞鐵城出其中人，因彼住止人民，熾盛富樂自然，珍奇異物不可稱量。	021	 即 往 攻 擊 殺 羅 剎 男 女 大 小  不 可 稱 數 無 有 遺 在  復 往 破 壞 鐵 城 出 其 中 人  因 彼 住 止 人 民  熾 盛 富 樂 自 然  珍 奇 異 物 不可稱量  
ZH_T04_0212_021:0720a21_10	因名彼城號曰師子。	021	因 名 彼 城 號 曰 師 子  
ZH_T04_0212_021:0720a22_7	迸落諸羅剎鬼不在例者，移在山西。	021	迸 落 諸 羅 剎 鬼 不 在 例 者  移 在 山 西  
ZH_T04_0212_021:0720a23_13	鐵圍東垂土俗常法，若一人不事佛者，當送山西付鬼噉之。	021	鐵 圍 東 垂 土 俗 常 法  若 一 人 不 事 佛 者  當 送 山 西 付 鬼 噉 之  
ZH_T04_0212_021:0720a24_7	自爾已來佛法熾盛得道無數。	021	自 爾 已 來 佛 法 熾 盛 得 道 無 數  
ZH_T04_0212_021:0720a25_15	是故說，諸有信佛者，如此眾生類，安隱還得歸，皆由馬王度。	021	是 故 說  諸 有 信 佛 者  如 此 眾 生 類  安 隱 還 得 歸  皆 由 馬 王 度  
ZH_T04_0212_021:0720a28_16	又彼國常儀，國王生子若十若百若至無數，盡出作道，誦習佛經三藏備舉，還復罷道登陟王位，梵語不通經籍不舉，則不得陟王位也。	021	又 彼 國 常 儀  國 王 生 子 若 十 若 百 若 至 無 數  盡 出 作 道  誦 習 佛 經 三 藏 備 舉  還 復 罷 道 登 陟 王 位  梵 語 不 通 經 籍 不 舉  則 不 得 陟 王 位 也  
ZH_T04_0212_021:0720a29_9	住在外渚故，稱師子渚國。	021	住 在 外 渚 故  稱 師 子 渚 國  
ZH_T04_0212_021:0720b01_0	如來無等倫，　　思惟二觀行，	021	如 來 無 等 倫    思 惟 二 觀 行  
ZH_T04_0212_021:0720b02_13	善觀二閑靜，　　除冥超神仙。	021	善 觀 二 閑 靜    除 冥 超 神 仙  
ZH_T04_0212_021:0720b06_12	如來無等倫者，如來處世神德無量，行過虛空所化無限，普引眾生導示慧明，四等育養見者得度，是故說，如來無等倫，思惟二觀行，善觀二閑靜，除冥超神仙也。	021	如 來 無 等 倫 者  如 來 處 世 神 德 無 量  行 過 虛 空 所 化 無 限  普 引 眾 生 導 示 慧 明  四 等 育 養 見 者 得 度  是 故 說  如 來 無 等 倫  思 惟 二 觀 行  善 觀 二 閑 靜  除 冥 超 神 仙 也  
ZH_T04_0212_021:0720b07_0	善獲獲自在，　　愛盡無所積，	021	善 獲 獲 自 在    愛 盡 無 所 積  
ZH_T04_0212_021:0720b08_13	解脫心無漏，　　恩惠天世人。	021	解 脫 心 無 漏    恩 惠 天 世 人  
ZH_T04_0212_021:0720b10_14	善獲獲自在者，眾生處在荼炭，流轉五趣迴波七使，欲趣於道不知何路得至？	021	善 獲 獲 自 在 者  眾 生 處 在 荼 炭  流 轉 五 趣 迴 波 七 使  欲 趣 於 道 不 知 何 路 得 至  
ZH_T04_0212_021:0720b12_14	是故如來不捨弘誓之心，拔濟苦難，普處眾生類指示自在堂，是故說，善獲獲自在也。	021	是 故 如 來 不 捨 弘 誓 之 心  拔 濟 苦 難  普 處 眾 生 類 指 示 自 在 堂  是 故 說  善 獲 獲 自 在 也  
ZH_T04_0212_021:0720b14_1	愛盡無所積者，得四無畏永盡於愛，是故說，愛盡無所積也。	021	愛 盡 無 所 積 者  得 四 無 畏 永 盡 於 愛  是 故 說  愛 盡 無 所 積 也  
ZH_T04_0212_021:0720b15_18	解脫心無漏者，心永得解脫無所罣礙，復獲無漏永除諸垢，是故說，解脫心無漏也。	021	解 脫 心 無 漏 者  心 永 得 解 脫 無 所 罣 礙  復 獲 無 漏 永 除 諸 垢  是 故 說  解 脫 心 無 漏 也  
ZH_T04_0212_021:0720b17_19	恩惠天世人者，一切眾生皆來歸仰，是以聖人應時適化救濟無乏，是故說，恩惠天世人也。	021	恩 惠 天 世 人 者  一 切 眾 生 皆 來 歸 仰  是 以 聖 人 應 時 適 化 救 濟 無 乏  是 故 說  恩 惠 天 世 人 也  
ZH_T04_0212_021:0720b18_0	猶人立山頂，　　遍見人村落，	021	猶 人 立 山 頂    遍 見 人 村 落  
ZH_T04_0212_021:0720b19_0	審觀法如是，　　如登樓觀園，	021	審 觀 法 如 是    如 登 樓 觀 園  
ZH_T04_0212_021:0720b20_13	人憂除無憂，　　令知生死趣。	021	人 憂 除 無 憂    令 知 生 死 趣  
ZH_T04_0212_021:0720b23_5	猶人立山頂，遍見人村落者，如有目之士遍見村落，行者坐者出入行來，啼哭歌舞喜笑皆悉觀之。	021	猶 人 立 山 頂  遍 見 人 村 落 者  如 有 目 之 士 遍 見 村 落  行 者 坐 者 出 入 行 來  啼 哭 歌 舞 喜 笑 皆 悉 觀 之  
ZH_T04_0212_021:0720b25_5	如來世尊亦復如是，立智慧山頂，觀五趣眾生，黠者愚者有至無至，皆能分別而往化之。	021	如 來 世 尊 亦復如是  立 智 慧 山 頂  觀 五 趣 眾 生  黠 者 愚 者 有 至 無 至  皆 能 分 別 而 往 化 之  
ZH_T04_0212_021:0720b26_2	是故說，猶人立山頂，遍見人村落也。	021	是 故 說  猶 人 立 山 頂  遍 見 人 村 落 也  
ZH_T04_0212_021:0720c01_1	審觀法如是，如登樓觀園者，如來天眼一切遍見，乘高樓觀一一分別難度易度，可與言者與言，不可與言者而自默然，隨其前人所念成道，是故說，審觀法如是，如登樓觀園也。	021	審 觀 法 如 是  如 登 樓 觀 園 者  如 來 天 眼 一 切 遍 見  乘 高 樓 觀 一 一 分 別 難 度 易 度  可 與 言 者 與 言  不 可 與 言 者 而 自 默 然  隨 其 前 人 所 念 成 道  是 故 說  審 觀 法 如 是  如 登 樓 觀 園 也  
ZH_T04_0212_021:0720c04_10	人憂除無憂，令知生死趣者，如來觀察有憂無憂有少智多智，皆悉分別，教示眾生令知生死之趣，是故說，人憂除無憂，令知生死趣也如來品第二十二竟。	021	人 憂 除 無 憂  令 知 生 死 趣 者  如 來 觀 察 有 憂 無 憂 有 少 智 多 智  皆 悉 分 別  教 示 眾 生 令 知 生 死 之 趣  是 故 說  人 憂 除 無 憂  令 知 生 死 趣 也 如 來 品 第 二 十 二 竟  
ZH_T04_0212_021:0720c06_0	善聞好行，　　善好閑靜，　　所行不左，	021	善 聞 好 行    善 好 閑 靜    所 行 不 左  
ZH_T04_0212_021:0720c07_4	安如沙門。	021	安 如 沙 門  
ZH_T04_0212_021:0720c08_18	善聞好行者，多聞學士為人所譽善哉善哉！	021	善 聞 好 行 者  多 聞 學 士 為 人 所 譽 善哉善哉  
ZH_T04_0212_021:0720c09_18	人之有聞所行必善，是故說，善聞好行也。	021	人 之 有 聞 所 行 必 善  是 故 說  善 聞 好 行 也  
ZH_T04_0212_021:0720c11_18	善好閑靜者，求出欲界色界無色界，不樂憒亂無所繫縛志趣閑靜，是故說，善好閑靜。	021	善 好 閑 靜 者  求 出 欲界色界無色界  不 樂 憒 亂 無 所 繫 縛 志 趣 閑 靜  是 故 說  善 好 閑 靜  
ZH_T04_0212_021:0720c13_18	所行不左者，身口意所行常順正理終不左也，最勝最妙無有出者，是故說，所行不左也。	021	所 行 不 左 者  身 口 意 所 行 常 順 正 理 終 不 左 也  最 勝 最 妙 無 有 出 者  是 故 說  所 行 不 左 也  
ZH_T04_0212_021:0720c15_12	安如沙門者，順沙門行不逆沙門行，如彼所行所修，是故說，安如沙門也。	021	安 如 沙 門 者  順 沙 門 行 不 逆 沙 門 行  如 彼 所 行 所 修  是 故 說  安 如 沙 門 也  
ZH_T04_0212_021:0720c16_0	愚者不覺知，　　好行不死法，	021	愚 者 不 覺 知    好 行 不 死 法  
ZH_T04_0212_021:0720c17_13	善解知法者，　　病如芭蕉樹。	021	善 解 知 法 者    病 如 芭 蕉 樹  
ZH_T04_0212_021:0720c22_5	愚者不覺知，好行不死法者，愚者所習恒習弊行，不別善法惡法，若好若醜盡不覺知，不計無常變易之法，營一身之資謂千年不盡，保物久常無有耗減，是故說，愚者不覺知，好行不死法也。	021	愚 者 不 覺 知  好 行 不 死 法 者  愚 者 所 習 恒 習 弊 行  不 別 善 法 惡 法  若 好 若 醜 盡 不 覺 知  不 計 無 常 變 易 之 法  營 一 身 之 資 謂 千 年 不 盡  保 物 久 常 無 有 耗 減  是 故 說  愚 者 不 覺 知  好 行 不 死 法 也  
ZH_T04_0212_021:0720c25_5	善解知法者，病如芭蕉樹者，雖善解於法經耳便過，如芭蕉樹遇風則葉落，病者頓極加以毒湯，是故說，善解知法者，病如芭蕉樹也。	021	善 解 知 法 者  病 如 芭 蕉 樹 者  雖 善 解 於 法 經 耳 便 過  如 芭 蕉 樹 遇 風 則 葉 落  病 者 頓 極 加 以 毒 湯  是 故 說  善 解 知 法 者  病 如 芭 蕉 樹 也  
ZH_T04_0212_021:0720c26_0	猶如蓋屋密，　　闇冥無所覩，	021	猶 如 蓋 屋 密    闇 冥 無 所 覩  
ZH_T04_0212_021:0720c27_13	雖有眾妙色，　　有目不見明。	021	雖 有 眾 妙 色    有 目 不 見 明  
ZH_T04_0212_021:0721a01_10	猶如蓋屋密，闇冥無所覩者，猶如造屋舍閉塞窓牖，內外緻密冥然不見明，是故說，猶如蓋屋密，闇冥無所覩也。	021	猶 如 蓋 屋 密  闇 冥 無 所 覩 者  猶 如 造 屋 舍 閉 塞 窓 牖  內 外 緻 密 冥 然 不 見 明  是 故 說  猶 如 蓋 屋 密  闇 冥 無 所 覩 也  
ZH_T04_0212_021:0721a04_5	雖有眾妙色，有目不見明者，彼屋舍裏雖有眾妙色羅列姝好，有目者入中永不見色，是故說，雖有眾妙色，有目不見明也。	021	雖 有 眾 妙 色  有 目 不 見 明 者  彼 屋 舍 裏 雖 有 眾 妙 色 羅 列 姝 好  有 目 者 入 中 永 不 見 色  是 故 說  雖 有 眾 妙 色  有 目 不 見 明 也  
ZH_T04_0212_021:0721a05_0	彼如有一人，　　智達廣博學，	021	彼 如 有 一 人    智 達 廣 博 學  
ZH_T04_0212_021:0721a06_13	不聞則不知，　　善法及惡法。	021	不 聞 則 不 知    善 法 及 惡 法  
ZH_T04_0212_021:0721a11_6	彼如有一人，智達廣博學者，世儻有人，優婆塞優婆夷剎利長者居士及諸庶人，心慧意朗，先不聞者則知善惡之法，極智慧人，先不聞法者則無所別知，是故說，不聞則不知，善法及惡法也。	021	彼 如 有 一 人  智 達 廣 博 學 者  世 儻 有 人  優 婆 塞 優 婆 夷 剎 利 長 者 居 士 及 諸 庶 人  心 慧 意 朗  先 不 聞 者 則 知 善 惡 之 法  極 智 慧 人  先 不 聞 法 者 則 無 所 別 知  是 故 說  不 聞 則 不 知  善 法 及 惡 法 也  
ZH_T04_0212_021:0721a12_0	猶如人執燭，　　悉見諸色相，	021	猶 如 人 執 燭    悉 見 諸 色 相  
ZH_T04_0212_021:0721a13_13	聞已盡能知，　　善惡之所趣。	021	聞 已 盡 能 知    善 惡 之 所 趣  
ZH_T04_0212_021:0721a16_10	猶如人執燭，悉見諸色相者，猶如智達之人手執明燈，盡能分別好惡諸色，是故說，猶如人執燭，悉見諸色相也。	021	猶 如 人 執 燭  悉 見 諸 色 相 者  猶 如 智 達 之 人 手 執 明 燈  盡 能 分 別 好 惡 諸 色  是 故 說  猶 如 人 執 燭  悉 見 諸 色 相 也  
ZH_T04_0212_021:0721a19_8	聞已盡能知，善惡之所趣者，彼知學人聞法即知善惡諸法，近法遠法、有記無記盡能了知，是故說、聞已盡能知、善惡之所趣。	021	聞 已 盡 能 知  善 惡 之 所 趣 者  彼 知 學 人 聞 法 即 知 善 惡 諸 法  近 法 遠 法  有 記 無 記 盡 能 了 知  是 故 說  聞 已 盡 能 知  善 惡 之 所 趣  
ZH_T04_0212_021:0721a20_0	雖稱為多聞，　　禁戒不具足，	021	雖 稱 為 多 聞    禁 戒 不 具 足  
ZH_T04_0212_021:0721a21_13	為法律所彈，　　所聞便有闕。	021	為 法 律 所 彈    所 聞 便 有 闕  
ZH_T04_0212_021:0721a24_16	雖稱為多聞、禁戒不具足者，多聞博智善分別法，於禁戒不大慇懃，觸有所犯戒律不具，是故說，雖稱為多聞，禁戒不具足也。	021	雖 稱 為 多 聞  禁 戒 不具足者  多 聞 博 智 善 分 別 法  於 禁 戒 不 大 慇 懃  觸 有 所 犯 戒 律 不 具  是 故 說  雖 稱 為 多 聞  禁 戒 不 具 足 也  
ZH_T04_0212_021:0721a27_12	為法律所彈，於聞便有闕者，戒律之人以法彈舉，斯人犯律不行正法，為人所譏行慚愧事，是故說，為法律所彈，於聞便有闕也。	021	為 法 律 所 彈  於 聞 便 有 闕 者  戒 律 之 人 以 法 彈 舉  斯 人 犯 律 不 行 正 法  為 人 所 譏 行 慚 愧 事  是 故 說  為 法 律 所 彈  於 聞 便 有 闕 也  
ZH_T04_0212_021:0721a28_0	行人雖少聞，　　禁戒盡具足，	021	行 人 雖 少 聞    禁 戒 盡 具 足  
ZH_T04_0212_021:0721a29_13	為法律所稱，　　於聞便有闕。	021	為 法 律 所 稱    於 聞 便 有 闕  
ZH_T04_0212_021:0721b03_2	行人雖少聞，禁戒盡具足者，持戒完具無有缺失，不廣習學，是故說，行人雖少聞，禁戒盡具足也。	021	行 人 雖 少 聞  禁 戒 盡 具 足 者  持 戒 完 具 無 有 缺 失  不 廣 習 學  是 故 說  行 人 雖 少 聞  禁 戒 盡 具 足 也  
ZH_T04_0212_021:0721b06_20	為法律所稱，於聞便有闕者，彼持戒人為人所稱，某甲某村有持戒人可敬可貴，晝夜精懃行道不廢，不廣博學達古知今，於聞便有闕，是故說，為法律所稱，於聞便有闕也。	021	為 法 律 所 稱  於 聞 便 有 闕 者  彼 持 戒 人 為 人 所 稱  某 甲 某 村 有 持 戒 人 可 敬 可 貴  晝 夜 精 懃 行 道 不 廢  不 廣 博 學 達 古 知 今  於 聞 便 有 闕  是 故 說  為 法 律 所 稱  於 聞 便 有 闕 也  
ZH_T04_0212_021:0721b07_0	雖少多有聞，　　持戒不完具，	021	雖 少 多 有 聞    持 戒 不 完 具  
ZH_T04_0212_021:0721b08_13	二俱被訶責，　　所願者便失。	021	二 俱 被 訶 責    所 願 者 便 失  
ZH_T04_0212_021:0721b11_11	雖少多有聞，持戒不完具者，既自少聞、戒律不具，為眾多人民所見嗤笑，人修人本必全一行，云何斯人盡拔善本？	021	雖 少 多 有 聞  持 戒 不 完 具 者  既 自 少 聞  戒 律 不 具  為 眾 多 人 民 所 見 嗤 笑  人 修 人 本 必 全 一 行  云 何 斯 人 盡 拔 善 本  
ZH_T04_0212_021:0721b12_10	或有興念憐愍彼人，身後長夜受惱無量。	021	或 有 興 念 憐 愍 彼 人  身 後 長 夜 受 惱 無 量  
ZH_T04_0212_021:0721b13_18	是故說，雖少多有聞，持戒不全具，二俱被訶責，所願者便失也。	021	是 故 說  雖 少 多 有 聞  持 戒 不 全 具  二 俱 被 訶 責  所 願 者 便 失 也  
ZH_T04_0212_021:0721b14_0	智博為多聞，　　持戒悉完具，	021	智 博 為 多 聞    持 戒 悉 完 具  
ZH_T04_0212_021:0721b15_13	二俱得稱譽，　　所願者盡獲。	021	二 俱 得 稱 譽    所 願 者 盡 獲  
ZH_T04_0212_021:0721b19_10	多聞戒具足，不犯於眾惡，便為天、世人、龍、鬼神、阿須倫、真陀羅、摩休勒等，悉見恭敬承事尊奉，是故說，智博為多聞，持戒悉完具，二俱得稱譽，所願者盡獲也。	021	多 聞 戒 具 足  不 犯 於 眾 惡  便 為 天  世 人  龍  鬼 神  阿 須 倫  真 陀 羅  摩 休 勒 等  悉 見 恭 敬 承 事 尊 奉  是 故 說  智 博 為 多 聞  持 戒 悉 完 具  二 俱 得 稱 譽  所 願 者 盡 獲 也  
ZH_T04_0212_021:0721b20_0	多聞能奉法，　　智慧常定意，	021	多 聞 能 奉 法    智 慧 常 定 意  
ZH_T04_0212_021:0721b21_13	如彼閻浮金，　　孰能說有瑕？	021	如 彼 閻 浮 金    孰 能 說 有 瑕  
ZH_T04_0212_021:0721b24_6	多聞能奉法者，思惟正法無所缺漏，分別一句義演出無量，復能略說還至一句，是故說，多聞能奉法也。	021	多 聞 能 奉 法 者  思 惟 正 法 無 所 缺 漏  分 別 一 句 義 演 出 無 量  復 能 略 說 還 至 一 句  是 故 說  多 聞 能 奉 法 也  
ZH_T04_0212_021:0721b27_1	智慧常定意者，分別慧明欲盡有漏至無為處，亦無造作成就賢聖無漏智，心常禪寂而無亂想，是故說，智慧常定意也。	021	智 慧 常 定 意 者  分 別 慧 明 欲 盡 有 漏 至 無 為 處  亦 無 造 作 成 就 賢 聖 無 漏 智  心 常 禪 寂 而 無 亂 想  是 故 說  智 慧 常 定 意 也  
ZH_T04_0212_021:0721b29_2	如彼閻浮金者，餘弊惡金多有瑕者，此閻浮金內外無瑕亦無塵垢，是故說，如閻浮金也。	021	如 彼 閻 浮 金 者  餘 弊 惡 金 多 有 瑕 者  此 閻 浮 金 內 外 無 瑕 亦 無 塵 垢  是 故 說  如 閻 浮 金 也  
ZH_T04_0212_021:0721c02_13	孰能說有瑕者，猶如戒行清淨人，內外清徹，行無玷缺，無所違失，無有能譏彼行人者，是故說，孰能說有瑕也。	021	孰 能 說 有 瑕 者  猶 如 戒 行 清 淨 人  內 外 清 徹  行 無 玷 缺  無 所 違 失  無 有 能 譏 彼 行 人 者  是 故 說  孰 能 說 有 瑕 也  
ZH_T04_0212_021:0721c03_0	諸有稱己色，　　有歎說名德，	021	諸 有 稱 己 色    有 歎 說 名 德  
ZH_T04_0212_021:0721c04_13	斯皆謂貪欲，　　然自不覺知。	021	斯 皆 謂 貪 欲    然 自 不 覺 知  
ZH_T04_0212_021:0721c05_14	佛契經說，如來世尊先當成二業：	021	佛 契 經 說  如 來 世 尊 先 當 成 二 業  
ZH_T04_0212_021:0721c06_4	一眼知色，二耳知聲。	021	一 眼 知 色  二 耳 知 聲  
ZH_T04_0212_021:0721c07_5	愚者錯聞，一者謂如來著色，二者謂如來貪聲。	021	愚 者 錯 聞  一 者 謂 如 來 著 色  二 者 謂 如 來 貪 聲  
ZH_T04_0212_021:0721c07_15	如來聲者如梵羯毘鳥。	021	如 來 聲 者 如 梵 羯 毘 鳥  
ZH_T04_0212_021:0721c07_18	佛言：	021	佛 言  
ZH_T04_0212_021:0721c08_1	「不爾。	021	 不 爾  
ZH_T04_0212_021:0721c08_11	吾所說異，義不如此。	021	吾 所 說 異  義 不 如 此  
ZH_T04_0212_021:0721c08_20	智者分別解如來義。	021	智 者 分 別 解 如 來 義  
ZH_T04_0212_021:0721c10_4	如來積行於阿僧祇劫，先淨眼耳聲，然後方修餘行。	021	如 來 積 行 於 阿僧祇劫  先 淨 眼 耳 聲  然 後 方 修 餘 行  
ZH_T04_0212_021:0721c11_12	」是故說，諸有稱已色，有歎說名德，斯皆謂貪欲，然自不覺知也。	021	 是 故 說  諸 有 稱 已 色  有 歎 說 名 德  斯 皆 謂 貪 欲  然 自 不 覺 知 也  
ZH_T04_0212_021:0721c12_0	內無自知，　　外無所見，　　內不見果，	021	內 無 自 知    外 無 所 見    內 不 見 果  
ZH_T04_0212_021:0721c13_4	便隨聲往。	021	便 隨 聲 往  
ZH_T04_0212_021:0721c14_18	昔王波斯匿集四種兵，夜非人時出城遊行。	021	昔 王 波 斯 匿 集 四 種 兵  夜 非 人 時 出 城 遊 行  
ZH_T04_0212_021:0721c16_11	時有一比丘名羅婆那拔提，寂然閑靜唄聲清徹，令四種兵莫不聞者。	021	時 有 一 比 丘 名 羅 婆 那 拔 提  寂 然 閑 靜 唄 聲 清 徹  令 四 種 兵 莫 不 聞 者  
ZH_T04_0212_021:0721c17_6	時波斯匿王於彼眾中便生此念：	021	時 波 斯 匿 王 於 彼 眾 中 便 生 此 念  
ZH_T04_0212_021:0721c18_6	「若我明日見此唄比丘者，當賜三百千兩金。	021	 若 我 明 日 見 此 唄 比 丘 者  當 賜 三 百 千 兩 金  
ZH_T04_0212_021:0721c18_16	」王復漸近內自思惟：	021	 王 復 漸 近 內 自 思 惟  
ZH_T04_0212_021:0721c19_7	「聲音如似近，然復不見。	021	 聲 音 如 似 近  然 復 不 見  
ZH_T04_0212_021:0721c20_11	」轉復前進，見其人身在一函裏，便賜三貝珠，是故說：	021	 轉 復 前 進  見 其 人 身 在 一 函 裏  便 賜 三 貝 珠  是 故 說  
ZH_T04_0212_021:0721c21_0	「內既知之，　　外無所見，　　內見果實，	021	 內 既 知 之    外 無 所 見    內 見 果 實  
ZH_T04_0212_021:0721c22_4	便隨聲往。	021	便 隨 聲 往  
ZH_T04_0212_021:0721c24_4	　　內既不知，　　外有所見，二果俱成，便隨聲往。	021	  內 既 不 知    外 有 所 見  二 果 俱 成  便 隨 聲 往  
ZH_T04_0212_021:0721c25_11	　　內有所知，　　外有所見，彼有朗智，　　不隨聲往。	021	  內 有 所 知    外 有 所 見  彼 有 朗 智    不 隨 聲 往  
ZH_T04_0212_021:0721c26_9	」時波斯匿王前白佛言：	021	 時 波 斯 匿 王 前 白 佛 言  
ZH_T04_0212_021:0721c26_19	「向唄道人今為所在？	021	 向 唄 道 人 今 為 所 在  
ZH_T04_0212_021:0721c27_4	吾欲觀之。	021	吾 欲 觀 之  
ZH_T04_0212_021:0721c27_10	」佛告王曰：	021	 佛 告 王 曰  
ZH_T04_0212_021:0721c27_19	「欲見者勿興懈慢。	021	 欲 見 者 勿 興 懈 慢  
ZH_T04_0212_021:0721c28_7	」佛即遣信喚比丘來。	021	 佛 即 遣 信 喚 比 丘 來  
ZH_T04_0212_021:0721c29_18	王尋見之生變悔心，悔夜所許極為奢侈，尋與三枚貝珠，意猶欲悔。	021	王 尋 見 之 生 變 悔 心  悔 夜 所 許 極 為 奢 侈  尋 與 三 枚 貝 珠  意 猶 欲 悔  
ZH_T04_0212_021:0722a01_3	王白佛言：	021	王 白 佛 言  
ZH_T04_0212_021:0722a01_17	「今此比丘本行何德得此妙聲？	021	 今 此 比 丘 本 行 何 德 得 此 妙 聲  
ZH_T04_0212_021:0722a02_6	復作何行受此小形？	021	復 作 何 行 受 此 小 形  
ZH_T04_0212_021:0722a02_15	唯願世尊敷演其義。	021	唯 願 世 尊 敷 演 其 義  
ZH_T04_0212_021:0722a04_1	」爾時世尊即以宿命智，觀察當來過去現在，便告王曰：	021	 爾 時 世 尊 即 以 宿 命 智  觀 察 當 來 過去現在  便 告 王 曰  
ZH_T04_0212_021:0722a06_11	「往昔久遠世時人壽二十千歲，人民之類共相敬待謙遜承事，時世有佛名曰迦葉，在世遊化教誡周訖便取滅度。	021	 往 昔 久 遠 世 時 人 壽 二 十 千 歲  人 民 之 類 共 相 敬 待 謙 遜 承 事  時 世 有 佛 名 曰 迦 葉  在 世 遊 化 教 誡 周 訖 便 取 滅 度  
ZH_T04_0212_021:0722a07_13	是時國王臣民興戀慕心，即起偷婆高而且廣。	021	是 時 國 王 臣 民 興 戀 慕 心  即 起 偷 婆 高 而 且 廣  
ZH_T04_0212_021:0722a08_6	其人爾時亦在其側，稱言：	021	其 人 爾 時 亦 在 其 側  稱 言  
ZH_T04_0212_021:0722a08_16	『造此偷婆何為高廣？	021	 造 此 偷 婆 何 為 高 廣  
ZH_T04_0212_021:0722a09_11	』即夜以一鈴懸於佛圖竿，尋發誓願：	021	 即 夜 以 一 鈴 懸 於 佛 圖 竿  尋 發 誓 願  
ZH_T04_0212_021:0722a11_8	『若我後生在在處處，聲響清徹上徹梵天，遭遇彼聖得盡諸漏，於弟子中聲響清徹。	021	 若 我 後 生 在在處處  聲 響 清 徹 上 徹 梵 天  遭 遇 彼 聖 得 盡 諸 漏  於 弟 子 中 聲 響 清 徹  
ZH_T04_0212_021:0722a12_7	』緣昔吐言嫌寺廣大，由此果報受身極小；	021	 緣 昔 吐 言 嫌 寺 廣 大  由 此 果 報 受 身 極 小  
ZH_T04_0212_021:0722a13_5	復以鳴鈴懸寺上，蒙此果報得致妙聲。	021	復 以 鳴 鈴 懸 寺 上  蒙 此 果 報 得 致 妙 聲  
ZH_T04_0212_021:0722a14_8	」內既知之者，自觀己身內無所有，若好悉能分別。	021	 內 既 知 之 者  自 觀 己 身 內 無 所 有  若 好 悉 能 分 別  
ZH_T04_0212_021:0722a14_18	內自知者，知內六根。	021	內 自 知 者  知 內 六 根  
ZH_T04_0212_021:0722a15_8	是故說，內自知之也。	021	是 故 說  內 自 知 之 也  
ZH_T04_0212_021:0722a16_19	外有所見者，便觀外身一一分別，若見剝割斫刺亦無所覺，解知虛詐。	021	外 有 所 見 者  便 觀 外 身 一 一 分 別  若 見 剝 割 斫 刺 亦 無 所 覺  解 知 虛 詐  
ZH_T04_0212_021:0722a17_12	又言外有所見者，外見六入。	021	又 言 外 有 所 見 者  外 見 六 入  
ZH_T04_0212_021:0722a18_3	是故說，外有所見也。	021	是 故 說  外 有 所 見 也  
ZH_T04_0212_021:0722a20_8	彼有朗智者，分別內外身，一一思惟善察無滯，解知所有，以智觀之悉無所有，是故說，彼有朗智也。	021	彼 有 朗 智 者  分 別 內 外 身  一 一 思 惟 善 察 無 滯  解 知 所 有  以 智 觀 之 悉 無 所 有  是 故 說  彼 有 朗 智 也  
ZH_T04_0212_021:0722a22_11	不隨聲往者，人之聲響，亂人善念之原首，彼入定者，外聲不入內亂不出，解知彼聲猶如空等。	021	不 隨 聲 往 者  人 之 聲 響  亂 人 善 念 之 原 首  彼 入 定 者  外 聲 不 入 內 亂 不 出  解 知 彼 聲 猶 如 空 等  
ZH_T04_0212_021:0722a23_1	是故說，不隨聲往也。	021	是 故 說  不 隨 聲 往 也  
ZH_T04_0212_021:0722a23_11	了知四偈，義各如是。	021	了 知 四 偈  義 各 如 是  
ZH_T04_0212_021:0722a24_0	耳識多所聞，　　眼識多所見，	021	耳 識 多 所 聞    眼 識 多 所 見  
ZH_T04_0212_021:0722a25_13	聞見不牢固，　　事由義析理。	021	聞 見 不 牢 固    事 由 義 析 理  
ZH_T04_0212_021:0722a28_2	耳識多所聞者，或聞佛經，或外道異學、歌詠詩誦，好者便受、惡者捨離，是故說，耳識多所聞也。	021	耳 識 多 所 聞 者  或 聞 佛 經  或 外 道 異 學  歌 詠 詩 誦  好 者 便 受  惡 者 捨 離  是 故 說  耳 識 多 所 聞 也  
ZH_T04_0212_021:0722a29_17	眼識多所見者，眼識亦多所見，若好若醜善色惡色，是故說，眼識多所見也。	021	眼 識 多 所 見 者  眼 識 亦 多 所 見  若 好 若 醜 善 色 惡 色  是 故 說  眼 識 多 所 見 也  
ZH_T04_0212_021:0722b03_6	聞見不牢固，事由義析理者，若見聞念知盡能了別，見當說見聞當說聞，是故說，聞見不牢固，事由義析理也。	021	聞 見 不 牢 固  事 由 義 析 理 者  若 見 聞 念 知 盡 能 了 別  見 當 說 見 聞 當 說 聞  是 故 說  聞 見 不 牢 固  事 由 義 析 理 也  
ZH_T04_0212_021:0722b04_0	智牢善說快，　　聞知定意快，	021	智 牢 善 說 快    聞 知 定 意 快  
ZH_T04_0212_021:0722b05_13	彼不用知定，　　速行放逸者。	021	彼 不 用 知 定    速 行 放 逸 者  
ZH_T04_0212_021:0722b07_18	智牢善說快者，彼善思惟、言不錯亂，承受不忘失則應行此行，是故說，智牢善說快也。	021	智 牢 善 說 快 者  彼 善 思 惟  言 不 錯 亂  承 受 不 忘 失 則 應 行 此 行  是 故 說  智 牢 善 說 快 也  
ZH_T04_0212_021:0722b09_16	聞知定意快者，皆由聞故然後得定，已得定意所適無礙，是故說，聞知定意快也。	021	聞 知 定 意 快 者  皆 由 聞 故 然 後 得 定  已 得 定 意 所 適 無 礙  是 故 說  聞 知 定 意 快 也  
ZH_T04_0212_021:0722b12_7	彼不用知定，速行放逸者，放逸之人轉能行惡，不顧後緣不念後世，猶如以穀子投火，欲望苗幹者，事終不然。	021	彼 不 用 知 定  速 行 放 逸 者  放 逸 之 人 轉 能 行 惡  不 顧 後 緣 不 念 後 世  猶 如 以 穀 子 投 火  欲 望 苗 幹 者  事 終 不 然  
ZH_T04_0212_021:0722b13_6	猶如小塊塞江，欲以止流者，終不可得。	021	猶 如 小 塊 塞 江  欲 以 止 流 者  終 不 可 得  
ZH_T04_0212_021:0722b14_8	放逸之人意行暴虐，欲求毫釐善者，吾亦不見。	021	放 逸 之 人 意 行 暴 虐  欲 求 毫 釐 善 者  吾 亦 不 見  
ZH_T04_0212_021:0722b15_5	是故說，彼不用知定，速行放逸者也。	021	是 故 說  彼 不 用 知 定  速 行 放 逸 者 也  
ZH_T04_0212_021:0722b16_0	賢聖樂於法，　　所行應於口，	021	賢 聖 樂 於 法    所 行 應 於 口  
ZH_T04_0212_021:0722b17_13	以忍思惟定，　　聞意則牢固。	021	以 忍 思 惟 定    聞 意 則 牢 固  
ZH_T04_0212_021:0722b20_9	賢聖樂於法者，樂應賢聖法，未始去離終已翫習意無厭足，皆是諸佛賢聖之所演說，是故說，賢聖樂於法也。	021	賢 聖 樂 於 法 者  樂 應 賢 聖 法  未 始 去 離 終 已 翫 習 意 無 厭 足  皆 是 諸 佛 賢 聖 之 所 演 說  是 故 說  賢 聖 樂 於 法 也  
ZH_T04_0212_021:0722b21_16	所行應於口者，行如禁法無所違失，是故說，所行應於口也。	021	所 行 應 於 口 者  行 如 禁 法 無 所 違 失  是 故 說  所 行 應 於 口 也  
ZH_T04_0212_021:0722b24_12	以忍思惟定者，受人教誡一心奉行，不興憎嫉彼此之心，聞其善言甘心稟受，晝夜誦習不離定意，是故說，以忍思惟定也。	021	以 忍 思 惟 定 者  受 人 教 誡 一 心 奉 行  不 興 憎 嫉 彼 此 之 心  聞 其 善 言 甘 心 稟 受  晝 夜 誦 習 不 離 定 意  是 故 說  以 忍 思 惟 定 也  
ZH_T04_0212_021:0722b26_21	聞意則牢固者，佛所說法，從初至竟上中下義，終日諷誦初不忘失，是故說，聞意則牢固也聞品第二十三竟。	021	聞 意 則 牢 固 者  佛 所 說 法  從 初 至 竟 上 中 下 義  終 日 諷 誦 初 不 忘 失  是 故 說  聞 意 則 牢 固 也 聞 品 第 二 十 三 竟  
ZH_T04_0212_021:0722b28_0	當學善言，　　沙門坐起，　　一坐所樂，	021	當 學 善 言    沙 門 坐 起    一 坐 所 樂  
ZH_T04_0212_021:0722b29_4	求欲息心。	021	求 欲 息 心  
ZH_T04_0212_021:0722c02_14	當學善言者，晝夜誦習善言好語，採取眾妙度世之要，是故說，當學善言也。	021	當 學 善 言 者  晝 夜 誦 習 善 言 好 語  採 取 眾 妙 度 世 之 要  是 故 說  當 學 善 言 也  
ZH_T04_0212_021:0722c03_7	沙門坐起者，比丘常當作是念：	021	沙 門 坐 起 者  比 丘 常 當作是念  
ZH_T04_0212_021:0722c04_14	「分別上下不侵他坐，斯是食坐斯是行道坐，吾當坐此捨此。	021	 分 別 上 下 不 侵 他 坐  斯 是 食 坐 斯 是 行 道 坐  吾 當 坐 此 捨 此  
ZH_T04_0212_021:0722c05_4	」是故說，沙門坐起也。	021	 是 故 說  沙 門 坐 起 也  
ZH_T04_0212_021:0722c07_12	一坐所樂者，專其一心求於定意，分別諸情攝取諸根，一坐心亂者非為一坐，意不外馳便能超越度魔境界。	021	一 坐 所 樂 者  專 其 一 心 求 於 定 意  分 別 諸 情 攝 取 諸 根  一 坐 心 亂 者 非 為 一 坐  意 不 外 馳 便 能 超 越 度 魔 境 界  
ZH_T04_0212_021:0722c08_4	是故說曰，一坐所樂也。	021	是 故 說 曰  一 坐 所 樂 也  
ZH_T04_0212_021:0722c11_15	求欲息心者，藏匿心識不攝心者多諸思想，若更受形趣三惡道，地獄畜生餓鬼中，不遇三寶諸佛世尊，不值清淨諸梵行人，不知慚耻，當從一生至百千生；	021	求 欲 息 心 者  藏 匿 心 識 不 攝 心 者 多 諸 思 想  若 更 受 形 趣 三 惡 道  地 獄 畜 生 餓 鬼 中  不 遇 三 寶 諸佛世尊  不 值 清 淨 諸 梵 行 人  不 知 慚 耻  當 從 一 生 至 百 千 生  
ZH_T04_0212_021:0722c12_16	求欲息心則無生死，是故說曰，求欲息心也。	021	求 欲 息 心 則 無 生 死  是 故 說 曰  求 欲 息 心 也  
ZH_T04_0212_021:0722c13_0	一坐一臥，　　獨步無伴，　　當自降伏，	021	一 坐 一 臥    獨 步 無 伴    當 自 降 伏  
ZH_T04_0212_021:0722c14_4	隻樂山林。	021	隻 樂 山 林  
ZH_T04_0212_021:0722c16_12	一坐一臥者，降伏內外生死熾然，雖復一坐一臥，心意不定非為坐臥也。	021	一 坐 一 臥 者  降 伏 內 外 生 死 熾 然  雖 復 一 坐 一 臥  心 意 不 定 非 為 坐 臥 也  
ZH_T04_0212_021:0722c17_11	復當思惟三有之難，恒當繫意使不分散。	021	復 當 思 惟 三 有 之 難  恒 當 繫 意 使 不 分 散  
ZH_T04_0212_021:0722c18_2	是故說曰，一坐一臥也。	021	是 故 說 曰  一 坐 一 臥 也  
ZH_T04_0212_021:0722c21_17	獨步無伴者，在眾若野心恒一定，若行若坐心不馳騁，如彼行人隨時乞食，內自思惟食所從來，受施之人求報其恩，自知止足，復當念佛身相功德，持意忍辱亦不分散。	021	獨 步 無 伴 者  在 眾 若 野 心 恒 一 定  若 行 若 坐 心 不 馳 騁  如 彼 行 人 隨 時 乞 食  內 自 思 惟 食 所 從 來  受 施 之 人 求 報 其 恩  自 知 止 足  復 當 念 佛 身 相 功 德  持 意 忍 辱 亦 不 分 散  
ZH_T04_0212_021:0722c23_7	有如是心者便可入村求度眾生，不興亂想，如彼山林而不有異。	021	有 如 是 心 者 便 可 入 村 求 度 眾 生  不 興 亂 想  如 彼 山 林 而 不 有 異  
ZH_T04_0212_021:0722c23_18	是故說曰，獨步無伴也。	021	是 故 說 曰  獨 步 無 伴 也  
ZH_T04_0212_021:0722c26_17	當自降伏者，恒自息意令不馳散，常能挍計內外諸物，以能降伏，便為諸天世人承事供養，八部鬼神隨時擁護，為佛世尊所見歎譽。	021	當 自 降 伏 者  恒 自 息 意 令 不 馳 散  常 能 挍 計 內 外 諸 物  以 能 降 伏  便 為 諸 天 世 人 承事供養  八 部 鬼 神 隨 時 擁 護  為 佛 世 尊 所 見 歎 譽  
ZH_T04_0212_021:0722c27_8	是故說曰，當自降伏也。	021	是 故 說 曰  當 自 降 伏 也  
ZH_T04_0212_021:0722c29_11	隻樂山林者，持心專意恒樂空閑，雖入大眾意如空無，天雷地動心不錯亂，然後乃應如來聖典。	021	隻 樂 山 林 者  持 心 專 意 恒 樂 空 閑  雖 入 大 眾 意 如 空 無  天 雷 地 動 心 不 錯 亂  然 後 乃 應 如 來 聖 典  
ZH_T04_0212_021:0723a01_2	是故說曰，隻樂山林也。	021	是 故 說 曰  隻 樂 山 林 也  
ZH_T04_0212_021:0723a02_0	千千為敵，　　一夫勝之，　　莫若自伏，	021	千 千 為 敵    一 夫 勝 之    莫 若 自 伏  
ZH_T04_0212_021:0723a03_4	為戰中勝。	021	為 戰 中 勝  
ZH_T04_0212_021:0723a05_16	千千為敵，一夫勝之者，或有眾生一人勝千，不自降者則非為勝，便為墮落不至究竟。	021	千 千 為 敵  一 夫 勝 之 者  或 有 眾 生 一 人 勝 千  不 自 降 者 則 非 為 勝  便 為 墮 落 不 至 究 竟  
ZH_T04_0212_021:0723a09_4	能自攝意內外降伏，乃得越次至無為境，勝諸怨讎無所畏忌，乃謂為勝，能滅三界結使根本永盡無餘，名為健夫，三界結本已滅無餘更不造新。	021	能 自 攝 意 內 外 降 伏  乃 得 越 次 至 無 為 境  勝 諸 怨 讎 無 所 畏 忌  乃 謂 為 勝  能 滅 三 界 結 使 根 本 永 盡 無 餘  名 為 健 夫  三 界 結 本 已 滅 無 餘 更 不 造 新  
ZH_T04_0212_021:0723a10_3	或有眾生一人勝千，或勝萬人，非為健夫。	021	或 有 眾 生 一 人 勝 千  或 勝 萬 人  非 為 健 夫  
ZH_T04_0212_021:0723a10_7	何以故？	021	何 以 故  
ZH_T04_0212_021:0723a10_16	猶在生死不遠八難。	021	猶 在 生 死 不 遠 八 難  
ZH_T04_0212_021:0723a12_1	是故說曰，千千為敵，一夫勝之，莫若自伏，為戰中勝也。	021	是 故 說 曰  千 千 為 敵  一 夫 勝 之  莫 若 自 伏  為 戰 中 勝 也  
ZH_T04_0212_021:0723a13_0	自勝為上，　　如彼眾生，　　自降之士，	021	自 勝 為 上    如 彼 眾 生    自 降 之 士  
ZH_T04_0212_021:0723a14_4	眾行具足。	021	眾 行 具 足  
ZH_T04_0212_021:0723a18_12	自勝為上者，夫人在世，能自降伏精神不錯，復為天、龍、鬼神、揵沓和、阿須倫、迦留羅、旃陀羅所見供養，天魔波旬雖統六天，亦不能得其便，是故說曰，自勝為上也。	021	自 勝 為 上 者  夫 人 在 世  能 自 降 伏 精 神 不 錯  復 為 天  龍  鬼 神  揵 沓 和  阿 須 倫  迦 留 羅  旃 陀 羅 所 見 供 養  天 魔 波 旬 雖 統 六 天  亦 不 能 得 其 便  是 故 說 曰  自 勝 為 上 也  
ZH_T04_0212_021:0723a21_8	如彼眾生者，如彼修行人，既自慕學，復能使人執行，此心內不興垢外塵不入，乃應淨清無為處，是故說曰，如彼眾生也。	021	如 彼 眾 生 者  如 彼 修 行 人  既 自 慕 學  復 能 使 人 執 行  此 心 內 不 興 垢 外 塵 不 入  乃 應 淨 清 無 為 處  是 故 說 曰  如 彼 眾 生 也  
ZH_T04_0212_021:0723a26_5	自降之士，眾行具足者，人有十名號亦不同，或言眾生，我人壽命有形之類，皆名眾生，如斯之輩能自降伏不生外想，實諦第一義，無形不可見，欲求無為道者，念自降伏，不生十八本持，不漏諸界，斯亦復名自降之士。	021	自 降 之 士  眾 行 具 足 者  人 有 十 名 號 亦 不 同  或 言 眾 生  我 人 壽 命 有 形 之 類  皆 名 眾 生  如 斯 之 輩 能 自 降 伏 不 生 外 想  實 諦 第 一 義  無 形 不 可 見  欲 求 無 為 道 者  念 自 降 伏  不 生 十 八 本 持  不 漏 諸 界  斯 亦 復 名 自 降 之 士  
ZH_T04_0212_021:0723a27_20	諸根具足，功德備具，隨時行道不失時節，是故說曰，自降之士，眾行具足也。	021	諸 根 具 足  功 德 備 具  隨 時 行 道 不 失 時 節  是 故 說 曰  自 降 之 士  眾 行 具 足 也  
ZH_T04_0212_021:0723a28_0	非天犍沓和，　　非魔及梵天，	021	非 天 犍 沓 和    非 魔 及 梵 天  
ZH_T04_0212_021:0723a29_13	棄勝最為上，　　如智慧比丘。	021	棄 勝 最 為 上    如 智 慧 比 丘  
ZH_T04_0212_021:0723b05_6	非天犍沓和，非魔及梵天者，或有世人祭祠諸天欲求恩福，或事犍沓和修其淨行，或事魔天望得豪尊，或事梵天謂天為道，外道異學心想梵天，眾生根本皆由梵天而生，以是之故事於梵天。	021	非 天 犍 沓 和  非 魔 及 梵 天 者  或 有 世 人 祭 祠 諸 天 欲 求 恩 福  或 事 犍 沓 和 修 其 淨 行  或 事 魔 天 望 得 豪 尊  或 事 梵 天 謂 天 為 道  外 道 異 學 心 想 梵 天  眾 生 根 本 皆 由 梵 天 而 生  以 是 之 故 事 於 梵 天  
ZH_T04_0212_021:0723b05_11	如來說曰：	021	如 來 說 曰  
ZH_T04_0212_021:0723b06_19	「此非真道，自既迷惑，復使他人內於邪逕，亦非堅固不可恃怙。	021	 此 非 真 道  自 既 迷 惑  復 使 他 人 內 於 邪 逕  亦 非 堅 固 不 可 恃 怙  
ZH_T04_0212_021:0723b07_13	所謂真正道者，智慧比丘是也。	021	所 謂 真 正 道 者  智 慧 比 丘 是 也  
ZH_T04_0212_021:0723b10_1	執心清淨不漏諸結，為人說法無彼此心，意如虛空不可沮壞，利根速疾亦不滯礙，意之所念無往不剋。	021	執 心 清 淨 不 漏 諸 結  為 人 說 法 無 彼 此 心  意 如 虛 空 不 可 沮 壞  利 根 速 疾 亦 不 滯 礙  意 之 所 念 無 往 不 剋  
ZH_T04_0212_021:0723b11_10	」是故說曰，非天犍沓和，非魔及梵天，棄勝最為上，如智慧比丘也。	021	 是 故 說 曰  非 天 犍 沓 和  非 魔 及 梵 天  棄 勝 最 為 上  如 智 慧 比 丘 也  
ZH_T04_0212_021:0723b12_0	先自正己，　　然後正人，　　夫自正者，	021	先 自 正 己    然 後 正 人    夫 自 正 者  
ZH_T04_0212_021:0723b13_4	乃謂為上。	021	乃 謂 為 上  
ZH_T04_0212_021:0723b16_10	先自正己，然後正人者，夫人修習自守為上，晝則教誡夜則經行，孜孜汲汲終日匪懈，然後訓誨眾生安處大道。	021	先 自 正 己  然 後 正 人 者  夫 人 修 習 自 守 為 上  晝 則 教 誡 夜 則 經 行  孜 孜 汲 汲 終 日 匪 懈  然 後 訓 誨 眾 生 安 處 大 道  
ZH_T04_0212_021:0723b17_3	如佛契經所說，佛告均頭：	021	如 佛 契 經 所 說  佛 告 均 頭  
ZH_T04_0212_021:0723b18_8	「如人己自沒在深泥，復欲權宜拔挽彼溺者，此事不然。	021	 如 人 己 自 沒 在 深 泥  復 欲 權 宜 拔 挽 彼 溺 者  此 事 不 然  
ZH_T04_0212_021:0723b19_7	猶人無戒欲得教誡前人者，亦無此事。	021	猶 人 無 戒 欲 得 教 誡 前 人 者  亦 無 此 事  
ZH_T04_0212_021:0723b19_13	廣說如契經。	021	廣 說 如 契 經  
ZH_T04_0212_021:0723b22_19	」如器完具所盛不漏，人神淡泊堪受深法，亦能教化一切眾生，其聞法者莫不信樂，是故說曰，先自正己，然後正人，夫自正者，乃謂為上也。	021	 如 器 完 具 所 盛 不 漏  人 神 淡 泊 堪 受 深 法  亦 能 教 化 一 切 眾 生  其 聞 法 者 莫 不 信 樂  是 故 說 曰  先 自 正 己  然 後 正 人  夫 自 正 者  乃 謂 為 上 也  
ZH_T04_0212_021:0723b23_0	先自正己，　　然後正人，　　夫自正者，	021	先 自 正 己    然 後 正 人    夫 自 正 者  
ZH_T04_0212_021:0723b24_4	不侵智者。	021	不 侵 智 者  
ZH_T04_0212_021:0723b27_7	夫人習行不唐其功，畢竟其學不辭勞苦，以己所信平等無二，懃加精進日有新業，附近明智不親弊友。	021	夫 人 習 行 不 唐 其 功  畢 竟 其 學 不 辭 勞 苦  以 己 所 信 平 等 無 二  懃 加 精 進 日 有 新 業  附 近 明 智 不 親 弊 友  
ZH_T04_0212_021:0723b28_18	夫人有智，皆由明哲成人之慧，非師不剋，是故說曰，不侵智者也。	021	夫 人 有 智  皆 由 明 哲 成 人 之 慧  非 師 不 剋  是 故 說 曰  不 侵 智 者 也  
ZH_T04_0212_021:0723b29_0	當自剋修，　　隨其教訓，　　己不被訓，	021	當 自 剋 修    隨 其 教 訓    己 不 被 訓  
ZH_T04_0212_021:0723c01_4	焉能訓彼。	021	焉 能 訓 彼  
ZH_T04_0212_021:0723c05_2	當自剋修，隨其教訓者，如人習行備具諸行，戒聞施慧以自莊嚴，念定三昧盡諸有漏，然後乃得訓誨一切，其聞法者自歸篤信不懷狐疑。	021	當 自 剋 修  隨 其 教 訓 者  如 人 習 行 備 具 諸 行  戒 聞 施 慧 以 自 莊 嚴  念 定 三 昧 盡 諸 有 漏  然 後 乃 得 訓 誨 一 切  其 聞 法 者 自 歸 篤 信 不 懷 狐 疑  
ZH_T04_0212_021:0723c05_18	是故說曰，當自剋修，隨其教訓也。	021	是 故 說 曰  當 自 剋 修  隨 其 教 訓 也  
ZH_T04_0212_021:0723c08_6	己不被訓，焉能訓彼者，如人修學素無善師，無有將導便致躓礙，遇善師者能自修責，必獲所願無事不剋。	021	己 不 被 訓  焉 能 訓 彼 者  如 人 修 學 素 無 善 師  無 有 將 導 便 致 躓 礙  遇 善 師 者 能 自 修 責  必 獲 所 願 無 事 不 剋  
ZH_T04_0212_021:0723c11_16	猶如善御馬將，隨馬良善，善者育養、惡者加捶，然後乃知善惡有別，方之賢愚亦復不異，善者生天、惡者入獄，方當經歷畢諸罪苦，其間艱難何能具宣？	021	猶 如 善 御 馬 將  隨 馬 良 善  善 者 育 養  惡 者 加 捶  然 後 乃 知 善 惡 有 別  方 之 賢 愚 亦 復 不 異  善 者 生 天  惡 者 入 獄  方 當 經 歷 畢 諸 罪 苦  其 間 艱 難 何 能 具 宣  
ZH_T04_0212_021:0723c12_16	如人出行必求良祐，意欲所至無願不獲。	021	如 人 出 行 必 求 良 祐  意 欲 所 至 無 願 不 獲  
ZH_T04_0212_021:0723c14_2	是故說曰，當自剋修，隨其教訓，己不被訓，焉能訓彼也。	021	是 故 說 曰  當 自 剋 修  隨 其 教 訓  己 不 被 訓  焉 能 訓 彼 也  
ZH_T04_0212_021:0723c15_0	念自剋修，　　使彼信解，　　我己意專，	021	念 自 剋 修    使 彼 信 解    我 己 意 專  
ZH_T04_0212_021:0723c16_4	智者所習。	021	智 者 所 習  
ZH_T04_0212_021:0723c19_5	念自剋修者，恒當專精使意不亂，滅十跡行應身口意，使無數眾生莫不渴仰，遲聞所說欲修奉行。	021	念 自 剋 修 者  恒 當 專 精 使 意 不 亂  滅 十 跡 行 應 身 口 意  使 無 數 眾 生 莫 不 渴 仰  遲 聞 所 說 欲 修 奉 行  
ZH_T04_0212_021:0723c19_16	是故說曰，念自剋修也。	021	是 故 說 曰  念 自 剋 修 也  
ZH_T04_0212_021:0723c22_12	使彼信解者，比丘比丘尼優婆塞優婆夷、剎利婆羅門長者居士，聞正言教心意信樂終不違逆，是故說曰，使彼信解也。	021	使 彼 信 解 者  比 丘 比 丘 尼 優 婆 塞 優 婆 夷  剎 利 婆 羅 門 長 者 居 士  聞 正 言 教 心 意 信 樂 終 不 違 逆  是 故 說 曰  使 彼 信 解 也  
ZH_T04_0212_021:0723c25_17	我已意專，智者所習者，如人習術意專乃剋，若失良師便自墜落不能自拔，出入進止為天世人所見愛敬，若至他方異域剎土，見者心歡終不中退。	021	我 已 意 專  智 者 所 習 者  如 人 習 術 意 專 乃 剋  若 失 良 師 便 自 墜 落 不 能 自 拔  出 入 進 止 為 天 世 人 所 見 愛 敬  若 至 他 方 異 域 剎 土  見 者 心 歡 終 不 中 退  
ZH_T04_0212_021:0723c26_14	是故說曰，我已意專，智者所習也。	021	是 故 說 曰  我 已 意 專  智 者 所 習 也  
ZH_T04_0212_021:0723c27_0	為己或為彼，　　多有不成就，	021	為 己 或 為 彼    多 有 不 成 就  
ZH_T04_0212_021:0723c28_13	其有覺此者，　　正己乃訓彼。	021	其 有 覺 此 者    正 己 乃 訓 彼  
ZH_T04_0212_021:0724a03_17	為己或為彼，多有不成就者，人之習行以己所修邪見之業，復以己智授彼使學，此則墜墮不至無為，如復有人己身專正習正受行，以己所見教訓前人，受者信解不唐其功。	021	為 己 或 為 彼  多 有 不 成 就 者  人 之 習 行 以 己 所 修 邪 見 之 業  復 以 己 智 授 彼 使 學  此 則 墜 墮 不 至 無 為  如 復 有 人 己 身 專 正 習 正 受 行  以 己 所 見 教 訓 前 人  受 者 信 解 不 唐 其 功  
ZH_T04_0212_021:0724a04_16	是故說曰，為己或為彼，多有不成就也。	021	是 故 說 曰  為 己 或 為 彼  多 有 不 成 就 也  
ZH_T04_0212_021:0724a06_5	其有覺此者，明人所習當究本行，如佛所說，不能自利焉能利人？	021	其 有 覺 此 者  明 人 所 習 當 究 本 行  如 佛 所 說  不 能 自 利 焉 能 利 人  
ZH_T04_0212_021:0724a07_18	習行之人當念觀察，思惟非常苦空非身，悉解非有彼無我空，豈有身也？	021	習 行 之 人 當 念 觀 察  思 惟 非 常 苦 空 非 身  悉 解 非 有 彼 無 我 空  豈 有 身 也  
ZH_T04_0212_021:0724a08_17	是以聖人示人軌則，導以微教布見切禁。	021	是 以 聖 人 示 人 軌 則  導 以 微 教 布 見 切 禁  
ZH_T04_0212_021:0724a09_16	是故說曰，其有覺此者，正己乃訓彼也。	021	是 故 說 曰  其 有 覺 此 者  正 己 乃 訓 彼 也  
ZH_T04_0212_021:0724a10_0	身全得存道，　　爾時豈容彼，	021	身 全 得 存 道    爾 時 豈 容 彼  
ZH_T04_0212_021:0724a11_13	已以被降伏，　　智者演其義。	021	已 以 被 降 伏    智 者 演 其 義  
ZH_T04_0212_021:0724a15_16	身全得存道者，由彼習行之人專精剋己，為尊為貴為無有成，進止行來不逢凶虐，恒為諸天世人、天龍鬼神、揵沓和、阿須倫、旃陀羅、摩休勒，所見供養，衛護其身便不遭患。	021	身 全 得 存 道 者  由 彼 習 行 之 人 專 精 剋 己  為 尊 為 貴 為 無 有 成  進 止 行 來 不 逢 凶 虐  恒 為 諸 天 世 人  天 龍 鬼 神  揵 沓 和  阿 須 倫  旃 陀 羅  摩 休 勒  所 見 供 養  衛 護 其 身 便 不 遭 患  
ZH_T04_0212_021:0724a16_15	是故說曰，身全得存道，爾時豈容彼也。	021	是 故 說 曰  身 全 得 存 道  爾 時 豈 容 彼 也  
ZH_T04_0212_021:0724a21_8	已以被降伏，智者演其義者，如人慕脩深奧之法，得第一義越過三界，便得成就四意止、四意斷、四神足、五根、五力、七覺意、賢聖八品道，是謂如來甘露法門，所願者得，四事供養，衣被飲食床臥具病瘦醫藥。	021	已 以 被 降 伏  智 者 演 其 義 者  如 人 慕 脩 深 奧 之 法  得 第 一 義 越 過 三 界  便 得 成 就 四 意 止  四 意 斷  四 神 足  五 根  五 力  七 覺 意  賢 聖 八 品 道  是 謂 如 來 甘 露 法 門  所 願 者 得  四 事 供 養  衣 被 飲 食 床 臥 具 病 瘦 醫 藥  
ZH_T04_0212_021:0724a22_7	是故說曰，已以被降伏，智者演其義者也。	021	是 故 說 曰  已 以 被 降 伏  智 者 演 其 義 者 也  
ZH_T04_0212_021:0724a23_13	取要言之，偈成三句，其文一同，但益智者獲其法一句也。	021	取要言之  偈 成 三 句  其 文 一 同  但 益 智 者 獲 其 法 一 句 也  
ZH_T04_0212_021:0724a23_18	法謂二義：	021	法 謂 二 義  
ZH_T04_0212_021:0724a25_3	一名字體義體，第二者所謂第一義四沙門果是也。	021	一 名 字 體 義 體  第 二 者 所 謂 第 一 義 四沙門果 是 也  
ZH_T04_0212_021:0724a25_19	智者得其戒，此二句也，戒有二種：	021	智 者 得 其 戒  此 二 句 也  戒 有 二 種  
ZH_T04_0212_021:0724a26_14	一名二百五十戒，二名無漏身戒。	021	一 名 二百五十戒  二 名 無 漏 身 戒  
ZH_T04_0212_021:0724a27_6	智者被歎譽，此三句也。	021	智 者 被 歎 譽  此 三 句 也  
ZH_T04_0212_021:0724a27_11	此亦二義：	021	此 亦 二 義  
ZH_T04_0212_021:0724a28_6	一者俗所歎譽，二者為內藏所歎譽。	021	一 者 俗 所 歎 譽  二 者 為 內 藏 所 歎 譽  
ZH_T04_0212_021:0724a29_18	所謂俗者，言語辯才和顏悅色不傷人意，其聞法者歡喜承受樂聞其法。	021	所 謂 俗 者  言 語 辯 才 和 顏 悅 色 不 傷 人 意  其 聞 法 者 歡 喜 承 受 樂 聞 其 法  
ZH_T04_0212_021:0724b02_19	無漏身戒者，所行不左常遇賢聖，離八不閑處，其有見者心開意解，共相告令歎說其德。	021	無 漏 身 戒 者  所 行 不 左 常 遇 賢 聖  離 八 不 閑 處  其 有 見 者 心 開 意 解  共 相 告 令 歎 說 其 德  
ZH_T04_0212_021:0724b04_4	智者聞其名，此四句也，或有學人，俗聞其名道聞其名。	021	智 者 聞 其 名  此 四 句 也  或 有 學 人  俗 聞 其 名 道 聞 其 名  
ZH_T04_0212_021:0724b04_15	智者獲其樂，樂有二種：	021	智 者 獲 其 樂  樂 有 二 種  
ZH_T04_0212_021:0724b04_21	俗樂、道樂。	021	俗 樂  道 樂  
ZH_T04_0212_021:0724b06_14	在俗受其福德，為檀越施主所見念待，受其供養，衣被飯食床臥具病瘦醫藥。	021	在 俗 受 其 福 德  為 檀 越 施 主 所 見 念 待  受 其 供 養  衣 被 飯 食 床 臥 具 病 瘦 醫 藥  
ZH_T04_0212_021:0724b07_13	道樂者，受禪定福，根力覺意賢聖八道。	021	道 樂 者  受 禪 定 福  根 力 覺 意 賢 聖 八 道  
ZH_T04_0212_021:0724b08_4	智者獲其慧，慧有二種：	021	智 者 獲 其 慧  慧 有 二 種  
ZH_T04_0212_021:0724b08_14	或有俗慧，或有道慧。	021	或 有 俗 慧  或 有 道 慧  
ZH_T04_0212_021:0724b09_10	所謂俗慧者，分別名字眾不滯礙。	021	所 謂 俗 慧 者  分 別 名 字 眾 不 滯 礙  
ZH_T04_0212_021:0724b11_7	所謂道慧者，得須陀洹道、斯陀含道、阿那含道、阿羅漢道，得諸根具足空無相願。	021	所 謂 道 慧 者  得 須陀洹道  斯 陀 含 道  阿 那 含 道  阿羅漢道  得 諸 根 具 足 空 無 相 願  
ZH_T04_0212_021:0724b11_19	是故說曰，智者獲其慧也。	021	是 故 說 曰  智 者 獲 其 慧 也  
ZH_T04_0212_021:0724b14_11	智者獲其心，心者眾行之本，若心不正流馳萬端，外著色聲香味細滑法，若能降伏攝心不亂，便能成就無為道果。	021	智 者 獲 其 心  心 者 眾 行 之 本  若 心 不 正 流 馳 萬 端  外 著 色 聲 香 味 細 滑 法  若 能 降 伏 攝 心 不 亂  便 能 成 就 無 為 道 果  
ZH_T04_0212_021:0724b16_4	然彼行人服其心意，思惟曩昔為心所惑，劫數難量經歷生死皆由於心。	021	然 彼 行 人 服 其 心 意  思 惟 曩 昔 為 心 所 惑  劫 數 難 量 經 歷 生 死 皆 由 於 心  
ZH_T04_0212_021:0724b17_4	然我今日覺心所為，更不造新為心所使也。	021	然 我 今 日 覺 心 所 為  更 不 造 新 為 心 所 使 也  
ZH_T04_0212_021:0724b19_5	智者獲其道，眾生流轉從劫至劫不可稱記，如契經所說，眾生入地獄者，多於大地塵土。	021	智 者 獲 其 道  眾 生 流 轉 從 劫 至 劫 不 可 稱 記  如 契 經 所 說  眾 生 入 地 獄 者  多 於 大 地 塵 土  
ZH_T04_0212_021:0724b23_5	如我今日越過三界，以天眼觀眾生之類，蜎飛蠕動共相傷害無有竟已，由如陶家脚蹴輪轉成其坏器，或輪上壞者，或在地壞者，或入陶壞者，人亦如是，是故學人當念慕修。	021	如 我 今 日 越 過 三 界  以 天 眼 觀 眾 生 之 類  蜎 飛 蠕 動 共 相 傷 害 無 有 竟 已  由 如 陶 家 脚 蹴 輪 轉 成 其 坏 器  或 輪 上 壞 者  或 在 地 壞 者  或 入 陶 壞 者  人 亦 如 是  是 故 學 人 當 念 慕 修  
ZH_T04_0212_021:0724b23_10	又復引經：	021	又 復 引 經  
ZH_T04_0212_021:0724b24_12	「吾以天眼觀眾生，生天者如爪上土，蓋不足言。	021	 吾 以 天 眼 觀 眾 生  生 天 者 如 爪 上 土  蓋 不 足 言  
ZH_T04_0212_021:0724b25_4	」是故說曰，智者獲其道。	021	 是 故 說 曰  智 者 獲 其 道  
ZH_T04_0212_021:0724b26_6	處天久遊觀，若有眾生久生天者，勝後生天三事。	021	處 天 久 遊 觀  若 有 眾 生 久 生 天 者  勝 後 生 天 三 事  
ZH_T04_0212_021:0724b26_11	何謂三事？	021	何 謂 三 事  
ZH_T04_0212_021:0724b27_6	一者天壽，二者天色，三者福祿。	021	一 者 天 壽  二 者 天 色  三 者 福 祿  
ZH_T04_0212_021:0724b27_18	是故說曰，處天久遊觀也。	021	是 故 說 曰  處 天 久 遊 觀 也  
ZH_T04_0212_021:0724b29_5	處天久受福，共相娛樂視東忘西，是故說曰，處天久受福也。	021	處 天 久 受 福  共 相 娛 樂 視 東 忘 西  是 故 說 曰  處 天 久 受 福 也  
ZH_T04_0212_021:0724c01_11	處在宗族中如日貫雲出，為父母兄弟姊妹中外所見愛敬。	021	處 在 宗 族 中 如 日 貫 雲 出  為 父 母 兄 弟 姊 妹 中 外 所 見 愛 敬  
ZH_T04_0212_021:0724c03_3	斷諸一切縛，盡能斷一切諸結使，永盡無餘縛著，愛染悉皆除棄。	021	斷 諸 一 切 縛  盡 能 斷 一 切 諸 結 使  永 盡 無 餘 縛 著  愛 染 悉 皆 除 棄  
ZH_T04_0212_021:0724c03_17	是故說曰，盡能斷一切諸結使。	021	是 故 說 曰  盡 能 斷 一 切 諸 結 使  
ZH_T04_0212_021:0724c05_2	處憂不己憂，心解是非，解知無常、恩愛別離、世之常法：	021	處 憂 不 己 憂  心 解 是 非  解 知 無 常  恩 愛 別 離  世 之 常 法  
ZH_T04_0212_021:0724c06_1	有樂必苦，生當有死，不生則無，死豈可避？	021	有 樂 必 苦  生 當 有 死  不 生 則 無  死 豈 可 避  
ZH_T04_0212_021:0724c06_15	以是義推，憂為是誰樂所從來？	021	以 是 義 推  憂 為 是 誰 樂 所 從 來  
ZH_T04_0212_021:0724c07_14	是故說曰，處憂無憂，心如死灰，澹然無為。	021	是 故 說 曰  處 憂 無 憂  心 如 死 灰  澹 然 無 為  
ZH_T04_0212_021:0724c09_7	盡滅一切惡趣，所已惡趣者，地獄餓鬼畜生，邊地夷狄之中，亦名惡趣。	021	盡 滅 一切惡趣  所 已 惡 趣 者  地 獄 餓 鬼 畜 生  邊 地 夷 狄 之 中  亦 名 惡 趣  
ZH_T04_0212_021:0724c09_19	是故說曰，滅一切惡趣也。	021	是 故 說 曰  滅 一切惡趣 也  
ZH_T04_0212_021:0724c12_5	脫一切苦惱，脫八苦根，生苦、老苦、病苦、死苦、怨憎會苦、恩愛別離苦、所欲不得苦，取要言之五盛陰苦。	021	脫 一 切 苦 惱  脫 八 苦 根  生 苦  老 苦  病 苦  死 苦  怨憎會苦  恩 愛別離苦  所 欲 不 得 苦  取要言之 五 盛 陰 苦  
ZH_T04_0212_021:0724c14_7	行者於中脫此眾苦，泥洹為第一，無為無作無有眾變，是故名為泥洹也我品第二十四竟。	021	行 者 於 中 脫 此 眾 苦  泥 洹 為 第 一  無 為 無 作 無 有 眾 變  是 故 名 為 泥 洹 也 我 品 第 二 十 四 竟  
ZH_T04_0212_021:0724c15_100	出曜經卷第二十一	021	出 曜 經 卷 第 二 十 一 
