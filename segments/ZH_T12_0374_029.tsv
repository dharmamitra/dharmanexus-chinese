segmentnr	original	folio	stemmed
ZH_T12_0374_029:0535b23_0	3大般涅槃經卷第二十九	029	3 大 般 涅 槃 經 卷 第 二 十 九 
ZH_T12_0374_029:0535b25_0	北涼天竺三藏曇無讖譯	029	北 涼 天 竺 三 藏 曇 無 讖 譯 
ZH_T12_0374_029:0535b26_0	師子吼菩薩品第十一之三	029	師 子 吼 菩 薩 品 第 十 一 之 三 
ZH_T12_0374_029:0535b27_4	師子吼言：	029	師 子 吼 言  
ZH_T12_0374_029:0535b27_8	「世尊！	029	 世 尊  
ZH_T12_0374_029:0535b28_2	如佛所說，一切諸法有二種因：	029	如 佛 所 說  一切諸法 有 二 種 因  
ZH_T12_0374_029:0535b28_12	一者正因，二者緣因。	029	一 者 正 因  二 者 緣 因  
ZH_T12_0374_029:0535b29_1	以是二因，應無縛解。	029	以 是 二 因  應 無 縛 解  
ZH_T12_0374_029:0535b29_21	是五陰者，念念生滅，如其生滅，誰有縛解？	029	是 五 陰 者  念念生滅  如 其 生 滅  誰 有 縛 解  
ZH_T12_0374_029:0535c01_2	世尊！	029	世 尊  
ZH_T12_0374_029:0535c02_11	因此五陰，生後五陰，此陰自滅，不至彼陰，雖不至彼，能生彼陰。	029	因 此 五 陰  生 後 五 陰  此 陰 自 滅  不 至 彼 陰  雖 不 至 彼  能 生 彼 陰  
ZH_T12_0374_029:0535c03_11	如因子生芽，子不至芽，雖不至芽，而能生芽。	029	如 因 子 生 芽  子 不 至 芽  雖 不 至 芽  而 能 生 芽  
ZH_T12_0374_029:0535c03_21	眾生亦爾，云何縛解？	029	眾 生 亦 爾  云 何 縛 解  
ZH_T12_0374_029:0535c04_4	」「善男子！	029	  善 男 子  
ZH_T12_0374_029:0535c04_10	諦聽，諦聽！	029	諦 聽  諦 聽  
ZH_T12_0374_029:0535c04_19	我當為汝分別解說。	029	我 當 為 汝 分別解說  
ZH_T12_0374_029:0535c05_1	善男子！	029	善 男 子  
ZH_T12_0374_029:0535c06_11	如人捨命，受大苦時，宗親圍遶，號哭懊惱，其人惶怖，莫知依救。	029	如 人 捨 命  受 大 苦 時  宗 親 圍 遶  號 哭 懊 惱  其 人 惶 怖  莫 知 依 救  
ZH_T12_0374_029:0535c08_10	雖有五情，無所知覺，肢節戰動，不能自持，身體虛冷，煖氣欲盡，見先所修善惡報相。	029	雖 有 五 情  無 所 知 覺  肢 節 戰 動  不 能 自 持  身 體 虛 冷  煖 氣 欲 盡  見 先 所 修 善 惡 報 相  
ZH_T12_0374_029:0535c08_14	善男子！	029	善 男 子  
ZH_T12_0374_029:0535c09_12	如日垂沒，山陵堆阜影現東移，理無西逝。	029	如 日 垂 沒  山 陵 堆 阜 影 現 東 移  理 無 西 逝  
ZH_T12_0374_029:0535c11_3	眾生業果亦復如是，此陰滅時，彼陰續生，如燈生闇滅，燈滅闇生。	029	眾 生 業 果 亦復如是  此 陰 滅 時  彼 陰 續 生  如 燈 生 闇 滅  燈 滅 闇 生  
ZH_T12_0374_029:0535c11_7	善男子！	029	善 男 子  
ZH_T12_0374_029:0535c13_12	如蠟印印泥，印與泥合，印滅文成，而是蠟印，不變在泥，文非泥出，不餘處來，以印因緣，而生是文。	029	如 蠟 印 印 泥  印 與 泥 合  印 滅 文 成  而 是 蠟 印  不 變 在 泥  文 非 泥 出  不 餘 處 來  以 印 因 緣  而 生 是 文  
ZH_T12_0374_029:0535c14_15	現在陰滅，中陰陰生，是現在陰，終不變為中陰五陰。	029	現 在 陰 滅  中 陰 陰 生  是 現 在 陰  終 不 變 為 中 陰 五 陰  
ZH_T12_0374_029:0535c15_9	中陰五陰，亦非自生，不從餘來。	029	中 陰 五 陰  亦 非 自 生  不 從 餘 來  
ZH_T12_0374_029:0535c16_8	因現陰故，生中陰陰，如印印泥，印壞文成。	029	因 現 陰 故  生 中 陰 陰  如 印 印 泥  印 壞 文 成  
ZH_T12_0374_029:0535c16_19	名雖無差，而時節各異。	029	名 雖 無 差  而 時 節 各 異  
ZH_T12_0374_029:0535c17_17	是故我說中陰五陰，非肉眼見，天眼所見。	029	是 故 我 說 中 陰 五 陰  非 肉 眼 見  天 眼 所 見  
ZH_T12_0374_029:0535c18_6	是中陰中有三種食：	029	是 中 陰 中 有 三 種 食  
ZH_T12_0374_029:0535c19_1	一者思食，二者觸食，三者意食。	029	一 者 思 食  二 者 觸 食  三 者 意 食  
ZH_T12_0374_029:0535c19_6	中陰二種：	029	中 陰 二 種  
ZH_T12_0374_029:0535c19_16	一善業果，二惡業果。	029	一 善 業 果  二 惡 業 果  
ZH_T12_0374_029:0535c20_4	因善業故，得善覺觀；	029	因 善 業 故  得 善 覺 觀  
ZH_T12_0374_029:0535c20_14	因惡業故，得惡覺觀。	029	因 惡 業 故  得 惡 覺 觀  
ZH_T12_0374_029:0535c22_2	父母交會牉合之時，隨業因緣向受生處，於母生愛，於父生瞋。	029	父 母 交 會 牉 合 之 時  隨 業 因 緣 向 受 生 處  於 母 生 愛  於 父 生 瞋  
ZH_T12_0374_029:0535c23_1	父精出時謂是己有，見已心悅，而生歡喜。	029	父 精 出 時 謂 是 己 有  見 已 心 悅  而 生 歡 喜  
ZH_T12_0374_029:0535c24_11	以是三種煩惱因緣，中陰陰壞，生後五陰，如印印泥，印壞文成。	029	以 是 三 種 煩 惱 因 緣  中 陰 陰 壞  生 後 五 陰  如 印 印 泥  印 壞 文 成  
ZH_T12_0374_029:0535c25_18	生時諸根有具、不具，具者見色，則生於貪，生於貪故則名為愛。	029	生 時 諸 根 有 具  不 具  具 者 見 色  則 生 於 貪  生 於 貪 故 則 名 為 愛  
ZH_T12_0374_029:0535c26_8	狂故生貪，是名無明。	029	狂 故 生 貪  是 名 無 明  
ZH_T12_0374_029:0535c28_6	貪愛、無明二因緣故，所見境界皆悉顛倒，無常見常、無我見我、無樂見樂、無淨見淨。	029	貪 愛  無 明 二 因 緣 故  所 見 境 界 皆 悉 顛 倒  無 常 見 常  無 我 見 我  無 樂 見 樂  無 淨 見 淨  
ZH_T12_0374_029:0535c29_9	以四倒故，作善惡行，煩惱作業，業作煩惱，是名繫縛。	029	以 四 倒 故  作 善 惡 行  煩 惱 作 業  業 作 煩 惱  是 名 繫 縛  
ZH_T12_0374_029:0535c29_19	以是義故，名五陰生。	029	以是義故  名 五 陰 生  
ZH_T12_0374_029:0536a06_18	是人若得親近於佛及佛弟子、諸善知識，便得聞受十二部經，以聞法故觀善境界，觀善境界故得大智慧，大智慧者名正知見，得知見故於生死中而生悔心，生悔心故不生歡樂，不生歡樂故能破貪心，破貪心故修八聖道，修八聖道故得無生死，無生死故名得解脫。	029	是 人 若 得 親 近 於 佛 及 佛 弟 子  諸 善 知 識  便 得 聞 受 十二部經  以 聞 法 故 觀 善 境 界  觀 善 境 界 故 得 大 智 慧  大 智 慧 者 名 正 知 見  得 知 見 故 於 生 死 中 而 生 悔 心  生 悔 心 故 不 生 歡 樂  不 生 歡 樂 故 能 破 貪 心  破 貪 心 故 修 八 聖 道  修 八 聖 道 故 得 無 生 死  無 生 死 故 名 得 解 脫  
ZH_T12_0374_029:0536a07_20	如火不遇薪，名之為滅，滅生死故，名為滅度。	029	如 火 不 遇 薪  名 之 為 滅  滅 生 死 故  名 為 滅 度  
ZH_T12_0374_029:0536a08_9	以是義故，名五陰滅。	029	以是義故  名 五 陰 滅  
ZH_T12_0374_029:0536a08_15	」師子吼言：	029	 師 子 吼 言  
ZH_T12_0374_029:0536a09_3	「空中無刺，云何言拔？	029	 空 中 無 刺  云 何 言 拔  
ZH_T12_0374_029:0536a09_13	陰無繫者，云何繫縛？	029	陰 無 繫 者  云 何 繫 縛  
ZH_T12_0374_029:0536a09_17	」佛言：	029	 佛 言  
ZH_T12_0374_029:0536a09_22	「善男子！	029	 善 男 子  
ZH_T12_0374_029:0536a11_6	以煩惱鎖，繫縛五陰，離五陰已無別煩惱，離煩惱已無別五陰。	029	以 煩 惱 鎖  繫 縛 五 陰  離 五 陰 已 無 別 煩 惱  離 煩 惱 已 無 別 五 陰  
ZH_T12_0374_029:0536a11_10	善男子！	029	善 男 子  
ZH_T12_0374_029:0536a12_4	如柱持屋，離屋無柱，離柱無屋。	029	如 柱 持 屋  離 屋 無 柱  離 柱 無 屋  
ZH_T12_0374_029:0536a13_12	眾生五陰亦復如是，有煩惱故名為繫縛，無煩惱故名為解脫。	029	眾 生 五 陰 亦復如是  有 煩 惱 故 名 為 繫 縛  無 煩 惱 故 名 為 解 脫  
ZH_T12_0374_029:0536a13_16	善男子！	029	善 男 子  
ZH_T12_0374_029:0536a14_15	如拳、合掌、繫結等三，合散生滅更無別法。	029	如 拳  合 掌  繫 結 等 三  合 散 生 滅 更 無 別 法  
ZH_T12_0374_029:0536a16_4	眾生五陰亦復如是，有煩惱故名為繫縛，無煩惱故名為解脫。	029	眾 生 五 陰 亦復如是  有 煩 惱 故 名 為 繫 縛  無 煩 惱 故 名 為 解 脫  
ZH_T12_0374_029:0536a16_8	善男子！	029	善 男 子  
ZH_T12_0374_029:0536a19_4	如說名色、繫縛、眾生，名色若滅則無眾生，離名色已無別眾生，離眾生已無別名色，亦名名色繫縛眾生，亦名眾生繫縛名色。	029	如 說 名 色  繫 縛  眾 生  名 色 若 滅 則 無 眾 生  離 名 色 已 無 別 眾 生  離 眾 生 已 無 別 名 色  亦 名 名 色 繫 縛 眾 生  亦 名 眾 生 繫 縛 名 色  
ZH_T12_0374_029:0536a19_10	」師子吼言：	029	 師 子 吼 言  
ZH_T12_0374_029:0536a19_14	「世尊！	029	 世 尊  
ZH_T12_0374_029:0536a21_6	如眼不自見，指不自觸，刀不自割，受不自受，云何如來說言名色繫縛名色？	029	如 眼 不 自 見  指 不 自 觸  刀 不 自 割  受 不 自 受  云 何 如 來 說 言 名 色 繫 縛 名 色  
ZH_T12_0374_029:0536a22_1	何以故言名色者即是眾生？	029	何 以 故 言 名 色 者 即 是 眾 生  
ZH_T12_0374_029:0536a22_10	言眾生者即是名色？	029	言 眾 生 者 即 是 名 色  
ZH_T12_0374_029:0536a23_8	若言名色繫縛眾生，即是名色繫縛名色。	029	若 言 名 色 繫 縛 眾 生  即 是 名 色 繫 縛 名 色  
ZH_T12_0374_029:0536a23_12	」佛言：	029	 佛 言  
ZH_T12_0374_029:0536a23_17	「善男子！	029	 善 男 子  
ZH_T12_0374_029:0536a24_10	如二手合時，更無異法而來合也。	029	如 二 手 合 時  更 無 異 法 而 來 合 也  
ZH_T12_0374_029:0536a25_13	名之與色亦復如是，以是義故，我言名色繫縛眾生。	029	名 之 與 色 亦復如是  以是義故  我 言 名 色 繫 縛 眾 生  
ZH_T12_0374_029:0536a26_12	若離名色則得解脫，是故我言眾生解脫。	029	若 離 名 色 則 得 解 脫  是 故 我 言 眾 生 解 脫  
ZH_T12_0374_029:0536a26_18	」師子吼言：	029	 師 子 吼 言  
ZH_T12_0374_029:0536a26_22	「世尊！	029	 世 尊  
ZH_T12_0374_029:0536a28_3	若有名色是繫縛者，諸阿羅漢未離名色，亦應繫縛。	029	若 有 名 色 是 繫 縛 者  諸 阿 羅 漢 未 離 名 色  亦 應 繫 縛  
ZH_T12_0374_029:0536a28_9	」「善男子！	029	  善 男 子  
ZH_T12_0374_029:0536a28_14	解脫二種：	029	解 脫 二 種  
ZH_T12_0374_029:0536a29_1	一者子斷，二者果斷。	029	一 者 子 斷  二 者 果 斷  
ZH_T12_0374_029:0536b01_13	言子斷者，名斷煩惱，阿羅漢等已斷煩惱，眾結爛壞，是故子結不能繫縛。	029	言 子 斷 者  名 斷 煩 惱  阿 羅 漢 等 已 斷 煩 惱  眾 結 爛 壞  是 故 子 結 不 能 繫 縛  
ZH_T12_0374_029:0536b03_9	未斷果故，名果繫縛，諸阿羅漢不見佛性，以不見故，不得阿耨多羅三藐三菩提。	029	未 斷 果 故  名 果 繫 縛  諸 阿 羅 漢 不 見 佛 性  以 不 見 故  不 得阿耨多羅三藐三菩提  
ZH_T12_0374_029:0536b04_8	以是義故，可言果繫，不得說言名色繫縛。	029	以是義故  可 言 果 繫  不 得 說 言 名 色 繫 縛  
ZH_T12_0374_029:0536b04_12	善男子！	029	善 男 子  
ZH_T12_0374_029:0536b05_17	譬如然燈，油未盡時，明則不滅，若油盡者，滅則無疑。	029	譬 如 然 燈  油 未 盡 時  明 則 不 滅  若 油 盡 者  滅 則 無 疑  
ZH_T12_0374_029:0536b05_21	善男子！	029	善 男 子  
ZH_T12_0374_029:0536b06_13	所言油者喻諸煩惱，燈喻眾生。	029	所 言 油 者 喻 諸 煩 惱  燈 喻 眾 生  
ZH_T12_0374_029:0536b07_18	一切眾生，煩惱油故，不入涅槃，若得斷者，則入涅槃。	029	一 切 眾 生  煩 惱 油 故  不入涅槃  若 得 斷 者  則 入 涅 槃  
ZH_T12_0374_029:0536b08_2	」師子吼言：	029	 師 子 吼 言  
ZH_T12_0374_029:0536b08_6	「世尊！	029	 世 尊  
ZH_T12_0374_029:0536b08_16	燈之與油，二性各異。	029	燈 之 與 油  二 性 各 異  
ZH_T12_0374_029:0536b09_17	眾生煩惱則不如是，眾生即是煩惱，煩惱即是眾生。	029	眾 生 煩 惱 則 不 如 是  眾 生 即 是 煩 惱  煩 惱 即 是 眾 生  
ZH_T12_0374_029:0536b10_9	眾生名五陰，五陰名眾生。	029	眾 生 名 五 陰  五 陰 名 眾 生  
ZH_T12_0374_029:0536b11_10	五陰名煩惱，煩惱名五陰，云何如來喻之於燈？	029	五 陰 名 煩 惱  煩 惱 名 五 陰  云 何 如 來 喻 之 於 燈  
ZH_T12_0374_029:0536b11_14	」佛言：	029	 佛 言  
ZH_T12_0374_029:0536b11_19	「善男子！	029	 善 男 子  
ZH_T12_0374_029:0536b12_1	喻有八種：	029	喻 有 八 種  
ZH_T12_0374_029:0536b14_2	一者順喻，二者逆喻，三者現喻，四者非喻，五者先喻，六者後喻，七者先後喻，八者遍喻。	029	一 者 順 喻  二 者 逆 喻  三 者 現 喻  四 者 非 喻  五 者 先 喻  六 者 後 喻  七 者 先 後 喻  八 者 遍 喻  
ZH_T12_0374_029:0536b14_7	云何順喻？	029	云 何 順 喻  
ZH_T12_0374_029:0536b18_14	如經中說，天降大雨，溝瀆皆滿，溝瀆滿故小坑滿，小坑滿故大坑滿，大坑滿故小泉滿，小泉滿故大泉滿，大泉滿故小池滿，小池滿故大池滿，大池滿故小河滿，小河滿故大河滿，大河滿故大海滿。	029	如 經 中 說  天 降 大 雨  溝 瀆 皆 滿  溝 瀆 滿 故 小 坑 滿  小 坑 滿 故 大 坑 滿  大 坑 滿 故 小 泉 滿  小 泉 滿 故 大 泉 滿  大 泉 滿 故 小 池 滿  小 池 滿 故 大 池 滿  大 池 滿 故 小 河 滿  小 河 滿 故 大 河 滿  大 河 滿 故 大 海 滿  
ZH_T12_0374_029:0536b24_1	如來法雨亦復如是，眾生戒滿，戒滿足故不悔心滿，不悔心滿故歡喜滿，歡喜滿故遠離滿，遠離滿故安隱滿，安隱滿故三昧滿，三昧滿故正知見滿，正知見滿故厭離滿，厭離滿故呵責滿，呵責滿故解脫滿，解脫滿故涅槃滿，是名順喻。	029	如 來 法 雨 亦復如是  眾 生 戒 滿  戒 滿 足 故 不 悔 心 滿  不 悔 心 滿 故 歡 喜 滿  歡 喜 滿 故 遠 離 滿  遠 離 滿 故 安 隱 滿  安 隱 滿 故 三 昧 滿  三 昧 滿 故 正 知 見 滿  正 知 見 滿 故 厭 離 滿  厭 離 滿 故 呵 責 滿  呵 責 滿 故 解 脫 滿  解 脫 滿 故 涅 槃 滿  是 名 順 喻  
ZH_T12_0374_029:0536b24_7	「云何逆喻？	029	 云 何 逆 喻  
ZH_T12_0374_029:0536b28_19	大海有本所謂大河，大河有本所謂小河，小河有本所謂大池，大池有本所謂小池，小池有本所謂大泉，大泉有本所謂小泉，小泉有本所謂大坑，大坑有本所謂小坑，小坑有本所謂溝瀆，溝瀆有本所謂大雨。	029	大 海 有 本 所 謂 大 河  大 河 有 本 所 謂 小 河  小 河 有 本 所 謂 大 池  大 池 有 本 所 謂 小 池  小 池 有 本 所 謂 大 泉  大 泉 有 本 所 謂 小 泉  小 泉 有 本 所 謂 大 坑  大 坑 有 本 所 謂 小 坑  小 坑 有 本 所 謂 溝 瀆  溝 瀆 有 本 所 謂 大 雨  
ZH_T12_0374_029:0536c05_10	涅槃有本所謂解脫，解脫有本所謂呵責，呵責有本所謂厭離，厭離有本所謂正知見，正知見有本所謂三昧，三昧有本所謂安隱，安隱有本所謂遠離，遠離有本所謂喜心，喜心有本所謂不悔，不悔有本所謂持戒，持戒有本所謂法雨，是名逆喻。	029	涅 槃 有 本 所 謂 解 脫  解 脫 有 本 所 謂 呵 責  呵 責 有 本 所 謂 厭 離  厭 離 有 本 所 謂 正 知 見  正 知 見 有 本 所 謂 三 昧  三 昧 有 本 所 謂 安 隱  安 隱 有 本 所 謂 遠 離  遠 離 有 本 所 謂 喜 心  喜 心 有 本 所 謂 不 悔  不 悔 有 本 所 謂 持 戒  持 戒 有 本 所 謂 法 雨  是 名 逆 喻  
ZH_T12_0374_029:0536c05_16	「云何現喻？	029	 云 何 現 喻  
ZH_T12_0374_029:0536c06_17	如經中說，眾生心性猶如獼猴，獼猴之性捨一取一。	029	如 經 中 說  眾 生 心 性 猶 如 獼 猴  獼 猴 之 性 捨 一 取 一  
ZH_T12_0374_029:0536c08_7	眾生心性亦復如是，取著色、聲、香、味、觸、法，無暫住時，是名現喻。	029	眾 生 心 性 亦復如是  取 著 色  聲  香  味  觸  法  無 暫 住 時  是 名 現 喻  
ZH_T12_0374_029:0536c08_13	「云何非喻？	029	 云 何 非 喻  
ZH_T12_0374_029:0536c09_1	如我昔告波斯匿王：	029	如 我 昔 告 波 斯 匿 王  
ZH_T12_0374_029:0536c09_5	『大王！	029	 大 王  
ZH_T12_0374_029:0536c09_19	有親信人從四方來，各作是言：	029	有 親 信 人 從 四 方 來  各 作 是 言  
ZH_T12_0374_029:0536c09_23	「大王！	029	 大 王  
ZH_T12_0374_029:0536c10_14	有四大山，從四方來，欲害人民。	029	有 四 大 山  從 四 方 來  欲 害 人 民  
ZH_T12_0374_029:0536c11_3	」王若聞者當設何計？	029	 王 若 聞 者 當 設 何 計  
ZH_T12_0374_029:0536c11_7	』王言：	029	 王 言  
ZH_T12_0374_029:0536c11_11	『世尊！	029	 世 尊  
ZH_T12_0374_029:0536c12_7	設有此來，無逃避處，惟當專心持戒布施。	029	設 有 此 來  無 逃 避 處  惟 當 專 心 持 戒 布 施  
ZH_T12_0374_029:0536c12_13	』我即讚言：	029	 我 即 讚 言  
ZH_T12_0374_029:0536c12_20	『善哉，大王！	029	 善 哉  大 王  
ZH_T12_0374_029:0536c13_11	我說四山，即是眾生生老病死。	029	我 說 四 山  即 是 眾 生 生老病死  
ZH_T12_0374_029:0536c14_1	生老病死常來切人。	029	生老病死 常 來 切 人  
ZH_T12_0374_029:0536c14_10	云何大王不修戒施？	029	云 何 大 王 不 修 戒 施  
ZH_T12_0374_029:0536c14_14	』王言：	029	 王 言  
ZH_T12_0374_029:0536c14_18	『世尊！	029	 世 尊  
ZH_T12_0374_029:0536c15_5	持戒、布施得何等果？	029	持 戒  布 施 得 何 等 果  
ZH_T12_0374_029:0536c15_9	』我言：	029	 我 言  
ZH_T12_0374_029:0536c15_13	『大王！	029	 大 王  
ZH_T12_0374_029:0536c15_22	於人天中多受快樂。	029	於 人 天 中 多 受 快 樂  
ZH_T12_0374_029:0536c16_2	』王言：	029	 王 言  
ZH_T12_0374_029:0536c16_6	『世尊！	029	 世 尊  
ZH_T12_0374_029:0536c17_3	尼拘陀樹持戒布施，亦於人天受安隱耶？	029	尼 拘 陀 樹 持 戒 布 施  亦 於 人 天 受 安 隱 耶  
ZH_T12_0374_029:0536c17_7	』我言：	029	 我 言  
ZH_T12_0374_029:0536c17_11	『大王！	029	 大 王  
ZH_T12_0374_029:0536c18_11	尼拘陀樹不能持戒修行布施，如其能者則受無異。	029	尼 拘 陀 樹 不 能 持 戒 修 行 布 施  如 其 能 者 則 受 無 異  
ZH_T12_0374_029:0536c18_17	』是名非喻。	029	 是 名 非 喻  
ZH_T12_0374_029:0536c19_1	「云何先喻？	029	 云 何 先 喻  
ZH_T12_0374_029:0536c20_4	我經中說，譬如有人貪著妙花，採取之時為水所漂。	029	我 經 中 說  譬 如 有 人 貪 著 妙 花  採 取 之 時 為 水 所 漂  
ZH_T12_0374_029:0536c21_9	眾生亦爾，貪受五欲，為生死水之所漂沒，是名先喻。	029	眾 生 亦 爾  貪 受 五 欲  為 生 死 水 之 所 漂 沒  是 名 先 喻  
ZH_T12_0374_029:0536c21_15	「云何後喻？	029	 云 何 後 喻  
ZH_T12_0374_029:0536c21_22	如《法句》說：	029	如  法 句  說  
ZH_T12_0374_029:0536c22_13	「『莫輕小罪，　　以為無殃。	029	  莫 輕 小 罪    以 為 無 殃  
ZH_T12_0374_029:0536c23_4	　　水渧雖微，漸盈大器。	029	  水 渧 雖 微  漸 盈 大 器  
ZH_T12_0374_029:0536c24_5	』「是名後喻。	029	  是 名 後 喻  
ZH_T12_0374_029:0536c24_12	「云何先後喻？	029	 云 何 先 後 喻  
ZH_T12_0374_029:0536c25_17	譬如芭蕉生果則死，愚人得養亦復如是，如騾懷妊命不久全。	029	譬 如 芭 蕉 生 果 則 死  愚 人 得 養 亦復如是  如 騾 懷 妊 命 不 久 全  
ZH_T12_0374_029:0536c26_3	「云何遍喻？	029	 云 何 遍 喻  
ZH_T12_0374_029:0536c28_8	如經中說，三十三天有波利質多樹，其根入地深五由延，高百由延，枝葉四布五十由延，葉熟則黃。	029	如 經 中 說  三十三天 有 波 利 質 多 樹  其 根 入 地 深 五 由 延  高 百 由 延  枝 葉 四 布 五 十 由 延  葉 熟 則 黃  
ZH_T12_0374_029:0536c29_6	諸天見已心生歡喜，是葉不久必當墮落。	029	諸 天 見 已 心生歡喜  是 葉 不 久 必 當 墮 落  
ZH_T12_0374_029:0537a01_5	其葉既落復生歡喜，是枝不久必當變色。	029	其 葉 既 落 復 生 歡 喜  是 枝 不 久 必 當 變 色  
ZH_T12_0374_029:0537a02_4	枝既變色復生歡喜，是色不久必當生疱。	029	枝 既 變 色 復 生 歡 喜  是 色 不 久 必 當 生 疱  
ZH_T12_0374_029:0537a02_18	見已復喜，是疱不久必當生嘴。	029	見 已 復 喜  是 疱 不 久 必 當 生 嘴  
ZH_T12_0374_029:0537a03_13	見已復喜，是嘴不久必當開剖。	029	見 已 復 喜  是 嘴 不 久 必 當 開 剖  
ZH_T12_0374_029:0537a05_10	開剖之時，香氣周遍五十由延，光明遠照八十由延，爾時諸天夏三月時在下受樂。	029	開 剖 之 時  香 氣 周 遍 五 十 由 延  光 明 遠 照 八 十 由 延  爾 時 諸 天 夏 三 月 時 在 下 受 樂  
ZH_T12_0374_029:0537a05_14	善男子！	029	善 男 子  
ZH_T12_0374_029:0537a06_18	我諸弟子亦復如是，葉色黃者，喻我弟子念欲出家。	029	我 諸 弟 子 亦復如是  葉 色 黃 者  喻 我 弟 子 念 欲 出 家  
ZH_T12_0374_029:0537a07_12	其葉落者，喻我弟子剃除鬚髮。	029	其 葉 落 者  喻 我 弟 子 剃除鬚髮  
ZH_T12_0374_029:0537a08_10	其色變者，喻我弟子白四羯磨受具足戒。	029	其 色 變 者  喻 我 弟 子 白四羯磨 受具足戒  
ZH_T12_0374_029:0537a09_12	初生疱者，喻我弟子發阿耨多羅三藐三菩提心。	029	初 生 疱 者  喻 我 弟 子 發 阿耨多羅三藐三菩提 心  
ZH_T12_0374_029:0537a10_7	嘴者喻於十住菩薩得見佛性。	029	嘴 者 喻 於 十住菩薩 得 見 佛 性  
ZH_T12_0374_029:0537a11_7	開剖者喻於菩薩得阿耨多羅三藐三菩提。	029	開 剖 者 喻 於 菩 薩 得阿耨多羅三藐三菩提  
ZH_T12_0374_029:0537a12_4	香者喻於十方無量眾生受持禁戒。	029	香 者 喻 於 十 方 無 量 眾 生 受 持 禁 戒  
ZH_T12_0374_029:0537a13_2	光者喻於如來名號無礙周遍十方。	029	光 者 喻 於 如 來 名 號 無 礙 周 遍 十 方  
ZH_T12_0374_029:0537a13_11	夏三月者喻三三昧。	029	夏 三 月 者 喻 三 三 昧  
ZH_T12_0374_029:0537a14_15	三十三天受快樂者，喻於諸佛在大涅槃得常樂我淨。	029	三十三天 受 快 樂 者  喻 於 諸 佛 在 大 涅 槃 得 常樂我淨  
ZH_T12_0374_029:0537a15_1	是名遍喻。	029	是 名 遍 喻  
ZH_T12_0374_029:0537a15_6	「善男子！	029	 善 男 子  
ZH_T12_0374_029:0537a16_8	凡所引喻不必盡取，或取少分、或取多分、或復全取。	029	凡 所 引 喻 不 必 盡 取  或 取 少 分  或 取 多 分  或 復 全 取  
ZH_T12_0374_029:0537a17_2	如言如來面如滿月，是名少分。	029	如 言 如 來 面 如 滿 月  是 名 少 分  
ZH_T12_0374_029:0537a17_6	善男子！	029	善 男 子  
ZH_T12_0374_029:0537a17_20	譬如有人初不見乳，轉問他言：	029	譬 如 有 人 初 不 見 乳  轉 問 他 言  
ZH_T12_0374_029:0537a18_5	『乳為何類？	029	 乳 為 何 類  
ZH_T12_0374_029:0537a18_11	』彼人答言：	029	 彼 人 答 言  
ZH_T12_0374_029:0537a18_19	『如水、蜜、貝。	029	 如 水  蜜  貝  
ZH_T12_0374_029:0537a19_8	』水則濕相，蜜則甜相，貝則色相。	029	 水 則 濕 相  蜜 則 甜 相  貝 則 色 相  
ZH_T12_0374_029:0537a19_17	雖引三喻未即乳實。	029	雖 引 三 喻 未 即 乳 實  
ZH_T12_0374_029:0537a20_1	善男子！	029	善 男 子  
ZH_T12_0374_029:0537a20_16	我言燈喻，喻於眾生，亦復如是。	029	我 言 燈 喻  喻 於 眾 生  亦復如是  
ZH_T12_0374_029:0537a20_20	善男子！	029	善 男 子  
ZH_T12_0374_029:0537a21_17	離水無河，眾生亦爾，離五陰已無別眾生。	029	離 水 無 河  眾 生 亦 爾  離 五 陰 已 無 別 眾 生  
ZH_T12_0374_029:0537a22_1	善男子！	029	善 男 子  
ZH_T12_0374_029:0537a23_1	如離箱輿輪軸、輻輞，更無別車，眾生亦爾。	029	如 離 箱 輿 輪 軸  輻 輞  更 無 別 車  眾 生 亦 爾  
ZH_T12_0374_029:0537a23_5	善男子！	029	善 男 子  
ZH_T12_0374_029:0537a24_3	若欲得合彼燈喻者，諦聽，諦聽，我今當說。	029	若 欲 得 合 彼 燈 喻 者  諦 聽  諦 聽  我今當說  
ZH_T12_0374_029:0537a25_16	炷者喻於二十五有，油者喻愛，明喻智慧，除破黑闇喻破無明，煖喻聖道。	029	炷 者 喻 於 二十五有  油 者 喻 愛  明 喻 智 慧  除 破 黑 闇 喻 破 無 明  煖 喻 聖 道  
ZH_T12_0374_029:0537a27_4	如燈油盡，明焰則滅，眾生愛盡，則見佛性，雖有名色不能繫縛。	029	如 燈 油 盡  明 焰 則 滅  眾 生 愛 盡  則 見 佛 性  雖 有 名 色 不 能 繫 縛  
ZH_T12_0374_029:0537a28_3	雖復處在二十五有，不為諸有之所污染。	029	雖 復 處 在 二十五有  不 為 諸 有 之 所 污 染  
ZH_T12_0374_029:0537a28_9	」師子吼言：	029	 師 子 吼 言  
ZH_T12_0374_029:0537a28_13	「世尊！	029	 世 尊  
ZH_T12_0374_029:0537a29_11	眾生五陰空無所有，誰有受教，修習道者？	029	眾 生 五 陰 空無所有  誰 有 受 教  修 習 道 者  
ZH_T12_0374_029:0537a29_15	」佛言：	029	 佛 言  
ZH_T12_0374_029:0537a29_20	「善男子！	029	 善 男 子  
ZH_T12_0374_029:0537b03_6	一切眾生，皆有念心、慧心、發心、勤精進心、信心、定心，如是等法雖念念生滅，猶故相似相續不斷，故名修道。	029	一 切 眾 生  皆 有 念 心  慧 心  發 心  勤 精 進 心  信 心  定 心  如 是 等 法 雖 念念生滅  猶 故 相 似 相續不斷  故 名 修 道  
ZH_T12_0374_029:0537b03_12	」師子吼言：	029	 師 子 吼 言  
ZH_T12_0374_029:0537b03_16	「世尊！	029	 世 尊  
ZH_T12_0374_029:0537b04_18	如是等法，皆念念滅，是念念滅，亦相似相續，云何修習？	029	如 是 等 法  皆 念 念 滅  是 念 念 滅  亦 相 似 相 續  云 何 修 習  
ZH_T12_0374_029:0537b04_22	」佛言：	029	 佛 言  
ZH_T12_0374_029:0537b05_4	「善男子！	029	 善 男 子  
ZH_T12_0374_029:0537b06_8	如燈雖念念滅，而有光明除破闇冥，念等諸法亦復如是。	029	如 燈 雖 念 念 滅  而 有 光 明 除 破 闇 冥  念 等 諸 法 亦復如是  
ZH_T12_0374_029:0537b06_12	善男子！	029	善 男 子  
ZH_T12_0374_029:0537b07_11	如眾生食雖念念滅，亦令飢者而得飽滿。	029	如 眾 生 食 雖 念 念 滅  亦 令 飢 者 而 得 飽 滿  
ZH_T12_0374_029:0537b08_6	譬如上藥雖念念滅，亦能愈病。	029	譬 如 上 藥 雖 念 念 滅  亦 能 愈 病  
ZH_T12_0374_029:0537b09_4	日月光明雖念念滅，亦能增長樹林草木。	029	日 月 光 明 雖 念 念 滅  亦 能 增 長 樹 林 草 木  
ZH_T12_0374_029:0537b09_8	善男子！	029	善 男 子  
ZH_T12_0374_029:0537b09_19	汝言念念滅云何增長者？	029	汝 言 念 念 滅 云 何 增 長 者  
ZH_T12_0374_029:0537b10_9	心不斷故，名為增長。	029	心 不 斷 故  名 為 增 長  
ZH_T12_0374_029:0537b10_13	善男子！	029	善 男 子  
ZH_T12_0374_029:0537b11_16	如人誦書，所誦字句不得一時，前不至中，中不至後。	029	如 人 誦 書  所 誦 字 句 不 得 一 時  前 不 至 中  中 不 至 後  
ZH_T12_0374_029:0537b12_19	人之與字及以心想，俱念念滅，以久修故而得通利。	029	人 之 與 字 及 以 心 想  俱 念 念 滅  以 久 修 故 而 得 通 利  
ZH_T12_0374_029:0537b13_3	善男子！	029	善 男 子  
ZH_T12_0374_029:0537b15_14	譬如金師，從初習作至于皓首，雖念念滅前不至後，以積習故所作遂妙，是故得稱善好金師，讀誦經書亦復如是。	029	譬 如 金 師  從 初 習 作 至 于 皓 首  雖 念 念 滅 前 不 至 後  以 積 習 故 所 作 遂 妙  是 故 得 稱 善 好 金 師  讀 誦 經 書 亦復如是  
ZH_T12_0374_029:0537b15_18	善男子！	029	善 男 子  
ZH_T12_0374_029:0537b18_12	譬如種子，地亦不教汝當生芽，以法性故，牙則自生，乃至花亦不教汝當作果，以法性故而果自生，眾生修道亦復如是。	029	譬 如 種 子  地 亦 不 教 汝 當 生 芽  以 法 性 故  牙 則 自 生  乃 至 花 亦 不 教 汝 當 作 果  以 法 性 故 而 果 自 生  眾 生 修 道 亦復如是  
ZH_T12_0374_029:0537b18_16	善男子！	029	善 男 子  
ZH_T12_0374_029:0537b20_8	譬如數法，一不至二，二不至三，雖念念滅而至千萬，眾生修道亦復如是。	029	譬 如 數 法  一 不 至 二  二 不 至 三  雖 念 念 滅 而 至 千 萬  眾 生 修 道 亦復如是  
ZH_T12_0374_029:0537b20_12	善男子！	029	善 男 子  
ZH_T12_0374_029:0537b21_17	如燈念念滅，初滅之焰，不教後焰，我滅汝生當破諸闇。	029	如 燈 念 念 滅  初 滅 之 焰  不 教 後 焰  我 滅 汝 生 當 破 諸 闇  
ZH_T12_0374_029:0537b22_1	善男子！	029	善 男 子  
ZH_T12_0374_029:0537b23_10	譬如犢子生便求乳，求乳之智實無人教，雖念念滅，而初飢後飽。	029	譬 如 犢 子 生 便 求 乳  求 乳 之 智 實 無 人 教  雖 念 念 滅  而 初 飢 後 飽  
ZH_T12_0374_029:0537b24_8	是故當知不應相似，若相似者不應異生。	029	是故當知 不 應 相 似  若 相 似 者 不 應 異 生  
ZH_T12_0374_029:0537b25_17	眾生修道亦復如是，初雖未增，以久修故，則能破壞一切煩惱。	029	眾 生 修 道 亦復如是  初 雖 未 增  以 久 修 故  則 能 破 壞 一切煩惱  
ZH_T12_0374_029:0537b26_2	」師子吼言：	029	 師 子 吼 言  
ZH_T12_0374_029:0537b26_6	「世尊！	029	 世 尊  
ZH_T12_0374_029:0537b27_21	如佛所說，須陀洹人得果證已，雖生惡國，猶故持戒，不殺、盜、婬、兩舌、飲酒。	029	如 佛 所 說  須 陀 洹 人 得 果 證 已  雖 生 惡 國  猶 故 持 戒  不 殺  盜  婬  兩 舌  飲 酒  
ZH_T12_0374_029:0537b28_11	須陀洹陰即此處滅，不至惡國。	029	須 陀 洹 陰 即 此 處 滅  不 至 惡 國  
ZH_T12_0374_029:0537b29_1	修道亦爾，不至惡國。	029	修 道 亦 爾  不 至 惡 國  
ZH_T12_0374_029:0537b29_15	若相似者，何故不生淨妙國土。	029	若 相 似 者  何 故 不 生 淨 妙 國 土  
ZH_T12_0374_029:0537c01_14	若惡國陰非須陀洹陰，云何而得不作惡業？	029	若 惡 國 陰 非 須 陀 洹 陰  云 何 而 得 不 作 惡 業  
ZH_T12_0374_029:0537c01_18	」佛言：	029	 佛 言  
ZH_T12_0374_029:0537c02_1	「善男子！	029	 善 男 子  
ZH_T12_0374_029:0537c03_13	須陀洹者雖生惡國，終不失於須陀洹名，陰不相似，是故我引犢子為喻。	029	須 陀 洹 者 雖 生 惡 國  終 不 失 於 須 陀 洹 名  陰 不 相 似  是 故 我 引 犢 子 為 喻  
ZH_T12_0374_029:0537c04_12	須陀洹人雖生惡國，以道力故不作惡業。	029	須 陀 洹 人 雖 生 惡 國  以 道 力 故 不 作 惡 業  
ZH_T12_0374_029:0537c04_16	善男子！	029	善 男 子  
ZH_T12_0374_029:0537c06_4	譬如香山有師子王，是故一切飛鳥走獸絕跡，此山無敢近者。	029	譬 如 香 山 有 師 子 王  是 故 一 切 飛 鳥 走 獸 絕 跡  此 山 無 敢 近 者  
ZH_T12_0374_029:0537c07_3	有時是王至雪山中，一切鳥獸猶故不住。	029	有 時 是 王 至 雪 山 中  一 切 鳥 獸 猶 故 不 住  
ZH_T12_0374_029:0537c08_6	須陀洹人亦復如是，雖不修道，以道力故不作諸惡。	029	須 陀 洹 人 亦復如是  雖 不 修 道  以 道 力 故 不 作 諸 惡  
ZH_T12_0374_029:0537c08_10	善男子！	029	善 男 子  
ZH_T12_0374_029:0537c09_17	譬如有人服食甘露，甘露雖滅，以其力勢能令是人不生不死。	029	譬 如 有 人 服 食 甘 露  甘 露 雖 滅  以 其 力 勢 能 令 是 人 不 生 不 死  
ZH_T12_0374_029:0537c10_2	善男子！	029	善 男 子  
ZH_T12_0374_029:0537c11_15	如須彌山有上妙藥名楞伽利，有人服之，雖念念滅，以藥力故不遇患苦。	029	如須彌山 有 上 妙 藥 名 楞 伽 利  有 人 服 之  雖 念 念 滅  以 藥 力 故 不 遇 患 苦  
ZH_T12_0374_029:0537c11_19	善男子！	029	善 男 子  
ZH_T12_0374_029:0537c12_17	如轉輪王所坐之處，王雖不在，無人敢近。	029	如 轉 輪 王 所 坐 之 處  王 雖 不 在  無 人 敢 近  
ZH_T12_0374_029:0537c13_1	何以故？	029	何 以 故  
ZH_T12_0374_029:0537c13_6	王威力故。	029	王 威 力 故  
ZH_T12_0374_029:0537c14_13	須陀洹人亦復如是，雖生惡國不修習道，以道力故不作惡業。	029	須 陀 洹 人 亦復如是  雖 生 惡 國 不 修 習 道  以 道 力 故 不 作 惡 業  
ZH_T12_0374_029:0537c14_17	善男子！	029	善 男 子  
ZH_T12_0374_029:0537c16_1	須陀洹陰於此而滅，雖生異陰，猶故不失須陀洹陰。	029	須 陀 洹 陰 於 此 而 滅  雖 生 異 陰  猶 故 不 失 須 陀 洹 陰  
ZH_T12_0374_029:0537c16_5	善男子！	029	善 男 子  
ZH_T12_0374_029:0537c18_15	譬如眾生為果實故，於種子中多役作業，糞治溉灌，未得果實而子復滅，亦得名為因子得果，須陀洹陰亦復如是。	029	譬 如 眾 生 為 果 實 故  於 種 子 中 多 役 作 業  糞 治 溉 灌  未 得 果 實 而 子 復 滅  亦 得 名 為 因 子 得 果  須 陀 洹 陰 亦復如是  
ZH_T12_0374_029:0537c18_19	善男子！	029	善 男 子  
ZH_T12_0374_029:0537c20_9	譬如有人資產巨富，惟有一子先已終歿，其子有子，復在他土。	029	譬 如 有 人 資 產 巨 富  惟 有 一 子 先 已 終 歿  其 子 有 子  復 在 他 土  
ZH_T12_0374_029:0537c22_7	其人忽然奄便命終，孫聞是已還收產業，雖知財貨非其所作，然其收取無遮護者。	029	其 人 忽 然 奄 便 命 終  孫 聞 是 已 還 收 產 業  雖 知 財 貨 非 其 所 作  然 其 收 取 無 遮 護 者  
ZH_T12_0374_029:0537c22_11	何以故？	029	何 以 故  
ZH_T12_0374_029:0537c22_16	以姓一故。	029	以 姓 一 故  
ZH_T12_0374_029:0537c23_5	須陀洹陰亦復如是。	029	須 陀 洹 陰 亦復如是  
ZH_T12_0374_029:0537c23_11	」師子吼言：	029	 師 子 吼 言  
ZH_T12_0374_029:0537c23_17	「如佛說偈：	029	 如 佛 說 偈  
ZH_T12_0374_029:0537c24_15	「『比丘若修習，　　戒定及智慧。	029	  比 丘 若 修 習    戒 定 及 智 慧  
ZH_T12_0374_029:0537c25_13	當知是不退，　　親近大涅槃。	029	當 知 是 不 退    親 近 大 涅 槃  
ZH_T12_0374_029:0537c26_8	』「世尊，云何修戒？	029	  世 尊  云 何 修 戒  
ZH_T12_0374_029:0537c26_13	云何修定？	029	云 何 修 定  
ZH_T12_0374_029:0537c26_18	云何修慧？	029	云 何 修 慧  
ZH_T12_0374_029:0537c26_22	」佛言：	029	 佛 言  
ZH_T12_0374_029:0537c27_4	「善男子！	029	 善 男 子  
ZH_T12_0374_029:0538a02_6	若有人受持禁戒，但為自利人天受樂，不為度脫一切眾生，不為擁護無上正法，但為利養，畏三惡道，為命、色力、安、無礙辯，畏懼王法、惡名穢稱、為世事業，如是護戒則不得名修習戒也。	029	若 有 人 受 持 禁 戒  但 為 自 利 人 天 受 樂  不 為 度 脫 一 切 眾 生  不 為 擁 護 無 上 正 法  但 為 利 養  畏 三 惡 道  為 命  色 力  安  無 礙 辯  畏 懼 王 法  惡 名 穢 稱  為 世 事 業  如 是 護 戒 則 不 得 名 修 習 戒 也  
ZH_T12_0374_029:0538a02_10	善男子！	029	善 男 子  
ZH_T12_0374_029:0538a02_19	云何名為真修習戒？	029	云 何 名 為 真 修 習 戒  
ZH_T12_0374_029:0538a06_11	受持戒時，若為度脫一切眾生為護正法，度不度故、解未解故、歸無歸故、未入涅槃令得入故，如是修時，不見戒、不見戒相、不見持者、不見果報、不觀毀犯。	029	受 持 戒 時  若 為 度 脫 一 切 眾 生 為 護 正 法  度 不 度 故  解 未 解 故  歸 無 歸 故  未 入 涅 槃 令 得 入 故  如 是 修 時  不 見 戒  不 見 戒 相  不 見 持 者  不 見 果 報  不 觀 毀 犯  
ZH_T12_0374_029:0538a06_15	善男子！	029	善 男 子  
ZH_T12_0374_029:0538a07_8	若能如是，是則名為修習戒也。	029	若 能 如 是  是 則 名 為 修 習 戒 也  
ZH_T12_0374_029:0538a07_18	「云何復名修習三昧？	029	 云 何 復 名 修 習 三 昧  
ZH_T12_0374_029:0538a11_8	修三昧時為自度脫、為於利養，不為眾生、不為護法，為見貪欲、穢食等過，男女等根九孔不淨，鬪訟打刺、互相殺害，若為此事修三昧者，是則不名修習三昧。	029	修 三 昧 時 為 自 度 脫  為 於 利 養  不 為 眾 生  不 為 護 法  為 見 貪 欲  穢 食 等 過  男 女 等 根 九 孔 不 淨  鬪 訟 打 刺  互 相 殺 害  若 為 此 事 修 三 昧 者  是 則 不 名 修 習 三 昧  
ZH_T12_0374_029:0538a11_12	善男子！	029	善 男 子  
ZH_T12_0374_029:0538a12_2	云何復名真修三昧？	029	云 何 復 名 真 修 三 昧  
ZH_T12_0374_029:0538a19_8	若為眾生修習三昧，於眾生中得平等心、為令眾生得不退法、為令眾生得聖心故、為令眾生得大乘故、為欲護持無上法故、為令眾生不退菩提故、為令眾生得首楞嚴故、為令眾生得金剛三昧故、為令眾生得陀羅尼故、為令眾生得四無礙故、為令眾生見佛性故，作是行時，不見三昧，不見三昧相，不見修者，不見果報。	029	若 為 眾 生 修 習 三 昧  於 眾 生 中 得 平 等 心  為 令 眾 生 得 不 退 法  為 令 眾 生 得 聖 心 故  為 令 眾 生 得 大 乘 故  為 欲 護 持 無 上 法 故  為 令 眾 生 不 退 菩 提 故  為 令 眾 生 得 首 楞 嚴 故  為 令 眾 生 得 金 剛 三 昧 故  為 令 眾 生 得陀羅尼 故  為 令 眾 生 得 四 無 礙 故  為 令 眾 生 見 佛 性 故  作 是 行 時  不 見 三 昧  不 見 三 昧 相  不 見 修 者  不 見 果 報  
ZH_T12_0374_029:0538a19_12	善男子！	029	善 男 子  
ZH_T12_0374_029:0538a20_5	若能如是，是則名為修習三昧。	029	若 能 如 是  是 則 名 為 修 習 三 昧  
ZH_T12_0374_029:0538a20_15	「云何復名修於智慧？	029	 云 何 復 名 修 於 智 慧  
ZH_T12_0374_029:0538a21_4	若有修者作是思惟：	029	若 有 修 者 作是思惟  
ZH_T12_0374_029:0538a22_3	『我若修習如是智慧，則得解脫，度三惡道。	029	 我 若 修 習 如 是 智 慧  則 得 解 脫  度 三 惡 道  
ZH_T12_0374_029:0538a22_12	誰能利益一切眾生？	029	誰 能 利 益 一 切 眾 生  
ZH_T12_0374_029:0538a23_2	誰能度人於生死道？	029	誰 能 度 人 於 生 死 道  
ZH_T12_0374_029:0538a25_7	佛出世難如優曇鉢花，我今能斷諸煩惱結，必得解脫果，是故我當勤修智慧，速斷煩惱，早得度脫。	029	佛 出 世 難 如 優 曇 鉢 花  我 今 能 斷 諸 煩 惱 結  必 得 解 脫 果  是 故 我 當 勤 修 智 慧  速 斷 煩 惱  早 得 度 脫  
ZH_T12_0374_029:0538a26_1	』如是修者，不得名為修習智慧。	029	 如 是 修 者  不 得 名 為 修 習 智 慧  
ZH_T12_0374_029:0538a26_10	云何名為真修習者？	029	云 何 名 為 真 修 習 者  
ZH_T12_0374_029:0538a27_17	智者若觀生、老、死、苦，一切眾生無明所覆，不知修習無上正道。	029	智 者 若 觀 生  老  死  苦  一 切 眾 生 無 明 所 覆  不 知 修 習 無 上 正 道  
ZH_T12_0374_029:0538b01_2	『願我此身悉代眾生受大苦惱，眾生所有貧窮、下賤、破戒之心，貪瞋癡業，願皆悉來集于我身。	029	 願 我 此 身 悉 代 眾 生 受 大 苦 惱  眾 生 所 有 貧 窮  下 賤  破 戒 之 心  貪 瞋 癡 業  願 皆 悉 來 集 于 我 身  
ZH_T12_0374_029:0538b03_15	願諸眾生不生貪取，不為名色之所繫縛，願諸眾生早度生死，令我一身處之不厭，願令一切皆得阿耨多羅三藐三菩提。	029	願 諸 眾 生 不 生 貪 取  不 為 名 色 之 所 繫 縛  願 諸 眾 生 早 度 生 死  令 我 一 身 處 之 不 厭  願 令 一 切 皆 得阿耨多羅三藐三菩提  
ZH_T12_0374_029:0538b05_11	』如是修時，不見智慧，不見智慧相，不見修者，不見果報，是則名為修習智慧。	029	 如 是 修 時  不 見 智 慧  不 見 智 慧 相  不 見 修 者  不 見 果 報  是 則 名 為 修 習 智 慧  
ZH_T12_0374_029:0538b05_15	善男子！	029	善 男 子  
ZH_T12_0374_029:0538b06_11	修習如是戒、定、智慧，是名菩薩。	029	修 習 如 是 戒  定  智 慧  是 名 菩 薩  
ZH_T12_0374_029:0538b07_3	不能如是修戒定慧，是名聲聞。	029	不 能 如 是 修 戒 定 慧  是 名 聲 聞  
ZH_T12_0374_029:0538b08_6	「復次善男子！	029	 復 次 善 男 子  
ZH_T12_0374_029:0538b08_15	云何復名修習於戒？	029	云 何 復 名 修 習 於 戒  
ZH_T12_0374_029:0538b09_9	若能破壞一切眾生十六惡律儀。	029	若 能 破 壞 一 切 眾 生 十 六 惡 律 儀  
ZH_T12_0374_029:0538b09_14	何等十六？	029	何 等 十 六  
ZH_T12_0374_029:0538b10_9	一者為利，餧養羔羊，肥已轉賣。	029	一 者 為 利  餧 養 羔 羊  肥 已 轉 賣  
ZH_T12_0374_029:0538b10_19	二者為利，買已屠殺。	029	二 者 為 利  買 已 屠 殺  
ZH_T12_0374_029:0538b11_13	三者為利，餧養猪豚，肥已轉賣。	029	三 者 為 利  餧 養 猪 豚  肥 已 轉 賣  
ZH_T12_0374_029:0538b12_2	四者為利，買已屠殺。	029	四 者 為 利  買 已 屠 殺  
ZH_T12_0374_029:0538b12_17	五者為利，餧養牛犢，肥已轉賣。	029	五 者 為 利  餧 養 牛 犢  肥 已 轉 賣  
ZH_T12_0374_029:0538b13_6	六者為利，買已屠殺。	029	六 者 為 利  買 已 屠 殺  
ZH_T12_0374_029:0538b13_21	七者為利，養鷄令肥，肥已轉賣。	029	七 者 為 利  養 鷄 令 肥  肥 已 轉 賣  
ZH_T12_0374_029:0538b14_9	八者為利，買已屠殺。	029	八 者 為 利  買 已 屠 殺  
ZH_T12_0374_029:0538b14_14	九者釣魚。	029	九 者 釣 魚  
ZH_T12_0374_029:0538b14_19	十者獵師。	029	十 者 獵 師  
ZH_T12_0374_029:0538b15_4	十一者劫奪。	029	十 一 者 劫 奪  
ZH_T12_0374_029:0538b15_10	十二者魁膾。	029	十 二 者 魁 膾  
ZH_T12_0374_029:0538b15_18	十三者網捕飛鳥。	029	十 三 者 網 捕 飛 鳥  
ZH_T12_0374_029:0538b16_4	十四者兩舌。	029	十 四 者 兩 舌  
ZH_T12_0374_029:0538b16_10	十五者獄卒。	029	十 五 者 獄 卒  
ZH_T12_0374_029:0538b16_16	十六者呪龍。	029	十 六 者 呪 龍  
ZH_T12_0374_029:0538b17_14	能為眾生永斷如是十六惡業，是名修戒。	029	能 為 眾 生 永 斷 如 是 十 六 惡 業  是 名 修 戒  
ZH_T12_0374_029:0538b17_19	云何修定？	029	云 何 修 定  
ZH_T12_0374_029:0538b23_6	能斷一切世間三昧，所謂無身三昧，能令眾生生顛倒心謂是涅槃，有無邊心三昧、淨聚三昧、世邊三昧、世斷三昧、世性三昧、世丈夫三昧、非想非非想三昧，如是等定，能令眾生生顛倒心謂是涅槃，若能永斷如是三昧，是則名為修習三昧。	029	能 斷 一切世間 三 昧  所 謂 無 身 三 昧  能 令 眾 生 生 顛 倒 心 謂 是 涅 槃  有 無 邊 心 三 昧  淨 聚 三 昧  世 邊 三 昧  世 斷 三 昧  世 性 三 昧  世 丈 夫 三 昧  非想非非想 三 昧  如 是 等 定  能 令 眾 生 生 顛 倒 心 謂 是 涅 槃  若 能 永 斷 如 是 三 昧  是 則 名 為 修 習 三 昧  
ZH_T12_0374_029:0538b23_15	云何復名修習智慧？	029	云 何 復 名 修 習 智 慧  
ZH_T12_0374_029:0538b25_6	能破世間所有惡見，一切眾生悉有惡見，所謂色即是我亦是我所。	029	能 破 世 間 所 有 惡 見  一 切 眾 生 悉 有 惡 見  所 謂 色 即 是 我 亦 是 我 所  
ZH_T12_0374_029:0538b26_3	色中有我，我中有色，乃至識亦如是。	029	色 中 有 我  我 中 有 色  乃 至 識 亦 如 是  
ZH_T12_0374_029:0538b26_13	常即是我，色滅我存。	029	常 即 是 我  色 滅 我 存  
ZH_T12_0374_029:0538b27_2	色即是我，色滅我滅。	029	色 即 是 我  色 滅 我 滅  
ZH_T12_0374_029:0538b27_7	復有人言：	029	復 有 人 言  
ZH_T12_0374_029:0538b27_18	『作者名我，受者名色。	029	 作 者 名 我  受 者 名 色  
ZH_T12_0374_029:0538b28_1	』復有人言：	029	 復 有 人 言  
ZH_T12_0374_029:0538b28_12	『作者名色，受者名我。	029	 作 者 名 色  受 者 名 我  
ZH_T12_0374_029:0538b28_18	』復有人言：	029	 復 有 人 言  
ZH_T12_0374_029:0538b29_9	『無作無受，自生自滅，悉非因緣。	029	 無 作 無 受  自 生 自 滅  悉 非 因 緣  
ZH_T12_0374_029:0538b29_15	』復有人言：	029	 復 有 人 言  
ZH_T12_0374_029:0538c01_7	『無作無受，悉是自在之所造作。	029	 無 作 無 受  悉 是 自 在 之 所 造 作  
ZH_T12_0374_029:0538c01_13	』復有人言：	029	 復 有 人 言  
ZH_T12_0374_029:0538c02_11	『無有作者，無有受者，一切悉是時節所作。	029	 無 有 作 者  無 有 受 者  一 切 悉 是 時 節 所 作  
ZH_T12_0374_029:0538c02_17	』復有人言：	029	 復 有 人 言  
ZH_T12_0374_029:0538c03_14	『作者受者悉無所有，地等五大名為眾生。	029	 作 者 受 者 悉 無 所 有  地 等 五 大 名 為 眾 生  
ZH_T12_0374_029:0538c03_19	』善男子！	029	 善 男 子  
ZH_T12_0374_029:0538c05_2	若能破壞一切眾生如是惡見，是則名為修智慧也。	029	若 能 破 壞 一 切 眾 生 如 是 惡 見  是 則 名 為 修 智 慧 也  
ZH_T12_0374_029:0538c05_7	「善男子！	029	 善 男 子  
ZH_T12_0374_029:0538c05_17	修習戒者，為身寂靜。	029	修 習 戒 者  為 身 寂 靜  
ZH_T12_0374_029:0538c06_4	修習三昧，為心寂靜。	029	修 習 三 昧  為 心 寂 靜  
ZH_T12_0374_029:0538c12_9	修習智慧，為壞疑心，壞疑心者為修習道，修習道者為見佛性，見佛性者為得阿耨多羅三藐三菩提故，得阿耨多羅三藐三菩提者為得無上大涅槃故，得大涅槃者為斷眾生一切生死、一切煩惱、一切諸有、一切諸界、一切諸諦故，斷於生死乃至斷諦，為得常、樂、我、淨法故。	029	修 習 智 慧  為 壞 疑 心  壞 疑 心 者 為 修 習 道  修 習 道 者 為 見 佛 性  見 佛 性 者 為 得阿耨多羅三藐三菩提 故  得阿耨多羅三藐三菩提 者 為 得 無 上 大 涅 槃 故  得 大 涅 槃 者 為 斷 眾 生 一 切 生 死  一切煩惱  一 切 諸 有  一 切 諸 界  一 切 諸 諦 故  斷 於 生 死 乃 至 斷 諦  為 得 常  樂  我  淨 法 故  
ZH_T12_0374_029:0538c13_4	」師子吼言：	029	 師 子 吼 言  
ZH_T12_0374_029:0538c13_8	「世尊！	029	 世 尊  
ZH_T12_0374_029:0538c15_2	如佛所說，若不生不滅名大涅槃者，生亦如是不生不滅，何故不得名為涅槃。	029	如 佛 所 說  若 不生不滅 名 大 涅 槃 者  生 亦 如 是 不生不滅  何 故 不 得 名 為 涅 槃  
ZH_T12_0374_029:0538c15_8	」「善男子！	029	  善 男 子  
ZH_T12_0374_029:0538c15_14	如是，如是。	029	如 是  如 是  
ZH_T12_0374_029:0538c15_19	如汝所言。	029	如 汝 所 言  
ZH_T12_0374_029:0538c16_9	是生雖復不生不滅，而有始終。	029	是 生 雖 復 不生不滅  而 有 始 終  
ZH_T12_0374_029:0538c16_14	」「世尊！	029	  世 尊  
ZH_T12_0374_029:0538c18_6	是生死法亦無始終，若無始終則名為常，常即涅槃，何故不名生死為涅槃耶？	029	是 生 死 法 亦 無 始 終  若 無 始 終 則 名 為 常  常 即 涅 槃  何 故 不 名 生 死 為 涅 槃 耶  
ZH_T12_0374_029:0538c18_12	」「善男子！	029	  善 男 子  
ZH_T12_0374_029:0538c19_13	是生死法悉有因果，有因果故，不得名之為涅槃也。	029	是 生 死 法 悉 有 因 果  有 因 果 故  不 得 名 之 為 涅 槃 也  
ZH_T12_0374_029:0538c19_17	何以故？	029	何 以 故  
ZH_T12_0374_029:0538c20_6	涅槃之體無因果故。	029	涅 槃 之 體 無 因 果 故  
ZH_T12_0374_029:0538c20_12	」師子吼言：	029	 師 子 吼 言  
ZH_T12_0374_029:0538c20_16	「世尊！	029	 世 尊  
ZH_T12_0374_029:0538c21_3	夫涅槃者亦有因果。	029	夫 涅 槃 者 亦 有 因 果  
ZH_T12_0374_029:0538c21_8	如佛所說：	029	如 佛 所 說  
ZH_T12_0374_029:0538c22_15	「『從因故生天，　　從因墮惡道。	029	  從 因 故 生 天    從 因 墮 惡 道  
ZH_T12_0374_029:0538c23_13	從因故涅槃，　　是故皆有因。	029	從 因 故 涅 槃    是 故 皆 有 因  
ZH_T12_0374_029:0538c24_9	』「如佛往昔告諸比丘：	029	  如 佛 往 昔 告 諸 比 丘  
ZH_T12_0374_029:0538c24_19	『我今當說沙門道果。	029	 我今當說 沙 門 道 果  
ZH_T12_0374_029:0538c25_14	言沙門者，謂能具修戒、定、智慧。	029	言 沙 門 者  謂 能 具 修 戒  定  智 慧  
ZH_T12_0374_029:0538c26_8	道者謂八聖道，沙門果者所謂涅槃。	029	道 者 謂 八 聖 道  沙 門 果 者 所 謂 涅 槃  
ZH_T12_0374_029:0538c26_12	』世尊！	029	 世 尊  
ZH_T12_0374_029:0538c27_1	涅槃如是，豈非果耶？	029	涅 槃 如 是  豈 非 果 耶  
ZH_T12_0374_029:0538c27_14	云何說言涅槃之體無因無果？	029	云 何 說 言 涅 槃 之 體 無 因 無 果  
ZH_T12_0374_029:0538c27_18	」佛言：	029	 佛 言  
ZH_T12_0374_029:0538c28_1	「善男子！	029	 善 男 子  
ZH_T12_0374_029:0538c29_13	我所宣說涅槃因者，所謂佛性，佛性之性不生涅槃，是故我言涅槃無因。	029	我 所 宣 說 涅 槃 因 者  所 謂 佛 性  佛 性 之 性 不 生 涅 槃  是 故 我 言 涅 槃 無 因  
ZH_T12_0374_029:0539a02_2	能破煩惱故名大果，不從道生故名無果，是故涅槃無因無果。	029	能 破 煩 惱 故 名 大 果  不 從 道 生 故 名 無 果  是 故 涅 槃 無 因 無 果  
ZH_T12_0374_029:0539a02_8	」師子吼言：	029	 師 子 吼 言  
ZH_T12_0374_029:0539a02_12	「世尊！	029	 世 尊  
ZH_T12_0374_029:0539a02_21	眾生佛性為悉共有？	029	眾 生 佛 性 為 悉 共 有  
ZH_T12_0374_029:0539a03_3	為各各有？	029	為 各 各 有  
ZH_T12_0374_029:0539a04_11	若共有者，一人得阿耨多羅三藐三菩提時，一切眾生亦應同得。	029	若 共 有 者  一 人 得阿耨多羅三藐三菩提 時  一 切 眾 生 亦 應 同 得  
ZH_T12_0374_029:0539a04_14	世尊！	029	世 尊  
ZH_T12_0374_029:0539a05_18	如二十人同有一怨，若一人能除，餘十九人皆亦同除。	029	如 二 十 人 同 有 一 怨  若 一 人 能 除  餘 十 九 人 皆 亦 同 除  
ZH_T12_0374_029:0539a06_12	佛性亦爾，一人得時，餘亦應得。	029	佛 性 亦 爾  一 人 得 時  餘 亦 應 得  
ZH_T12_0374_029:0539a07_1	若各各有則是無常。	029	若 各 各 有 則 是 無 常  
ZH_T12_0374_029:0539a07_5	何以故？	029	何 以 故  
ZH_T12_0374_029:0539a07_10	可算數故。	029	可 算 數 故  
ZH_T12_0374_029:0539a09_6	然佛所說眾生佛性不一、不二，若各各有，不應說言諸佛平等，亦不應說佛性如空。	029	然 佛 所 說 眾 生 佛 性 不 一  不 二  若 各 各 有  不 應 說 言 諸 佛 平 等  亦 不 應 說 佛 性 如 空  
ZH_T12_0374_029:0539a09_10	」佛言：	029	 佛 言  
ZH_T12_0374_029:0539a09_15	「善男子！	029	 善 男 子  
ZH_T12_0374_029:0539a11_1	眾生佛性，不一不二，諸佛平等猶如虛空，一切眾生同共有之。	029	眾 生 佛 性  不 一 不 二  諸 佛 平 等 猶如虛空  一 切 眾 生 同 共 有 之  
ZH_T12_0374_029:0539a11_19	若有能修八聖道者，當知是人則得明見。	029	若 有 能 修 八 聖 道 者  當 知 是 人 則 得 明 見  
ZH_T12_0374_029:0539a12_3	善男子！	029	善 男 子  
ZH_T12_0374_029:0539a13_11	雪山有草名曰忍辱，牛若食之則成醍醐，眾生佛性亦復如是。	029	雪 山 有 草 名 曰 忍 辱  牛 若 食 之 則 成 醍 醐  眾 生 佛 性 亦復如是  
ZH_T12_0374_029:0539a13_17	」師子吼言：	029	 師 子 吼 言  
ZH_T12_0374_029:0539a14_9	「如佛所說，忍辱草者，一耶？	029	 如 佛 所 說  忍 辱 草 者  一 耶  
ZH_T12_0374_029:0539a14_12	多耶？	029	多 耶  
ZH_T12_0374_029:0539a14_22	如其一者，牛食則盡。	029	如 其 一 者  牛 食 則 盡  
ZH_T12_0374_029:0539a15_17	如其多者，云何而言眾生佛性亦如是耶？	029	如 其 多 者  云 何 而 言 眾 生 佛 性 亦 如 是 耶  
ZH_T12_0374_029:0539a17_1	如佛所說，若有修習八聖道者，則見佛性，是義不然。	029	如 佛 所 說  若 有 修 習 八 聖 道 者  則 見 佛 性  是 義 不 然  
ZH_T12_0374_029:0539a17_5	何以故？	029	何 以 故  
ZH_T12_0374_029:0539a18_13	道若一者，如忍辱草，則應有盡，如其有盡，一人修已，餘則無分。	029	道 若 一 者  如 忍 辱 草  則 應 有 盡  如 其 有 盡  一 人 修 已  餘 則 無 分  
ZH_T12_0374_029:0539a19_15	若道多者，云何得言具足修習，亦不得名薩婆若智？	029	若 道 多 者  云 何 得 言 具 足 修 習  亦 不 得 名 薩 婆 若 智  
ZH_T12_0374_029:0539a19_19	」佛言：	029	 佛 言  
ZH_T12_0374_029:0539a20_2	「善男子！	029	 善 男 子  
ZH_T12_0374_029:0539a21_1	如平坦路，一切眾生悉於中行無障礙者。	029	如 平 坦 路  一 切 眾 生 悉 於 中 行 無 障 礙 者  
ZH_T12_0374_029:0539a23_1	中路有樹其陰清涼，行人在下憩駕止息，然其樹陰常住不移，亦不消壞，無持去者。	029	中 路 有 樹 其 陰 清 涼  行 人 在 下 憩 駕 止 息  然 其 樹 陰 常 住 不 移  亦 不 消 壞  無 持 去 者  
ZH_T12_0374_029:0539a23_11	路喻聖道，陰喻佛性。	029	路 喻 聖 道  陰 喻 佛 性  
ZH_T12_0374_029:0539a23_15	善男子！	029	善 男 子  
ZH_T12_0374_029:0539a25_16	譬如大城，唯有一門，雖有多人經由入出，都無有能作障礙者，亦復無人破壞毀落而齎持去。	029	譬 如 大 城  唯 有 一 門  雖 有 多 人 經 由 入 出  都 無 有 能 作 障 礙 者  亦 復 無 人 破 壞 毀 落 而 齎 持 去  
ZH_T12_0374_029:0539a26_1	善男子！	029	善 男 子  
ZH_T12_0374_029:0539a27_4	譬如橋梁行人所由，亦無有人遮止障礙毀壞持去。	029	譬 如 橋 梁 行 人 所 由  亦 無 有 人 遮 止 障 礙 毀 壞 持 去  
ZH_T12_0374_029:0539a27_8	善男子！	029	善 男 子  
ZH_T12_0374_029:0539a29_1	譬如良醫遍療眾病，亦無有能遮止是醫治此捨彼，聖道佛性亦復如是。	029	譬 如 良 醫 遍 療 眾 病  亦 無 有 能 遮 止 是 醫 治 此 捨 彼  聖 道 佛 性 亦復如是  
ZH_T12_0374_029:0539a29_7	」師子吼言：	029	 師 子 吼 言  
ZH_T12_0374_029:0539a29_11	「世尊！	029	 世 尊  
ZH_T12_0374_029:0539a29_21	所引諸喻，義不如是。	029	所 引 諸 喻  義 不 如 是  
ZH_T12_0374_029:0539b01_1	何以故？	029	何 以 故  
ZH_T12_0374_029:0539b01_20	先者在路，於後則妨，云何而言無有障礙？	029	先 者 在 路  於 後 則 妨  云 何 而 言 無有障礙  
ZH_T12_0374_029:0539b02_4	餘亦皆爾。	029	餘 亦 皆 爾  
ZH_T12_0374_029:0539b03_3	聖道佛性若如是者，一人修時，應妨餘者。	029	聖 道 佛 性 若 如 是 者  一 人 修 時  應 妨 餘 者  
ZH_T12_0374_029:0539b03_7	」佛言：	029	 佛 言  
ZH_T12_0374_029:0539b03_12	「善男子！	029	 善 男 子  
ZH_T12_0374_029:0539b03_22	如汝所言，義不相應。	029	如 汝 所 言  義 不 相 應  
ZH_T12_0374_029:0539b04_14	我所喻道，是少分喻，非一切也。	029	我 所 喻 道  是 少 分 喻  非 一 切 也  
ZH_T12_0374_029:0539b04_18	善男子！	029	善 男 子  
ZH_T12_0374_029:0539b05_16	世間道者則有障礙，此彼之異，無有平等。	029	世 間 道 者 則 有 障 礙  此 彼 之 異  無 有 平 等  
ZH_T12_0374_029:0539b08_12	無漏道者則不如是，能令眾生無有障礙，平等無二，無有方處此彼之異，如是正道，能為一切眾生佛性而作了因，不作生因。	029	無 漏 道 者 則 不 如 是  能 令 眾 生 無有障礙  平 等 無 二  無 有 方 處 此 彼 之 異  如 是 正 道  能 為 一 切 眾 生 佛 性 而 作 了 因  不 作 生 因  
ZH_T12_0374_029:0539b09_2	猶如明燈，照了於物。	029	猶 如 明 燈  照 了 於 物  
ZH_T12_0374_029:0539b09_6	善男子！	029	善 男 子  
ZH_T12_0374_029:0539b10_18	一切眾生皆同無明，因緣於行，不可說言一人無明，因緣行已，其餘應無。	029	一 切 眾 生 皆 同 無 明  因 緣 於 行  不可說言 一 人 無 明  因 緣 行 已  其 餘 應 無  
ZH_T12_0374_029:0539b12_6	一切眾生悉有無明，因緣於行，是故說言十二因緣一切平等。	029	一 切 眾 生 悉 有 無 明  因 緣 於 行  是 故 說 言 十二因緣 一切平等  
ZH_T12_0374_029:0539b14_4	眾生所修無漏正道，亦復如是，等斷眾生煩惱、四生、諸界、有道，以是義故，名為平等。	029	眾 生 所 修 無 漏 正 道  亦復如是  等 斷 眾 生 煩 惱  四 生  諸 界  有 道  以是義故  名 為 平 等  
ZH_T12_0374_029:0539b15_7	其有證者，彼此知見，無有障礙，是故得名薩婆若智。	029	其 有 證 者  彼 此 知 見  無有障礙  是 故 得 名 薩 婆 若 智  
ZH_T12_0374_029:0539b15_13	」師子吼言：	029	 師 子 吼 言  
ZH_T12_0374_029:0539b18_1	「一切眾生，身不一種，或有天身、或有人身、畜生、餓鬼、地獄之身，如是多身差別非一，云何而言佛性為一？	029	 一 切 眾 生  身 不 一 種  或 有 天 身  或 有 人 身  畜 生  餓 鬼  地 獄 之 身  如 是 多 身 差 別 非 一  云 何 而 言 佛 性 為 一  
ZH_T12_0374_029:0539b18_5	」佛言：	029	 佛 言  
ZH_T12_0374_029:0539b18_10	「善男子！	029	 善 男 子  
ZH_T12_0374_029:0539b20_4	譬如有人置毒乳中，乃至醍醐皆悉有毒，乳不名酪，酪不名乳，乃至醍醐亦復如是。	029	譬 如 有 人 置 毒 乳 中  乃 至 醍 醐 皆 悉 有 毒  乳 不 名 酪  酪 不 名 乳  乃 至 醍 醐 亦復如是  
ZH_T12_0374_029:0539b22_2	名字雖變，毒性不失，遍五味中，皆悉如是，若服醍醐亦能殺人，實不置毒於醍醐中。	029	名 字 雖 變  毒 性 不 失  遍 五 味 中  皆 悉 如 是  若 服 醍 醐 亦 能 殺 人  實 不 置 毒 於 醍 醐 中  
ZH_T12_0374_029:0539b23_10	眾生佛性亦復如是，雖處五道，受別異身，而是佛性常一無變。	029	眾 生 佛 性 亦復如是  雖 處 五 道  受 別 異 身  而 是 佛 性 常 一 無 變  
ZH_T12_0374_029:0539b24_4	」師子吼言：	029	 師 子 吼 言  
ZH_T12_0374_029:0539b24_8	「世尊！	029	 世 尊  
ZH_T12_0374_029:0539b24_18	十六大國，有六大城。	029	十六大國  有 六 大 城  
ZH_T12_0374_029:0539b26_14	所謂舍婆提城、婆枳多城、瞻婆城、毘舍離城、波羅㮏城、王舍城，如是六城世中最大。	029	所 謂 舍 婆 提 城  婆 枳 多 城  瞻 婆 城  毘 舍 離 城  波 羅 㮏 城  王 舍 城  如 是 六 城 世 中 最 大  
ZH_T12_0374_029:0539b28_2	何故如來捨之，在此邊地弊惡，極陋隘小拘尸那城入般涅槃？	029	何 故 如 來 捨 之  在 此 邊 地 弊 惡  極 陋 隘 小 拘 尸 那 城 入般涅槃  
ZH_T12_0374_029:0539b28_8	」「善男子！	029	  善 男 子  
ZH_T12_0374_029:0539b29_18	汝不應言拘尸那城邊地弊惡、最陋隘小，應言是城，微妙功德之所莊嚴。	029	汝 不 應 言 拘 尸 那 城 邊 地 弊 惡  最 陋 隘 小  應 言 是 城  微 妙 功 德 之 所 莊 嚴  
ZH_T12_0374_029:0539c01_2	何以故？	029	何 以 故  
ZH_T12_0374_029:0539c01_11	諸佛菩薩所行處故。	029	諸佛菩薩 所 行 處 故  
ZH_T12_0374_029:0539c01_15	善男子！	029	善 男 子  
ZH_T12_0374_029:0539c03_7	如賤人舍，王若過者則應讚歎，是舍嚴麗功德成就，能令大王迴駕臨顧。	029	如 賤 人 舍  王 若 過 者 則 應 讚 歎  是 舍 嚴 麗 功德成就  能 令 大 王 迴 駕 臨 顧  
ZH_T12_0374_029:0539c03_11	善男子！	029	善 男 子  
ZH_T12_0374_029:0539c05_4	如人重病，服穢弊藥，服已病愈，即應歡喜讚歎，是藥最上最妙，能愈我病。	029	如 人 重 病  服 穢 弊 藥  服 已 病 愈  即 應 歡 喜 讚 歎  是 藥 最 上 最 妙  能 愈 我 病  
ZH_T12_0374_029:0539c05_8	善男子！	029	善 男 子  
ZH_T12_0374_029:0539c07_19	如人乘船在大海中，其船卒壞無所依倚，因倚死屍得到彼岸，到彼岸已，應大歡喜讚歎，是屍我賴相遇而得安隱。	029	如 人 乘 船 在 大 海 中  其 船 卒 壞 無 所 依 倚  因 倚 死 屍 得 到 彼 岸  到 彼 岸 已  應 大 歡 喜 讚 歎  是 屍 我 賴 相 遇 而 得 安 隱  
ZH_T12_0374_029:0539c09_11	拘尸那城亦復如是，乃是諸佛菩薩行處，云何而言邊地弊惡陋隘小城？	029	拘 尸 那 城 亦復如是  乃 是 諸佛菩薩 行 處  云 何 而 言 邊 地 弊 惡 陋 隘 小 城  
ZH_T12_0374_029:0539c09_16	「善男子！	029	 善 男 子  
ZH_T12_0374_029:0539c11_11	我念往昔過恒河沙劫，劫名善覺，時有聖王姓憍尸迦，七寶成就，千子具足。	029	我 念 往 昔 過 恒 河 沙 劫  劫 名 善 覺  時 有 聖 王 姓 憍 尸 迦  七寶成就  千 子 具 足  
ZH_T12_0374_029:0539c15_6	其王始初造立此城，周匝縱廣十二由延，七寶莊嚴，土多有河，其水清淨柔軟甘美，所謂尼連禪河、伊羅跋提河、熙連禪河、伊搜末塠河、毘婆舍那河，如是等河其數五百。	029	其 王 始 初 造 立 此 城  周 匝 縱 廣 十 二 由 延  七 寶 莊 嚴  土 多 有 河  其 水 清 淨 柔 軟 甘 美  所 謂 尼 連 禪 河  伊 羅 跋 提 河  熙 連 禪 河  伊 搜 末 塠 河  毘婆舍那 河  如 是 等 河 其 數 五 百  
ZH_T12_0374_029:0539c16_1	河此彼岸樹木繁茂、花果鮮潔。	029	河 此 彼 岸 樹 木 繁 茂  花 果 鮮 潔  
ZH_T12_0374_029:0539c16_10	爾時人民壽命無量。	029	爾 時 人 民 壽 命 無 量  
ZH_T12_0374_029:0539c17_6	時轉輪聖王過百年已，作是唱言：	029	時 轉輪聖王 過 百 年 已  作 是 唱 言  
ZH_T12_0374_029:0539c17_21	『如佛所說，一切諸法皆悉無常。	029	 如 佛 所 說  一切諸法 皆 悉 無 常  
ZH_T12_0374_029:0539c18_17	若能修習十善法者，能斷如是無常大苦。	029	若 能 修 習 十 善 法 者  能 斷 如 是 無 常 大 苦  
ZH_T12_0374_029:0539c19_12	』人民聞已，咸共奉修十善之法。	029	 人 民 聞 已  咸 共 奉 修 十 善 之 法  
ZH_T12_0374_029:0539c21_5	我於爾時聞佛名號，受持十善，思惟修習，初發阿耨多羅三藐三菩提心。	029	我 於 爾 時 聞 佛 名 號  受 持 十 善  思 惟 修 習  初 發 阿耨多羅三藐三菩提 心  
ZH_T12_0374_029:0539c22_13	發是心已，復以是法，轉教無量無邊眾生，言一切法無常變壞。	029	發 是 心 已  復 以 是 法  轉 教 無量無邊 眾 生  言 一 切 法 無 常 變 壞  
ZH_T12_0374_029:0539c24_2	是故我今續於此處，亦說諸法無常變壞，惟說佛身是常住法。	029	是 故 我 今 續 於 此 處  亦 說 諸 法 無 常 變 壞  惟 說 佛 身 是 常 住 法  
ZH_T12_0374_029:0539c25_10	我憶往昔所行因緣，是故今來在此涅槃，亦欲酬報此地往恩。	029	我 憶 往 昔 所 行 因 緣  是 故 今 來 在 此 涅 槃  亦 欲 酬 報 此 地 往 恩  
ZH_T12_0374_029:0539c26_8	以是義故，我經中說，我眷屬者受恩能報。	029	以是義故  我 經 中 說  我 眷 屬 者 受 恩 能 報  
ZH_T12_0374_029:0539c27_6	「復次善男子！	029	 復 次 善 男 子  
ZH_T12_0374_029:0539c29_9	往昔眾生壽無量時，爾時此城名拘舍跋提，周匝縱廣五十由延，時閻浮提居民隣接，鷄飛相及。	029	往 昔 眾 生 壽 無 量 時  爾 時 此 城 名 拘 舍 跋 提  周 匝 縱 廣 五 十 由 延  時 閻 浮 提 居 民 隣 接  鷄 飛 相 及  
ZH_T12_0374_029:0540a01_13	有轉輪王名曰善見，七寶成就，千子具足，王四天下。	029	有 轉 輪 王 名 曰 善 見  七寶成就  千 子 具 足  王 四 天 下  
ZH_T12_0374_029:0540a02_6	第一太子思惟正法得辟支佛。	029	第 一 太 子 思 惟 正 法 得 辟 支 佛  
ZH_T12_0374_029:0540a03_11	時轉輪王見其太子成辟支佛，威儀庠序，神通希有。	029	時 轉 輪 王 見 其 太 子 成 辟 支 佛  威儀庠序  神 通 希 有  
ZH_T12_0374_029:0540a05_14	見是事已，即捨王位，如棄涕唾，出家在此娑羅樹間，八萬歲中修習慈心，悲、喜、捨心各八萬歲。	029	見 是 事 已  即 捨 王 位  如 棄 涕 唾  出 家 在 此 娑 羅 樹 間  八 萬 歲 中 修 習 慈 心  悲  喜  捨 心 各 八 萬 歲  
ZH_T12_0374_029:0540a05_18	善男子！	029	善 男 子  
ZH_T12_0374_029:0540a06_10	欲知爾時善見聖王，則我身是。	029	欲 知 爾 時 善 見 聖 王  則 我 身 是  
ZH_T12_0374_029:0540a07_13	是故我今常樂遊止如是四法，是四法者名為三昧。	029	是 故 我 今 常 樂 遊 止 如 是 四 法  是 四 法 者 名 為 三 昧  
ZH_T12_0374_029:0540a08_7	以是義故，如來之身常樂我淨。	029	以是義故  如來之身 常樂我淨  
ZH_T12_0374_029:0540a08_11	善男子！	029	善 男 子  
ZH_T12_0374_029:0540a09_14	以是因緣，今來在此拘尸那城娑羅樹間，三昧正受。	029	以是因緣  今 來 在 此 拘 尸 那 城 娑 羅 樹 間  三 昧 正 受  
ZH_T12_0374_029:0540a10_4	「善男子！	029	 善 男 子  
ZH_T12_0374_029:0540a12_11	我念往昔過無量劫，此城爾時名迦毘羅衛，其城有王，名曰白淨，其王夫人名曰摩耶，王有一子名悉達多。	029	我 念 往 昔 過 無 量 劫  此 城 爾 時 名 迦 毘 羅 衛  其 城 有 王  名 曰 白 淨  其 王 夫 人 名 曰 摩 耶  王 有 一 子 名 悉 達 多  
ZH_T12_0374_029:0540a13_16	爾時王子不由師教，自然思惟得阿耨多羅三藐三菩提。	029	爾 時 王 子 不 由 師 教  自 然 思 惟 得阿耨多羅三藐三菩提  
ZH_T12_0374_029:0540a14_2	有二弟子：	029	有 二 弟 子  
ZH_T12_0374_029:0540a14_15	一名舍利弗，二名大目犍連；	029	一 名 舍 利 弗  二 名 大 目 犍 連  
ZH_T12_0374_029:0540a15_4	給侍弟子名曰阿難。	029	給 侍 弟 子 名 曰 阿 難  
ZH_T12_0374_029:0540a16_3	爾時世尊，在雙樹間演說如是大涅槃經。	029	爾 時 世 尊  在 雙 樹 間 演 說 如 是 大 涅 槃 經  
ZH_T12_0374_029:0540a17_2	我時在會，得預斯事，聞諸眾生悉有佛性。	029	我 時 在 會  得 預 斯 事  聞 諸 眾 生 悉 有 佛 性  
ZH_T12_0374_029:0540a18_1	聞是事已，即於菩提得不退轉，尋自發願：	029	聞 是 事 已  即 於 菩 提 得不退轉  尋 自 發 願  
ZH_T12_0374_029:0540a19_17	『願未來世成佛之時，父母國土、名字弟子、侍使之人說法教化，如今世尊等無有異。	029	 願 未 來 世 成 佛 之 時  父 母 國 土  名 字 弟 子  侍 使 之 人 說 法 教 化  如 今 世 尊 等無有異  
ZH_T12_0374_029:0540a20_16	』以是因緣，今來在此敷揚演說大涅槃經。	029	 以是因緣  今 來 在 此 敷 揚 演 說 大 涅 槃 經  
ZH_T12_0374_029:0540a22_9	「善男子，我初出家未得阿耨多羅三藐三菩提時，頻婆娑羅王遣使而言：	029	 善 男 子  我 初 出 家 未 得阿耨多羅三藐三菩提 時  頻婆娑羅 王 遣 使 而 言  
ZH_T12_0374_029:0540a23_4	『悉達太子若為聖王，我當臣屬。	029	 悉 達 太 子 若 為 聖 王  我 當 臣 屬  
ZH_T12_0374_029:0540a25_1	若不樂家，得阿耨多羅三藐三菩提者，願先來至此王舍城說法度人，受我供養。	029	若 不 樂 家  得阿耨多羅三藐三菩提 者  願 先 來 至 此 王 舍 城 說 法 度 人  受 我 供 養  
ZH_T12_0374_029:0540a25_11	』我時默然已受彼請。	029	 我 時 默 然 已 受 彼 請  
ZH_T12_0374_029:0540a25_15	善男子！	029	善 男 子  
ZH_T12_0374_029:0540a28_12	我初得阿耨多羅三藐三菩提已，向竭闍國時，伊連禪河有婆羅門姓迦葉氏，與五百弟子在彼河側，求無上道，我為是人故往說法。	029	我 初 得阿耨多羅三藐三菩提 已  向 竭 闍 國 時  伊 連 禪 河 有婆羅門 姓 迦 葉 氏  與 五 百 弟 子 在 彼 河 側  求 無 上 道  我 為 是 人 故 往 說 法  
ZH_T12_0374_029:0540a28_16	迦葉言：	029	迦 葉 言  
ZH_T12_0374_029:0540a28_20	『瞿曇！	029	 瞿 曇  
ZH_T12_0374_029:0540b01_15	我今年邁已百二十，摩伽陀國所有人民及其大王頻婆娑羅，咸謂我已證羅漢果。	029	我 今 年 邁 已 百 二 十  摩伽陀國 所 有 人 民 及 其 大 王 頻婆娑羅  咸 謂 我 已 證 羅 漢 果  
ZH_T12_0374_029:0540b03_8	我今若當在於汝前聽受法者，一切人民或生倒心，大德迦葉非羅漢耶。	029	我 今 若 當 在 於 汝 前 聽 受 法 者  一 切 人 民 或 生 倒 心  大 德 迦 葉 非 羅 漢 耶  
ZH_T12_0374_029:0540b05_2	幸願瞿曇速往餘處，若此人民定知瞿曇功德勝我，我等無由復得供養。	029	幸 願 瞿 曇 速 往 餘 處  若 此 人 民 定 知 瞿 曇 功 德 勝 我  我 等 無 由 復 得 供 養  
ZH_T12_0374_029:0540b05_8	』我時答言：	029	 我 時 答 言  
ZH_T12_0374_029:0540b05_12	『迦葉！	029	 迦 葉  
ZH_T12_0374_029:0540b06_13	汝若於我不生殷重大瞋恨者，見容一宿，明當早去。	029	汝 若 於 我 不 生 殷 重 大 瞋 恨 者  見 容 一 宿  明 當 早 去  
ZH_T12_0374_029:0540b06_18	』迦葉言：	029	 迦 葉 言  
ZH_T12_0374_029:0540b06_22	『瞿曇！	029	 瞿 曇  
ZH_T12_0374_029:0540b07_8	我心無他，深相愛重。	029	我 心 無 他  深 相 愛 重  
ZH_T12_0374_029:0540b08_7	但我住處有一毒龍，其性暴急，恐相危害。	029	但 我 住 處 有 一 毒 龍  其 性 暴 急  恐 相 危 害  
ZH_T12_0374_029:0540b08_11	』我言：	029	 我 言  
ZH_T12_0374_029:0540b08_15	『迦葉！	029	 迦 葉  
ZH_T12_0374_029:0540b09_6	毒中之毒，不過三毒，我今已斷。	029	毒 中 之 毒  不 過 三 毒  我 今 已 斷  
ZH_T12_0374_029:0540b09_16	世間之毒，我所不畏。	029	世 間 之 毒  我 所 不 畏  
ZH_T12_0374_029:0540b09_22	』迦葉復言：	029	 迦 葉 復 言  
ZH_T12_0374_029:0540b10_11	『苟能不畏，善哉，聽住。	029	 苟 能 不 畏  善 哉  聽 住  
ZH_T12_0374_029:0540b10_16	』善男子！	029	 善 男 子  
ZH_T12_0374_029:0540b11_11	我於爾時故為迦葉現十八變，如經中說。	029	我 於 爾 時 故 為 迦 葉 現 十 八 變  如 經 中 說  
ZH_T12_0374_029:0540b12_15	爾時迦葉及其眷屬五百等輩，見聞是已，證羅漢果。	029	爾 時 迦 葉 及 其 眷 屬 五 百 等 輩  見 聞 是 已  證 羅 漢 果  
ZH_T12_0374_029:0540b13_4	是時迦葉復有二弟：	029	是 時 迦 葉 復 有 二 弟  
ZH_T12_0374_029:0540b14_16	一名伽耶迦葉，二名那提迦葉，師徒眷屬復有五百，亦皆證得阿羅漢果。	029	一 名 伽 耶 迦 葉  二 名 那 提 迦 葉  師 徒 眷 屬 復 有 五 百  亦 皆 證 得阿羅漢 果  
ZH_T12_0374_029:0540b16_1	時王舍城六師之徒，聞是事已，即於我所生大惡心。	029	時 王 舍 城 六 師 之 徒  聞 是 事 已  即 於 我 所 生 大 惡 心  
ZH_T12_0374_029:0540b17_17	我時赴信受彼王請詣王舍城，未至中路，王與無量百千之眾悉來奉迎，我為說法。	029	我 時 赴 信 受 彼 王 請 詣 王 舍 城  未 至 中 路  王 與 無 量 百 千 之 眾 悉 來 奉 迎  我 為 說 法  
ZH_T12_0374_029:0540b20_15	時聞法已，欲界諸天八萬六千，發阿耨多羅三藐三菩提心，頻婆娑羅王所將營從十二萬人得須陀洹果，無量眾生成就忍心。	029	時 聞 法 已  欲 界 諸 天 八 萬 六 千  發 阿耨多羅三藐三菩提 心  頻婆娑羅 王 所 將 營 從 十 二 萬 人 得 須陀洹果  無 量 眾 生 成 就 忍 心  
ZH_T12_0374_029:0540b23_1	既入城已，度舍利弗、大目犍連及其眷屬二百五十人，令捨本心出家學道，我即住彼受王供養。	029	既 入 城 已  度 舍 利 弗  大 目 犍 連 及 其 眷 屬 二百五十 人  令 捨 本 心 出家學道  我 即 住 彼 受 王 供 養  
ZH_T12_0374_029:0540b23_15	外道六師相與聚集，詣舍衛城。	029	外 道 六 師 相 與 聚 集  詣 舍 衛 城  
ZH_T12_0374_029:0540b25_18	「時彼城中有一長者名須達多，為兒娉婦詣王舍城，既達彼城，寄止長者珊檀那舍。	029	 時 彼 城 中 有 一 長 者 名 須 達 多  為 兒 娉 婦 詣 王 舍 城  既 達 彼 城  寄 止 長 者 珊 檀 那 舍  
ZH_T12_0374_029:0540b26_11	時此長者中夜而起告諸眷屬：	029	時 此 長 者 中 夜 而 起 告 諸 眷 屬  
ZH_T12_0374_029:0540b27_13	『仁等可起，速共莊嚴、掃治宅舍、辦具餚饍。	029	 仁 等 可 起  速 共 莊 嚴  掃 治 宅 舍  辦 具 餚 饍  
ZH_T12_0374_029:0540b28_2	』須達聞已，尋自思惟：	029	 須 達 聞 已  尋 自 思 惟  
ZH_T12_0374_029:0540b28_12	『將非欲請摩伽王耶？	029	 將 非 欲 請 摩 伽 王 耶  
ZH_T12_0374_029:0540b29_1	為有婚姻歡樂會乎？	029	為 有 婚 姻 歡 樂 會 乎  
ZH_T12_0374_029:0540b29_12	』思惟是已，尋前問言：	029	 思 惟 是 已  尋 前 問 言  
ZH_T12_0374_029:0540b29_16	『大士！	029	 大 士  
ZH_T12_0374_029:0540c01_5	欲請摩伽陀王頻婆娑羅耶？	029	欲 請 摩 伽 陀 王 頻婆娑羅 耶  
ZH_T12_0374_029:0540c01_14	為有婚姻歡樂會乎？	029	為 有 婚 姻 歡 樂 會 乎  
ZH_T12_0374_029:0540c02_4	遽務不安乃如是耶？	029	遽 務 不 安 乃 如 是 耶  
ZH_T12_0374_029:0540c02_10	』長者答言：	029	 長 者 答 言  
ZH_T12_0374_029:0540c02_17	『不也，居士！	029	 不 也  居 士  
ZH_T12_0374_029:0540c03_3	我明請佛無上法王。	029	我 明 請 佛 無 上 法 王  
ZH_T12_0374_029:0540c04_2	』須達長者初聞佛名，身毛皆竪，尋復問言：	029	 須 達 長 者 初 聞 佛 名  身 毛 皆 竪  尋 復 問 言  
ZH_T12_0374_029:0540c04_8	『何等名佛？	029	 何 等 名 佛  
ZH_T12_0374_029:0540c04_14	』長者答言：	029	 長 者 答 言  
ZH_T12_0374_029:0540c04_20	『汝不聞耶？	029	 汝 不 聞 耶  
ZH_T12_0374_029:0540c05_20	迦毘羅城有釋種子，字悉達多，姓瞿曇氏，父名白淨。	029	迦 毘 羅 城 有 釋 種 子  字 悉 達 多  姓 瞿 曇 氏  父 名 白 淨  
ZH_T12_0374_029:0540c07_7	其生未久，相師占之，定當得作轉輪聖王，如菴羅果已在手中。	029	其 生 未 久  相 師 占 之  定 當 得 作 轉輪聖王  如 菴 羅 果 已 在 手 中  
ZH_T12_0374_029:0540c08_18	心不願樂捨之出家，無師自覺，得阿耨多羅三藐三菩提，貪恚癡盡。	029	心 不 願 樂 捨 之 出 家  無 師 自 覺  得阿耨多羅三藐三菩提  貪 恚 癡 盡  
ZH_T12_0374_029:0540c09_13	常住無變，不生不滅，無有憂畏。	029	常 住 無 變  不生不滅  無 有 憂 畏  
ZH_T12_0374_029:0540c10_11	於諸眾生，其心平等，猶如父母等視一子。	029	於 諸 眾 生  其 心 平 等  猶 如 父 母 等 視 一 子  
ZH_T12_0374_029:0540c11_19	所有身心眾中最勝，雖勝一切而無憍慢，塗割二事其心無二。	029	所 有 身 心 眾 中 最 勝  雖 勝 一 切 而 無 憍 慢  塗 割 二 事 其 心 無 二  
ZH_T12_0374_029:0540c13_17	智慧通達於法無礙，具足十力、四無所畏、五智三昧、大慈大悲及三念處，故號為佛。	029	智 慧 通 達 於 法 無 礙  具 足 十 力  四無所畏  五 智 三 昧  大慈大悲 及 三 念 處  故 號 為 佛  
ZH_T12_0374_029:0540c14_11	明受我請，是故怱怱未暇相瞻。	029	明 受 我 請  是 故 怱 怱 未 暇 相 瞻  
ZH_T12_0374_029:0540c14_17	』須達多言：	029	 須 達 多 言  
ZH_T12_0374_029:0540c15_1	『善哉，大士！	029	 善 哉  大 士  
ZH_T12_0374_029:0540c15_16	所言佛者，功德無上，今在何處？	029	所 言 佛 者  功 德 無 上  今 在 何 處  
ZH_T12_0374_029:0540c15_22	』長者答言：	029	 長 者 答 言  
ZH_T12_0374_029:0540c16_18	『今在此間王舍大城，住迦蘭陀竹林精舍。	029	 今 在 此 間 王 舍 大 城  住 迦 蘭 陀 竹 林 精 舍  
ZH_T12_0374_029:0540c19_19	』時須達多一心念佛所有功德，十力、無畏、五智三昧、大慈大悲及三念處，作是念時，忽然大明，其明猛盛，猶如白日，即尋光出，至城門下。	029	 時 須 達 多 一 心 念 佛 所 有 功 德  十 力  無 畏  五 智 三 昧  大慈大悲 及 三 念 處  作 是 念 時  忽 然 大 明  其 明 猛 盛  猶 如 白 日  即 尋 光 出  至 城 門 下  
ZH_T12_0374_029:0540c20_8	佛神力故，門自開闢。	029	佛 神 力 故  門 自 開 闢  
ZH_T12_0374_029:0540c21_11	既出門已，路有天祠，須達經過禮拜致敬，尋還黑闇。	029	既 出 門 已  路 有 天 祠  須 達 經 過 禮 拜 致 敬  尋 還 黑 闇  
ZH_T12_0374_029:0540c23_1	心生惶怖，復欲還返所止之處，時彼城門有一天神，告須達言：	029	心 生 惶 怖  復 欲 還 返 所 止 之 處  時 彼 城 門 有 一 天 神  告 須 達 言  
ZH_T12_0374_029:0540c23_16	『仁者若往如來所者，多獲善利。	029	 仁 者 若 往 如 來 所 者  多 獲 善 利  
ZH_T12_0374_029:0540c24_1	』須達多言：	029	 須 達 多 言  
ZH_T12_0374_029:0540c24_7	『云何善利？	029	 云 何 善 利  
ZH_T12_0374_029:0540c24_11	』答言：	029	 答 言  
ZH_T12_0374_029:0540c24_15	『長者！	029	 長 者  
ZH_T12_0374_029:0541a01_1	假使有人真寶珓珞、駿馬百匹、香象百頭、寶車百乘，鑄金為人其數復百，端正女人身珮瓔珞、眾寶廁填，上妙宮宅、殿堂屋宇、雕文刻鏤，金盤銀粟、銀盤金粟，數各一百，以施一人，如是展轉盡閻浮提，所得功德，不如有人發意一步，詣如來所。	029	假 使 有 人 真 寶 珓 珞  駿 馬 百 匹  香 象 百 頭  寶 車 百 乘  鑄 金 為 人 其 數 復 百  端 正 女 人 身 珮 瓔 珞  眾 寶 廁 填  上 妙 宮 宅  殿 堂 屋 宇  雕 文 刻 鏤  金 盤 銀 粟  銀 盤 金 粟  數 各 一 百  以 施 一 人  如 是 展 轉 盡 閻 浮 提  所得功德  不 如 有 人 發 意 一 步  詣 如 來 所  
ZH_T12_0374_029:0541a01_7	』須達多言：	029	 須 達 多 言  
ZH_T12_0374_029:0541a01_12	『善男子！	029	 善 男 子  
ZH_T12_0374_029:0541a01_17	汝是誰耶？	029	汝 是 誰 耶  
ZH_T12_0374_029:0541a01_21	』答言：	029	 答 言  
ZH_T12_0374_029:0541a01_25	『長者！	029	 長 者  
ZH_T12_0374_029:0541a02_17	我是勝相婆羅門子，是汝往昔善知識也。	029	我 是 勝 相 婆 羅 門 子  是 汝 往 昔 善 知 識 也  
ZH_T12_0374_029:0541a05_1	我因往日見舍利弗、大目犍連，心生歡喜，捨身得作北方天王毘沙門子，專知守護此王舍城。	029	我 因 往 日 見 舍 利 弗  大 目 犍 連  心生歡喜  捨 身 得 作 北 方 天 王 毘 沙 門 子  專 知 守 護 此 王 舍 城  
ZH_T12_0374_029:0541a06_18	我因禮拜舍利弗等，生歡喜心，尚得如是妙好之身，況當得見如來大師，禮拜供養？	029	我 因 禮 拜 舍 利 弗 等  生歡喜心  尚 得 如 是 妙 好 之 身  況 當 得 見 如 來 大 師  禮拜供養  
ZH_T12_0374_029:0541a07_16	』須達長者聞是事已，即還復道來詣我所。	029	 須 達 長 者 聞 是 事 已  即 還 復 道 來 詣 我 所  
ZH_T12_0374_029:0541a08_15	到已頭面敬禮我足，我時即為如應說法。	029	到 已 頭 面 敬 禮 我 足  我 時 即 為 如 應 說 法  
ZH_T12_0374_029:0541a09_16	長者聞已得須陀洹果，既獲果證，復請我言：	029	長 者 聞 已 得 須陀洹果  既 獲 果 證  復 請 我 言  
ZH_T12_0374_029:0541a10_15	『如來大慈，惟願臨顧至舍衛城，受我微供。	029	 如 來 大 慈  惟 願 臨 顧 至 舍 衛 城  受 我 微 供  
ZH_T12_0374_029:0541a10_21	』我即問言：	029	 我 即 問 言  
ZH_T12_0374_029:0541a11_15	『卿舍衛國，頗有精舍，相容受不？	029	 卿 舍 衛 國  頗 有 精 舍  相 容 受 不  
ZH_T12_0374_029:0541a11_21	』須達多言：	029	 須 達 多 言  
ZH_T12_0374_029:0541a12_17	『若佛哀愍，必見垂顧，便當自竭營辦成立。	029	 若 佛 哀 愍  必 見 垂 顧  便 當 自 竭 營 辦 成 立  
ZH_T12_0374_029:0541a13_1	』善男子！	029	 善 男 子  
ZH_T12_0374_029:0541a13_10	我於爾時默然受請。	029	我 於 爾 時 默 然 受 請  
ZH_T12_0374_029:0541a14_4	須達長者已蒙聽許，即白我言：	029	須 達 長 者 已 蒙 聽 許  即 白 我 言  
ZH_T12_0374_029:0541a15_16	『我從昔來未為斯事，惟願如來，遣舍利弗指授儀則，我即顧命勅令營佐。	029	 我 從 昔 來 未 為 斯 事  惟 願 如 來  遣 舍 利 弗 指 授 儀 則  我 即 顧 命 勅 令 營 佐  
ZH_T12_0374_029:0541a16_15	』「時舍利弗與須達多共載一車，往舍衛城。	029	  時 舍 利 弗 與 須 達 多 共 載 一 車  往 舍 衛 城  
ZH_T12_0374_029:0541a17_10	我神力故，經一日夜便到所止。	029	我 神 力 故  經 一 日 夜 便 到 所 止  
ZH_T12_0374_029:0541a17_19	時須達多白舍利弗：	029	時 須 達 多 白 舍 利 弗  
ZH_T12_0374_029:0541a18_3	『大德！	029	 大 德  
ZH_T12_0374_029:0541a19_16	此大城外，何處有地不近不遠，多饒泉池，有好林樹、花果，欝茂清淨閑豫？	029	此 大 城 外  何 處 有 地 不 近 不 遠  多 饒 泉 池  有 好 林 樹  花 果  欝 茂 清 淨 閑 豫  
ZH_T12_0374_029:0541a20_14	我當於中，為佛世尊及比丘僧造立精舍。	029	我 當 於 中  為 佛 世 尊 及 比 丘 僧 造 立 精 舍  
ZH_T12_0374_029:0541a20_20	』舍利弗言：	029	 舍 利 弗 言  
ZH_T12_0374_029:0541a23_1	『祇陀園林不近不遠，清淨寂寞，多有泉池，樹木花果隨時而有，此處最勝，可安立精舍。	029	 祇 陀 園 林 不 近 不 遠  清 淨 寂 寞  多 有 泉 池  樹 木 花 果 隨 時 而 有  此 處 最 勝  可 安 立 精 舍  
ZH_T12_0374_029:0541a24_4	』時須達多聞是語已，即往祇陀大長者所，告祇陀言：	029	 時 須 達 多 聞 是 語 已  即 往 祇 陀 大 長 者 所  告 祇 陀 言  
ZH_T12_0374_029:0541a25_7	『我今欲為無上法王造立僧坊，惟仁園地任中造立。	029	 我 今 欲 為 無 上 法 王 造 立 僧 坊  惟 仁 園 地 任 中 造 立  
ZH_T12_0374_029:0541a25_17	吾今欲買，能見與不？	029	吾 今 欲 買  能 見 與 不  
ZH_T12_0374_029:0541a26_2	』祇陀答言：	029	 祇 陀 答 言  
ZH_T12_0374_029:0541a26_17	『設以真金遍布其地，猶不相與。	029	 設 以 真 金 遍 布 其 地  猶 不 相 與  
ZH_T12_0374_029:0541a27_1	』須達多言：	029	 須 達 多 言  
ZH_T12_0374_029:0541a27_8	『善哉，祇陀！	029	 善 哉  祇 陀  
ZH_T12_0374_029:0541a27_18	林地屬我，汝便取金。	029	林 地 屬 我  汝 便 取 金  
ZH_T12_0374_029:0541a28_1	』祇陀答言：	029	 祇 陀 答 言  
ZH_T12_0374_029:0541a28_12	『我園不賣，云何取金？	029	 我 園 不 賣  云 何 取 金  
ZH_T12_0374_029:0541a28_18	』須達多言：	029	 須 達 多 言  
ZH_T12_0374_029:0541a29_8	『若意不了，當共往詣斷事人所。	029	 若 意 不 了  當 共 往 詣 斷 事 人 所  
ZH_T12_0374_029:0541b01_3	』時二長者即共俱往斷事者所。	029	 時 二 長 者 即 共 俱 往 斷 事 者 所  
ZH_T12_0374_029:0541b01_8	斷事者言：	029	斷 事 者 言  
ZH_T12_0374_029:0541b01_19	『園屬須達，祇陀取金。	029	 園 屬 須 達  祇 陀 取 金  
ZH_T12_0374_029:0541b03_12	』須達長者即時使人車馬載負隨集布地，一日之中，唯五百步，金未周遍。	029	 須 達 長 者 即 時 使 人 車 馬 載 負 隨 集 布 地  一 日 之 中  唯 五 百 步  金 未 周 遍  
ZH_T12_0374_029:0541b03_17	祇陀言曰：	029	祇 陀 言 曰  
ZH_T12_0374_029:0541b04_6	『長者若悔，隨意聽止。	029	 長 者 若 悔  隨 意 聽 止  
ZH_T12_0374_029:0541b04_12	』須達多言：	029	 須 達 多 言  
ZH_T12_0374_029:0541b04_18	『吾不悔也。	029	 吾 不 悔 也  
ZH_T12_0374_029:0541b05_4	』自念當出何藏金足？	029	 自 念 當 出 何 藏 金 足  
ZH_T12_0374_029:0541b05_9	祇陀念言：	029	祇 陀 念 言  
ZH_T12_0374_029:0541b06_17	『如來法王，真實無上，所說妙法，清淨無染，故使斯人輕寶乃爾。	029	 如 來 法 王  真 實 無 上  所 說 妙 法  清 淨 無 染  故 使 斯 人 輕 寶 乃 爾  
ZH_T12_0374_029:0541b07_2	』即語須達：	029	 即 語 須 達  
ZH_T12_0374_029:0541b07_18	『餘未遍者，不復須金，請以見與。	029	 餘 未 遍 者  不 復 須 金  請 以 見 與  
ZH_T12_0374_029:0541b08_15	我自為佛造立門樓，常使如來經由出入。	029	我 自 為 佛 造 立 門 樓  常 使 如 來 經 由 出 入  
ZH_T12_0374_029:0541b11_3	』祇陀長者自造門樓，須達長者七日之中成立大房，足三百口，禪房靜處六十三所，冬室夏堂各各別異。	029	 祇 陀 長 者 自 造 門 樓  須 達 長 者 七 日 之 中 成 立 大 房  足 三 百 口  禪 房 靜 處 六 十 三 所  冬 室 夏 堂 各 各 別 異  
ZH_T12_0374_029:0541b12_2	厨坊浴室、洗脚之處，大小圊廁無不備足。	029	厨 坊 浴 室  洗 脚 之 處  大 小 圊 廁 無 不 備 足  
ZH_T12_0374_029:0541b13_1	所設已訖，即執香鑪，向王舍城遙作是言：	029	所 設 已 訖  即 執 香 鑪  向 王 舍 城 遙 作 是 言  
ZH_T12_0374_029:0541b14_4	『所設已辦，惟願如來慈哀憐愍，為諸眾生受是住處。	029	 所 設 已 辦  惟 願 如 來 慈 哀 憐 愍  為 諸 眾 生 受 是 住 處  
ZH_T12_0374_029:0541b16_6	』「我時玄知是長者心，即與大眾發王舍城，譬如壯士屈伸臂頃，至舍衛城祇陀園林須達精舍。	029	  我 時 玄 知 是 長 者 心  即 與 大 眾 發 王 舍 城  譬 如 壯 士 屈 伸 臂 頃  至 舍 衛 城 祇 陀 園 林 須 達 精 舍  
ZH_T12_0374_029:0541b17_5	我既到已，須達長者以其所設奉施於我。	029	我 既 到 已  須 達 長 者 以 其 所 設 奉 施 於 我  
ZH_T12_0374_029:0541b17_15	我時受已，即住其中。	029	我 時 受 已  即 住 其 中  
ZH_T12_0374_029:0541b18_100	大般涅槃經卷第二十九	029	大 般 涅 槃 經 卷 第 二 十 九 
