[
  {
    "segmentnr":"ZH_T14_0507_001:0774b23_0",
    "original":"佛說未生冤經",
    "folio":1,
    "stemmed":"佛 說 未 生 冤 經 "
  },
  {
    "segmentnr":"ZH_T14_0507_001:0774b25_0",
    "original":"吳月支國居士支謙譯",
    "folio":1,
    "stemmed":"吳 月 支 國 居 士 支 謙 譯 "
  },
  {
    "segmentnr":"ZH_T14_0507_001:0774b26_0",
    "original":"聞如是：一時，佛在王舍國雞山中。諸天，龍，鬼",
    "folio":1,
    "stemmed":"聞 如 是  一 時  佛 在 王 舍 國 雞 山 中  諸 天  龍  鬼 "
  },
  {
    "segmentnr":"ZH_T14_0507_001:0774b28_5",
    "original":"神，帝王，臣民，皆詣佛所，稽首，承風，供養之儀靡不盡禮。",
    "folio":1,
    "stemmed":"神  帝 王  臣 民  皆 詣 佛 所  稽 首  承 風  供 養 之 儀 靡 不 盡 禮  "
  },
  {
    "segmentnr":"ZH_T14_0507_001:0774b29_5",
    "original":"調達覩之，其嫉無量，還告太子未生冤曰：",
    "folio":1,
    "stemmed":"調 達 覩 之  其 嫉 無 量  還 告 太 子 未 生 冤 曰  "
  },
  {
    "segmentnr":"ZH_T14_0507_001:0774c01_4",
    "original":"「汝父輦國眾寶以貢佛，諸沙門，國藏空竭。",
    "folio":1,
    "stemmed":" 汝 父 輦 國 眾 寶 以 貢 佛  諸 沙 門  國 藏 空 竭  "
  },
  {
    "segmentnr":"ZH_T14_0507_001:0774c02_4",
    "original":"可早圖之，即位為王，吾當興師往征佛也。",
    "folio":1,
    "stemmed":"可 早 圖 之  即 位 為 王  吾 當 興 師 往 征 佛 也  "
  },
  {
    "segmentnr":"ZH_T14_0507_001:0774c03_4",
    "original":"子可為王，吾當為佛，兩得其所，不亦善乎！",
    "folio":1,
    "stemmed":"子 可 為 王  吾 當 為 佛  兩 得 其 所  不 亦 善 乎  "
  },
  {
    "segmentnr":"ZH_T14_0507_001:0774c03_9",
    "original":"子必成之。",
    "folio":1,
    "stemmed":"子 必 成 之  "
  },
  {
    "segmentnr":"ZH_T14_0507_001:0774c04_13",
    "original":"」未生冤與調達結斯陰謀已，則勅秉勢臣，令勒兵：",
    "folio":1,
    "stemmed":" 未 生 冤 與 調 達 結 斯 陰 謀 已  則 勅 秉 勢 臣  令 勒 兵  "
  },
  {
    "segmentnr":"ZH_T14_0507_001:0774c05_4",
    "original":"「王還，奪其印綬以付獄。",
    "folio":1,
    "stemmed":" 王 還  奪 其 印 綬 以 付 獄  "
  },
  {
    "segmentnr":"ZH_T14_0507_001:0774c05_18",
    "original":"」王還，臣即如命，以王付獄。",
    "folio":1,
    "stemmed":" 王 還  臣 即 如 命  以 王 付 獄  "
  },
  {
    "segmentnr":"ZH_T14_0507_001:0774c06_17",
    "original":"王意恬然，照之宿殃，心無恐懼，重信佛言。",
    "folio":1,
    "stemmed":"王 意 恬 然  照 之 宿 殃  心 無 恐 懼  重 信 佛 言  "
  },
  {
    "segmentnr":"ZH_T14_0507_001:0774c06_20",
    "original":"王曰：",
    "folio":1,
    "stemmed":"王 曰  "
  },
  {
    "segmentnr":"ZH_T14_0507_001:0774c07_9",
    "original":"「吾有何過而罪我乎？",
    "folio":1,
    "stemmed":" 吾 有 何 過 而 罪 我 乎  "
  },
  {
    "segmentnr":"ZH_T14_0507_001:0774c08_4",
    "original":"」皇后、貴人率土巨細，莫不哀慟。",
    "folio":1,
    "stemmed":" 皇 后  貴 人 率 土 巨 細  莫 不 哀 慟  "
  },
  {
    "segmentnr":"ZH_T14_0507_001:0774c08_11",
    "original":"王顧謂哭者曰：",
    "folio":1,
    "stemmed":"王 顧 謂 哭 者 曰  "
  },
  {
    "segmentnr":"ZH_T14_0507_001:0774c10_3",
    "original":"「佛說天地、日月、須彌山海有成必敗，盛者即衰，合會有離，生者必死。",
    "folio":1,
    "stemmed":" 佛 說 天 地  日 月  須 彌 山 海 有 成 必 敗  盛 者 即 衰  合 會 有 離  生 者 必 死  "
  },
  {
    "segmentnr":"ZH_T14_0507_001:0774c10_17",
    "original":"由之憂悲輪轉無際，以致重苦。",
    "folio":1,
    "stemmed":"由 之 憂 悲 輪 轉 無 際  以 致 重 苦  "
  },
  {
    "segmentnr":"ZH_T14_0507_001:0774c11_17",
    "original":"尋其原，察其始，因緣合會即有，謂之生；",
    "folio":1,
    "stemmed":"尋 其 原  察 其 始  因 緣 合 會 即 有  謂 之 生  "
  },
  {
    "segmentnr":"ZH_T14_0507_001:0774c12_8",
    "original":"因緣離散即滅，謂之空。",
    "folio":1,
    "stemmed":"因 緣 離 散 即 滅  謂 之 空  "
  },
  {
    "segmentnr":"ZH_T14_0507_001:0774c14_1",
    "original":"夫身者四大耳，眾生魂靈寄處其中，死還其本，魂靈空去，謂之非身。",
    "folio":1,
    "stemmed":"夫 身 者 四 大 耳  眾 生 魂 靈 寄 處 其 中  死 還 其 本  魂 靈 空 去  謂 之 非 身  "
  },
  {
    "segmentnr":"ZH_T14_0507_001:0774c14_13",
    "original":"身尚不保，何國之常守乎？",
    "folio":1,
    "stemmed":"身 尚 不 保  何 國 之 常 守 乎  "
  },
  {
    "segmentnr":"ZH_T14_0507_001:0774c15_4",
    "original":"佛初入國，吾未有子也。",
    "folio":1,
    "stemmed":"佛 初 入 國  吾 未 有 子 也  "
  },
  {
    "segmentnr":"ZH_T14_0507_001:0774c15_7",
    "original":"問吾：",
    "folio":1,
    "stemmed":"問 吾  "
  },
  {
    "segmentnr":"ZH_T14_0507_001:0774c15_16",
    "original":"『寧知當來王不乎？",
    "folio":1,
    "stemmed":" 寧 知 當 來 王 不 乎  "
  },
  {
    "segmentnr":"ZH_T14_0507_001:0774c15_21",
    "original":"』吾對曰：",
    "folio":1,
    "stemmed":" 吾 對 曰  "
  },
  {
    "segmentnr":"ZH_T14_0507_001:0774c16_1",
    "original":"『不知。",
    "folio":1,
    "stemmed":" 不 知  "
  },
  {
    "segmentnr":"ZH_T14_0507_001:0774c16_7",
    "original":"』世尊重曰：",
    "folio":1,
    "stemmed":" 世 尊 重 曰  "
  },
  {
    "segmentnr":"ZH_T14_0507_001:0774c16_18",
    "original":"『一切無常，汝諦思之。",
    "folio":1,
    "stemmed":" 一 切 無 常  汝 諦 思 之  "
  },
  {
    "segmentnr":"ZH_T14_0507_001:0774c17_6",
    "original":"』佛之誡我，正為今也。",
    "folio":1,
    "stemmed":" 佛 之 誡 我  正 為 今 也  "
  },
  {
    "segmentnr":"ZH_T14_0507_001:0774c17_18",
    "original":"各努力建志，懷存佛誡矣。",
    "folio":1,
    "stemmed":"各 努 力 建 志  懷 存 佛 誡 矣  "
  },
  {
    "segmentnr":"ZH_T14_0507_001:0774c18_4",
    "original":"」王謂太子曰：",
    "folio":1,
    "stemmed":" 王 謂 太 子 曰  "
  },
  {
    "segmentnr":"ZH_T14_0507_001:0774c19_4",
    "original":"「汝每有疾，吾為燋心，欲以身命救危代汝。",
    "folio":1,
    "stemmed":" 汝 每 有 疾  吾 為 燋 心  欲 以 身 命 救 危 代 汝  "
  },
  {
    "segmentnr":"ZH_T14_0507_001:0774c19_14",
    "original":"親之仁恩，唯天為上。",
    "folio":1,
    "stemmed":"親 之 仁 恩  唯 天 為 上  "
  },
  {
    "segmentnr":"ZH_T14_0507_001:0774c20_7",
    "original":"汝懷何心，忍為逆惡乎？",
    "folio":1,
    "stemmed":"汝 懷 何 心  忍 為 逆 惡 乎  "
  },
  {
    "segmentnr":"ZH_T14_0507_001:0774c21_8",
    "original":"夫殺親者，死入太山，不中止息，汝將當之也。",
    "folio":1,
    "stemmed":"夫 殺 親 者  死 入 太 山  不 中 止 息  汝 將 當 之 也  "
  },
  {
    "segmentnr":"ZH_T14_0507_001:0774c22_10",
    "original":"吾是汝尊，重親尊孝尚恐名不稱，豈況殺父乎？",
    "folio":1,
    "stemmed":"吾 是 汝 尊  重 親 尊 孝 尚 恐 名 不 稱  豈 況 殺 父 乎  "
  },
  {
    "segmentnr":"ZH_T14_0507_001:0774c23_4",
    "original":"以國惠汝，吾欲至佛所作沙門。",
    "folio":1,
    "stemmed":"以 國 惠 汝  吾 欲 至 佛 所 作 沙 門  "
  },
  {
    "segmentnr":"ZH_T14_0507_001:0774c24_13",
    "original":"吾觀婬妷猶火燒身，女類之好以為虛空，無目之徒靡不惑焉！",
    "folio":1,
    "stemmed":"吾 觀 婬 妷 猶 火 燒 身  女 類 之 好 以 為 虛 空  無 目 之 徒 靡 不 惑 焉  "
  },
  {
    "segmentnr":"ZH_T14_0507_001:0774c25_12",
    "original":"唯覩佛經，照女偽之尤惡，知榮利之害身。",
    "folio":1,
    "stemmed":"唯 覩 佛 經  照 女 偽 之 尤 惡  知 榮 利 之 害 身  "
  },
  {
    "segmentnr":"ZH_T14_0507_001:0774c25_17",
    "original":"」太子曰：",
    "folio":1,
    "stemmed":" 太 子 曰  "
  },
  {
    "segmentnr":"ZH_T14_0507_001:0774c26_2",
    "original":"「汝莫多云。",
    "folio":1,
    "stemmed":" 汝 莫 多 云  "
  },
  {
    "segmentnr":"ZH_T14_0507_001:0774c26_12",
    "original":"吾獲宿願，豈有赦哉？",
    "folio":1,
    "stemmed":"吾 獲 宿 願  豈 有 赦 哉  "
  },
  {
    "segmentnr":"ZH_T14_0507_001:0774c26_18",
    "original":"」勅獄吏曰：",
    "folio":1,
    "stemmed":" 勅 獄 吏 曰  "
  },
  {
    "segmentnr":"ZH_T14_0507_001:0774c27_7",
    "original":"「絕其餉食，以餓殺之。",
    "folio":1,
    "stemmed":" 絕 其 餉 食  以 餓 殺 之  "
  },
  {
    "segmentnr":"ZH_T14_0507_001:0774c28_8",
    "original":"」有司將入獄，洴沙王向佛所在，稽首重拜曰：",
    "folio":1,
    "stemmed":" 有 司 將 入 獄  洴 沙 王 向 佛 所 在  稽 首 重 拜 曰  "
  },
  {
    "segmentnr":"ZH_T14_0507_001:0774c29_5",
    "original":"「子有天地之惡，吾無絲髮之忿心矣。",
    "folio":1,
    "stemmed":" 子 有 天 地 之 惡  吾 無 絲 髮 之 忿 心 矣  "
  },
  {
    "segmentnr":"ZH_T14_0507_001:0774c29_10",
    "original":"唯存佛教：",
    "folio":1,
    "stemmed":"唯 存 佛 教  "
  },
  {
    "segmentnr":"ZH_T14_0507_001:0775a01_2",
    "original":"世無常樂，其苦有長。",
    "folio":1,
    "stemmed":"世 無 常 樂  其 苦 有 長  "
  },
  {
    "segmentnr":"ZH_T14_0507_001:0775a01_13",
    "original":"」入獄被髮，仰天呼曰：",
    "folio":1,
    "stemmed":" 入 獄 被 髮  仰 天 呼 曰  "
  },
  {
    "segmentnr":"ZH_T14_0507_001:0775a01_17",
    "original":"「痛乎！",
    "folio":1,
    "stemmed":" 痛 乎  "
  },
  {
    "segmentnr":"ZH_T14_0507_001:0775a02_2",
    "original":"天豈有斯道哉？",
    "folio":1,
    "stemmed":"天 豈 有 斯 道 哉  "
  },
  {
    "segmentnr":"ZH_T14_0507_001:0775a02_19",
    "original":"」后、妃、貴人舉國巨細，靡不哀慟。",
    "folio":1,
    "stemmed":" 后  妃  貴 人 舉 國 巨 細  靡 不 哀 慟  "
  },
  {
    "segmentnr":"ZH_T14_0507_001:0775a03_3",
    "original":"后謂太子曰：",
    "folio":1,
    "stemmed":"后 謂 太 子 曰  "
  },
  {
    "segmentnr":"ZH_T14_0507_001:0775a04_3",
    "original":"「大王掠桎梏，處牢獄，坐臥須人，其痛難言。",
    "folio":1,
    "stemmed":" 大 王 掠 桎 梏  處 牢 獄  坐 臥 須 人  其 痛 難 言  "
  },
  {
    "segmentnr":"ZH_T14_0507_001:0775a06_13",
    "original":"自汝生來，大王赤心，懸情于汝，食息不忘，四大盈縮，枕伏臨汝，涕泗交并，心燋體枯，欲以身命代爾殞矣。",
    "folio":1,
    "stemmed":"自 汝 生 來  大 王 赤 心  懸 情 于 汝  食 息 不 忘  四 大 盈 縮  枕 伏 臨 汝  涕 泗 交 并  心 燋 體 枯  欲 以 身 命 代 爾 殞 矣  "
  },
  {
    "segmentnr":"ZH_T14_0507_001:0775a07_6",
    "original":"當存天人之育，無為逆也。",
    "folio":1,
    "stemmed":"當 存 天 人 之 育  無 為 逆 也  "
  },
  {
    "segmentnr":"ZH_T14_0507_001:0775a07_11",
    "original":"佛說經云：",
    "folio":1,
    "stemmed":"佛 說 經 云  "
  },
  {
    "segmentnr":"ZH_T14_0507_001:0775a08_2",
    "original":"『夫善之極者，莫大於孝；",
    "folio":1,
    "stemmed":" 夫 善 之 極 者  莫 大 於 孝  "
  },
  {
    "segmentnr":"ZH_T14_0507_001:0775a08_13",
    "original":"惡之大者，其唯害親乎！",
    "folio":1,
    "stemmed":"惡 之 大 者  其 唯 害 親 乎  "
  },
  {
    "segmentnr":"ZH_T14_0507_001:0775a09_9",
    "original":"』長幼相事，天當祐之，豈況親哉？",
    "folio":1,
    "stemmed":" 長 幼 相 事  天 當 祐 之  豈 況 親 哉  "
  },
  {
    "segmentnr":"ZH_T14_0507_001:0775a11_8",
    "original":"汝順凶虐，為斯重惡，必入太山——世間六十億年為太山一日一夕——所更諸毒每處有年。",
    "folio":1,
    "stemmed":"汝 順 凶 虐  為 斯 重 惡  必 入 太 山   世 間 六 十 億 年 為 太 山 一 日 一 夕   所 更 諸 毒 每 處 有 年  "
  },
  {
    "segmentnr":"ZH_T14_0507_001:0775a11_18",
    "original":"汝其畢之，不亦難乎？",
    "folio":1,
    "stemmed":"汝 其 畢 之  不 亦 難 乎  "
  },
  {
    "segmentnr":"ZH_T14_0507_001:0775a12_10",
    "original":"夫快心之士，無不後悔。",
    "folio":1,
    "stemmed":"夫 快 心 之 士  無 不 後 悔  "
  },
  {
    "segmentnr":"ZH_T14_0507_001:0775a12_15",
    "original":"」太子曰：",
    "folio":1,
    "stemmed":" 太 子 曰  "
  },
  {
    "segmentnr":"ZH_T14_0507_001:0775a13_16",
    "original":"「吾少小有志殺父為王，今日獲願，何諫之云乎？",
    "folio":1,
    "stemmed":" 吾 少 小 有 志 殺 父 為 王  今 日 獲 願  何 諫 之 云 乎  "
  },
  {
    "segmentnr":"ZH_T14_0507_001:0775a13_20",
    "original":"」后曰：",
    "folio":1,
    "stemmed":" 后 曰  "
  },
  {
    "segmentnr":"ZH_T14_0507_001:0775a14_12",
    "original":"「夫不用諫者，亡國之基矣！",
    "folio":1,
    "stemmed":" 夫 不 用 諫 者  亡 國 之 基 矣  "
  },
  {
    "segmentnr":"ZH_T14_0507_001:0775a15_3",
    "original":"吾欲見大王，寧可不乎？",
    "folio":1,
    "stemmed":"吾 欲 見 大 王  寧 可 不 乎  "
  },
  {
    "segmentnr":"ZH_T14_0507_001:0775a15_8",
    "original":"」太子曰：",
    "folio":1,
    "stemmed":" 太 子 曰  "
  },
  {
    "segmentnr":"ZH_T14_0507_001:0775a15_11",
    "original":"「可。",
    "folio":1,
    "stemmed":" 可  "
  },
  {
    "segmentnr":"ZH_T14_0507_001:0775a16_13",
    "original":"」后淨身澡浴，以蜜󰉓塗身，入見大王，面顏瘦痟不識。",
    "folio":1,
    "stemmed":" 后 淨 身 澡 浴  以 蜜  塗 身  入 見 大 王  面 顏 瘦 痟 不 識  "
  },
  {
    "segmentnr":"ZH_T14_0507_001:0775a17_6",
    "original":"舉哀，聞之者莫不揮淚，后曰：",
    "folio":1,
    "stemmed":"舉 哀  聞 之 者 莫 不 揮 淚  后 曰  "
  },
  {
    "segmentnr":"ZH_T14_0507_001:0775a17_19",
    "original":"「佛說榮樂無常，罪苦有恒。",
    "folio":1,
    "stemmed":" 佛 說 榮 樂 無 常  罪 苦 有 恒  "
  },
  {
    "segmentnr":"ZH_T14_0507_001:0775a17_23",
    "original":"」王曰：",
    "folio":1,
    "stemmed":" 王 曰  "
  },
  {
    "segmentnr":"ZH_T14_0507_001:0775a18_11",
    "original":"「獄吏絕餉食，飢渴日久。",
    "folio":1,
    "stemmed":" 獄 吏 絕 餉 食  飢 渴 日 久  "
  },
  {
    "segmentnr":"ZH_T14_0507_001:0775a19_8",
    "original":"身八萬戶，戶有數百種蟲，擾吾腹中。",
    "folio":1,
    "stemmed":"身 八 萬 戶  戶 有 數 百 種 蟲  擾 吾 腹 中  "
  },
  {
    "segmentnr":"ZH_T14_0507_001:0775a19_19",
    "original":"血肉消盡，壽命且窮矣！",
    "folio":1,
    "stemmed":"血 肉 消 盡  壽 命 且 窮 矣  "
  },
  {
    "segmentnr":"ZH_T14_0507_001:0775a20_9",
    "original":"」言之哽咽，息絕復連。",
    "folio":1,
    "stemmed":" 言 之 哽 咽  息 絕 復 連  "
  },
  {
    "segmentnr":"ZH_T14_0507_001:0775a20_12",
    "original":"后曰：",
    "folio":1,
    "stemmed":"后 曰  "
  },
  {
    "segmentnr":"ZH_T14_0507_001:0775a20_18",
    "original":"「具照斯艱。",
    "folio":1,
    "stemmed":" 具 照 斯 艱  "
  },
  {
    "segmentnr":"ZH_T14_0507_001:0775a21_9",
    "original":"妾以󰉓蜜塗身，可就食之。",
    "folio":1,
    "stemmed":"妾 以  蜜 塗 身  可 就 食 之  "
  },
  {
    "segmentnr":"ZH_T14_0507_001:0775a21_18",
    "original":"當惟佛誡，無忽也。",
    "folio":1,
    "stemmed":"當 惟 佛 誡  無 忽 也  "
  },
  {
    "segmentnr":"ZH_T14_0507_001:0775a22_13",
    "original":"」王食畢，向佛所在，哽咽稽首曰：",
    "folio":1,
    "stemmed":" 王 食 畢  向 佛 所 在  哽 咽 稽 首 曰  "
  },
  {
    "segmentnr":"ZH_T14_0507_001:0775a23_9",
    "original":"「佛說榮福難保，如幻如夢，誠如尊教！",
    "folio":1,
    "stemmed":" 佛 說 榮 福 難 保  如幻如夢  誠 如 尊 教  "
  },
  {
    "segmentnr":"ZH_T14_0507_001:0775a23_14",
    "original":"」謂后曰：",
    "folio":1,
    "stemmed":" 謂 后 曰  "
  },
  {
    "segmentnr":"ZH_T14_0507_001:0775a24_8",
    "original":"「吾為王時，國土廣大，衣食從好；",
    "folio":1,
    "stemmed":" 吾 為 王 時  國 土 廣 大  衣 食 從 好  "
  },
  {
    "segmentnr":"ZH_T14_0507_001:0775a24_18",
    "original":"而今處獄，當就餓死。",
    "folio":1,
    "stemmed":"而 今 處 獄  當 就 餓 死  "
  },
  {
    "segmentnr":"ZH_T14_0507_001:0775a25_11",
    "original":"子所從得桀逆之師，違佛仁教。",
    "folio":1,
    "stemmed":"子 所 從 得 桀 逆 之 師  違 佛 仁 教  "
  },
  {
    "segmentnr":"ZH_T14_0507_001:0775a27_3",
    "original":"吾不懼死，唯恨不面稟佛清化，與鶖鷺子，目連，大迦葉講尊道奧耳！",
    "folio":1,
    "stemmed":"吾 不 懼 死  唯 恨 不 面 稟 佛 清 化  與 鶖 鷺 子  目 連  大 迦 葉 講 尊 道 奧 耳  "
  },
  {
    "segmentnr":"ZH_T14_0507_001:0775a27_10",
    "original":"」王重謂后曰：",
    "folio":1,
    "stemmed":" 王 重 謂 后 曰  "
  },
  {
    "segmentnr":"ZH_T14_0507_001:0775a28_13",
    "original":"「佛說恩愛猶若眾鳥會栖于樹，晨各離散，隨其殃福。",
    "folio":1,
    "stemmed":" 佛 說 恩 愛 猶 若 眾 鳥 會 栖 于 樹  晨 各 離 散  隨 其 殃 福  "
  },
  {
    "segmentnr":"ZH_T14_0507_001:0775b01_8",
    "original":"目連眾垢已除，諸惡已滅，得于六通，四達，尚為貪嫉梵志所捶，豈況吾哉？",
    "folio":1,
    "stemmed":"目 連 眾 垢 已 除  諸 惡 已 滅  得 于 六 通  四 達  尚 為 貪 嫉 梵 志 所 捶  豈 況 吾 哉  "
  },
  {
    "segmentnr":"ZH_T14_0507_001:0775b02_4",
    "original":"為殃惡追人，猶影尋身，響之應聲。",
    "folio":1,
    "stemmed":"為 殃 惡 追 人  猶 影 尋 身  響 之 應 聲  "
  },
  {
    "segmentnr":"ZH_T14_0507_001:0775b03_12",
    "original":"佛時難遇，神化難聞，賢眾行高，儀式無量，非世儒所能履行。",
    "folio":1,
    "stemmed":"佛 時 難 遇  神 化 難 聞  賢 眾 行 高  儀 式 無 量  非 世 儒 所 能 履 行  "
  },
  {
    "segmentnr":"ZH_T14_0507_001:0775b04_3",
    "original":"懷佛經典，以仁化民；",
    "folio":1,
    "stemmed":"懷 佛 經 典  以 仁 化 民  "
  },
  {
    "segmentnr":"ZH_T14_0507_001:0775b05_1",
    "original":"獲供養之福，稟其清化，誠亦難值哉！",
    "folio":1,
    "stemmed":"獲 供 養 之 福  稟 其 清 化  誠 亦 難 值 哉  "
  },
  {
    "segmentnr":"ZH_T14_0507_001:0775b05_11",
    "original":"吾今死矣，遷神遠逝。",
    "folio":1,
    "stemmed":"吾 今 死 矣  遷 神 遠 逝  "
  },
  {
    "segmentnr":"ZH_T14_0507_001:0775b06_2",
    "original":"夫欲建志，莫尚佛教也。",
    "folio":1,
    "stemmed":"夫 欲 建 志  莫 尚 佛 教 也  "
  },
  {
    "segmentnr":"ZH_T14_0507_001:0775b06_12",
    "original":"汝慎守之，防來禍矣！",
    "folio":1,
    "stemmed":"汝 慎 守 之  防 來 禍 矣  "
  },
  {
    "segmentnr":"ZH_T14_0507_001:0775b07_2",
    "original":"」后聞王誡，重又哀慟。",
    "folio":1,
    "stemmed":" 后 聞 王 誡  重 又 哀 慟  "
  },
  {
    "segmentnr":"ZH_T14_0507_001:0775b07_9",
    "original":"太子詰獄吏曰：",
    "folio":1,
    "stemmed":"太 子 詰 獄 吏 曰  "
  },
  {
    "segmentnr":"ZH_T14_0507_001:0775b08_1",
    "original":"「絕王食有日，不死何為？",
    "folio":1,
    "stemmed":" 絕 王 食 有 日  不 死 何 為  "
  },
  {
    "segmentnr":"ZH_T14_0507_001:0775b08_5",
    "original":"」對曰：",
    "folio":1,
    "stemmed":" 對 曰  "
  },
  {
    "segmentnr":"ZH_T14_0507_001:0775b08_22",
    "original":"「皇后入獄，有󰉓蜜之貢，以延王命。",
    "folio":1,
    "stemmed":" 皇 后 入 獄  有  蜜 之 貢  以 延 王 命  "
  },
  {
    "segmentnr":"ZH_T14_0507_001:0775b09_2",
    "original":"」太子曰：",
    "folio":1,
    "stemmed":" 太 子 曰  "
  },
  {
    "segmentnr":"ZH_T14_0507_001:0775b09_11",
    "original":"「自今莫令后見王。",
    "folio":1,
    "stemmed":" 自 今 莫 令 后 見 王  "
  },
  {
    "segmentnr":"ZH_T14_0507_001:0775b10_12",
    "original":"」王飢，勢起向佛所在稽首，即為不飢，夜時為明。",
    "folio":1,
    "stemmed":" 王 飢  勢 起 向 佛 所 在 稽 首  即 為 不 飢  夜 時 為 明  "
  },
  {
    "segmentnr":"ZH_T14_0507_001:0775b11_16",
    "original":"太子聞之，令塞窓牖，削其足底，無令得起而覩佛明。",
    "folio":1,
    "stemmed":"太 子 聞 之  令 塞 窓 牖  削 其 足 底  無 令 得 起 而 覩 佛 明  "
  },
  {
    "segmentnr":"ZH_T14_0507_001:0775b12_4",
    "original":"有司即削足底。",
    "folio":1,
    "stemmed":"有 司 即 削 足 底  "
  },
  {
    "segmentnr":"ZH_T14_0507_001:0775b12_14",
    "original":"其痛無量，念佛不忘。",
    "folio":1,
    "stemmed":"其 痛 無 量  念 佛 不 忘  "
  },
  {
    "segmentnr":"ZH_T14_0507_001:0775b13_1",
    "original":"佛遙為說經曰：",
    "folio":1,
    "stemmed":"佛 遙 為 說 經 曰  "
  },
  {
    "segmentnr":"ZH_T14_0507_001:0775b13_17",
    "original":"「夫善惡行，殃福歸身，可不慎矣！",
    "folio":1,
    "stemmed":" 夫 善 惡 行  殃 福 歸 身  可 不 慎 矣  "
  },
  {
    "segmentnr":"ZH_T14_0507_001:0775b14_2",
    "original":"」瓶沙王對曰：",
    "folio":1,
    "stemmed":" 瓶 沙 王 對 曰  "
  },
  {
    "segmentnr":"ZH_T14_0507_001:0775b14_17",
    "original":"「若當支解寸斬於體，終不念惡。",
    "folio":1,
    "stemmed":" 若 當 支 解 寸 斬 於 體  終 不 念 惡  "
  },
  {
    "segmentnr":"ZH_T14_0507_001:0775b15_2",
    "original":"」世尊重曰：",
    "folio":1,
    "stemmed":" 世 尊 重 曰  "
  },
  {
    "segmentnr":"ZH_T14_0507_001:0775b17_16",
    "original":"「吾今為如來、無所著、正真道、最正覺、道法御、天人師，三千大千日月天神、鬼龍靡不稽首，宿之餘殃于今不釋，豈況凡庶？",
    "folio":1,
    "stemmed":" 吾 今 為 如 來  無 所 著  正 真 道  最 正 覺  道 法 御  天 人 師  三千大千 日 月 天 神  鬼 龍 靡 不 稽 首  宿 之 餘 殃 于 今 不 釋  豈 況 凡 庶  "
  },
  {
    "segmentnr":"ZH_T14_0507_001:0775b20_5",
    "original":"」王受天中天恩，具照宿殃，不敢慍望，不懼大山燒煮之罪，中心在佛及諸弟子，坐臥敢忽，即叉手稽首：",
    "folio":1,
    "stemmed":" 王 受 天 中 天 恩  具 照 宿 殃  不 敢 慍 望  不 懼 大 山 燒 煮 之 罪  中 心 在 佛 及 諸 弟 子  坐 臥 敢 忽  即 叉 手 稽 首  "
  },
  {
    "segmentnr":"ZH_T14_0507_001:0775b20_16",
    "original":"「今日命絕，永替神化。",
    "folio":1,
    "stemmed":" 今 日 命 絕  永 替 神 化  "
  },
  {
    "segmentnr":"ZH_T14_0507_001:0775b21_6",
    "original":"」喐咿哽咽，斯須息絕。",
    "folio":1,
    "stemmed":" 喐 咿 哽 咽  斯 須 息 絕  "
  },
  {
    "segmentnr":"ZH_T14_0507_001:0775b22_1",
    "original":"舉國臣民靡不躃踊，呼天奈何。",
    "folio":1,
    "stemmed":"舉 國 臣 民 靡 不 躃 踊  呼 天 奈 何  "
  },
  {
    "segmentnr":"ZH_T14_0507_001:0775b23_5",
    "original":"瓶沙王即得道迹，上生天上，三道門塞，諸苦都滅矣！",
    "folio":1,
    "stemmed":"瓶 沙 王 即 得 道 迹  上 生 天 上  三 道 門 塞  諸 苦 都 滅 矣  "
  },
  {
    "segmentnr":"ZH_T14_0507_001:0775b24_100",
    "original":"佛說未生冤經",
    "folio":1,
    "stemmed":"佛 說 未 生 冤 經 "
  }
]