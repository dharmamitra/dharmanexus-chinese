segmentnr	original	stemmed
ZH_T13_0418_002:0908b16_0	般舟三昧經卷中	般舟三昧 經 卷 中 
ZH_T13_0418_002:0908b18_0	後漢月氏三藏支婁迦讖譯	後 漢 月 氏 三 藏 支 婁 迦 讖 譯 
ZH_T13_0418_002:0908b19_0	5 無著品無著品第五	5   無 著 品 無 著 品 第 五 
ZH_T13_0418_002:0908b20_5	佛告颰陀和：	佛 告 颰 陀 和  
ZH_T13_0418_002:0908b20_15	「是菩薩三昧當云何？	 是 菩 薩 三 昧 當 云 何  
ZH_T13_0418_002:0908b21_13	譬如佛今於若前說經，菩薩當作是念：	譬 如 佛 今 於 若 前 說 經  菩 薩 當作是念  
ZH_T13_0418_002:0908b22_2	『諸佛悉在前立。	 諸 佛 悉 在 前 立  
ZH_T13_0418_002:0908b23_1	』當具足念諸佛端正，悉欲逮見一一想；	 當 具 足 念 諸 佛 端 正  悉 欲 逮 見 一 一 想  
ZH_T13_0418_002:0908b24_7	當想識無有能見諸佛頂上者，悉具足作是想見諸佛。	當 想 識 無 有 能 見 諸 佛 頂 上 者  悉 具 足 作 是 想 見 諸 佛  
ZH_T13_0418_002:0908b24_12	當作是念：	當作是念  
ZH_T13_0418_002:0908b26_7	『我身亦當逮得如是、亦當逮得身想如是、亦當逮得持戒三昧如是。	 我 身 亦 當 逮 得 如 是  亦 當 逮 得 身 想 如 是  亦 當 逮 得 持 戒 三 昧 如 是  
ZH_T13_0418_002:0908b26_13	』當作是念：	 當作是念  
ZH_T13_0418_002:0908b27_5	『我當從心得、從身得？	 我 當 從 心 得  從 身 得  
ZH_T13_0418_002:0908b27_11	』復更作念：	 復 更 作 念  
ZH_T13_0418_002:0908b28_4	『佛亦不用心得、亦不用身得；	 佛 亦 不 用 心 得  亦 不 用 身 得  
ZH_T13_0418_002:0908b29_1	亦不用心得佛、亦不用色得佛。	亦 不 用 心 得 佛  亦 不 用 色 得 佛  
ZH_T13_0418_002:0908b29_5	何以故？	何 以 故  
ZH_T13_0418_002:0908b29_12	心者，佛無心；	心 者  佛 無 心  
ZH_T13_0418_002:0908b29_19	色者，佛無色。	色 者  佛 無 色  
ZH_T13_0418_002:0908c01_14	不用是心、色得阿耨多羅三藐三菩提。	不 用 是 心  色 得阿耨多羅三藐三菩提  
ZH_T13_0418_002:0908c01_18	何以故？	何 以 故  
ZH_T13_0418_002:0908c02_17	佛色以盡，佛痛痒、思想、生死、識了盡。	佛 色 以 盡  佛 痛 痒  思 想  生 死  識 了 盡  
ZH_T13_0418_002:0908c03_16	佛所說盡者，愚癡不見、不知，智者曉了之。	佛 所 說 盡 者  愚 癡 不 見  不 知  智 者 曉 了 之  
ZH_T13_0418_002:0908c03_21	』作是念：	 作 是 念  
ZH_T13_0418_002:0908c04_8	『當持何等念得佛？	 當 持 何 等 念 得 佛  
ZH_T13_0418_002:0908c05_3	當持身得佛、當持智慧得佛？	當 持 身 得 佛  當 持 智 慧 得 佛  
ZH_T13_0418_002:0908c05_9	』復作是念：	 復 作 是 念  
ZH_T13_0418_002:0908c06_5	『亦不用身得佛、亦不用智慧得佛。	 亦 不 用 身 得 佛  亦 不 用 智 慧 得 佛  
ZH_T13_0418_002:0908c06_9	何以故？	何 以 故  
ZH_T13_0418_002:0908c07_17	智慧索不能得，自復索我了不可得，亦無所得、亦無所見。	智 慧 索 不 能 得  自 復 索 我 了 不 可 得  亦 無 所 得  亦 無 所 見  
ZH_T13_0418_002:0908c09_17	一切法本無所有，念有因著，無有反言有亦著，是兩者亦不念，亦不復適得其中。	一 切 法 本 無 所 有  念 有 因 著  無 有 反 言 有 亦 著  是 兩 者 亦 不 念  亦 不 復 適 得 其 中  
ZH_T13_0418_002:0908c11_2	但用是故，亦不在邊、亦不在中，亦不有、亦不無。	但 用 是 故  亦 不 在 邊  亦 不 在 中  亦 不 有  亦 不 無  
ZH_T13_0418_002:0908c11_6	何以故？	何 以 故  
ZH_T13_0418_002:0908c11_10	諸法空。	諸 法 空  
ZH_T13_0418_002:0908c13_6	如是泥洹，亦不壞、亦不腐、亦不堅，亦不在是間、亦不在彼邊，無有想、不動搖。	如 是 泥 洹  亦 不 壞  亦 不 腐  亦 不 堅  亦 不 在 是 間  亦 不 在 彼 邊  無 有 想  不 動 搖  
ZH_T13_0418_002:0908c13_13	何等為不動搖？	何 等 為 不 動 搖  
ZH_T13_0418_002:0908c14_5	智者不計，是故不動搖。	智 者 不 計  是 故 不 動 搖  
ZH_T13_0418_002:0908c14_13	』如是，颰陀和！	 如 是  颰 陀 和  
ZH_T13_0418_002:0908c15_7	菩薩見佛，以菩薩心念無所著。	菩 薩 見 佛  以 菩 薩 心 念 無 所 著  
ZH_T13_0418_002:0908c15_15	何以故說無所有？	何 以 故 說 無 所 有  
ZH_T13_0418_002:0908c17_1	經說無所有中，不著、壞本、絕本是為無所著。	經 說 無 所 有 中  不 著  壞 本  絕 本 是 為 無 所 著  
ZH_T13_0418_002:0908c17_9	「如是，颰陀和！	 如 是  颰 陀 和  
ZH_T13_0418_002:0908c18_7	是菩薩守是三昧，當作是見佛，不當著佛。	是 菩 薩 守 是 三 昧  當 作 是 見 佛  不 當 著 佛  
ZH_T13_0418_002:0908c18_11	何以故？	何 以 故  
ZH_T13_0418_002:0908c19_1	設有所著為自燒。	設 有 所 著 為 自 燒  
ZH_T13_0418_002:0908c20_4	譬如大叚鐵著火中燒正赤，有智者不當以手持。	譬 如 大 叚 鐵 著 火 中 燒 正 赤  有 智 者 不 當 以 手 持  
ZH_T13_0418_002:0908c20_8	何以故？	何 以 故  
ZH_T13_0418_002:0908c20_12	燒人手。	燒 人 手  
ZH_T13_0418_002:0908c20_19	如是，颰陀和！	如 是  颰 陀 和  
ZH_T13_0418_002:0908c22_2	菩薩見佛不當著，色、痛痒、思想、生死、識不當著。	菩 薩 見 佛 不 當 著  色  痛 痒  思 想  生 死  識 不 當 著  
ZH_T13_0418_002:0908c22_6	何以故？	何 以 故  
ZH_T13_0418_002:0908c22_12	著者為燒身。	著 者 為 燒 身  
ZH_T13_0418_002:0908c23_9	見佛但當念其功德，當索摩訶衍。	見 佛 但 當 念 其 功 德  當 索 摩 訶 衍  
ZH_T13_0418_002:0908c23_16	」佛告颰陀和：	 佛 告 颰 陀 和  
ZH_T13_0418_002:0908c25_2	「是菩薩於三昧中不當有所著，不著者疾得是三昧。	 是 菩 薩 於 三 昧 中 不 當 有 所 著  不 著 者 疾 得 是 三 昧  
ZH_T13_0418_002:0908c25_10	」佛爾時頌偈言：	 佛 爾 時 頌 偈 言  
ZH_T13_0418_002:0908c26_0	「如新磨鏡盛油器，　　女人莊飾自照形，	 如 新 磨 鏡 盛 油 器    女 人 莊 飾 自 照 形  
ZH_T13_0418_002:0908c27_17	於中起生婬欲心，　　放逸恣態甚迷荒。	於 中 起 生 婬 欲 心    放 逸 恣 態 甚 迷 荒  
ZH_T13_0418_002:0908c28_0	追不至誠虛捐法，　　為色走使燒其身，	追 不 至 誠 虛 捐 法    為 色 走 使 燒 其 身  
ZH_T13_0418_002:0908c29_7	女人患害從是起。	女 人 患 害 從 是 起  
ZH_T13_0418_002:0909a01_7	　　用不解法非常空，有想菩薩亦如是：	  用 不 解 法 非 常 空  有 想 菩 薩 亦 如 是  
ZH_T13_0418_002:0909a02_7	　　『我當成佛逮甘露，度脫人民憂惱患。	   我 當 成 佛 逮 甘 露  度 脫 人 民 憂 惱 患  
ZH_T13_0418_002:0909a02_18	』　　有人想故為不解。	   有 人 想 故 為 不 解  
ZH_T13_0418_002:0909a03_0	求索人本不可得，　　亦無生死及泥洹，	求 索 人 本 不 可 得    亦 無 生 死 及 泥 洹  
ZH_T13_0418_002:0909a04_17	法不可擁如水月，　　觀察佛道無歸趣。	法 不 可 擁 如 水 月    觀 察 佛 道 無 歸 趣  
ZH_T13_0418_002:0909a05_0	黠慧菩薩當了是，　　解知世間悉本無，	黠 慧 菩 薩 當 了 是    解 知 世 間 悉 本 無  
ZH_T13_0418_002:0909a06_17	於諸人物無所著，　　疾速於世得佛道。	於 諸 人 物 無 所 著    疾 速 於 世 得 佛 道  
ZH_T13_0418_002:0909a07_0	諸佛從心解得道，　　心者清淨明無垢，	諸 佛 從 心 解 得 道    心 者 清 淨 明 無 垢  
ZH_T13_0418_002:0909a08_17	五道鮮潔不受色，　　有解是者成大道。	五 道 鮮 潔 不 受 色    有 解 是 者 成 大 道  
ZH_T13_0418_002:0909a09_0	一切諸法無色漏，　　離想者空無想空，	一切諸法 無 色 漏    離 想 者 空 無 想 空  
ZH_T13_0418_002:0909a10_17	絕去婬欲則脫心，　　有解此者得三昧。	絕 去 婬 欲 則 脫 心    有 解 此 者 得 三 昧  
ZH_T13_0418_002:0909a11_0	精進奉行求佛道，　　常聽諸法本清淨，	精 進 奉 行 求 佛 道    常 聽 諸 法 本 清 淨  
ZH_T13_0418_002:0909a12_18	無得行求、無不求，　　於是三昧不難得。	無 得 行 求  無 不 求    於 是 三 昧 不 難 得  
ZH_T13_0418_002:0909a13_0	觀察所有如虛空，　　道意寂然審第一，	觀 察 所 有 如 虛 空    道 意 寂 然 審 第 一  
ZH_T13_0418_002:0909a14_19	無想、無作、亦無聞，　　是為解了尊佛道。	無 想  無 作  亦 無 聞    是 為 解 了 尊 佛 道  
ZH_T13_0418_002:0909a15_0	見一切色不想念，　　眼無所著、無往來，	見 一 切 色 不 想 念    眼 無 所 著  無 往 來  
ZH_T13_0418_002:0909a16_17	常觀諸佛等如空，　　已度世間諸所求。	常 觀 諸 佛 等 如 空    已 度 世 間 諸 所 求  
ZH_T13_0418_002:0909a17_0	其人清淨眼無垢，　　奉行精進常寂然，	其 人 清 淨 眼 無 垢    奉 行 精 進 常 寂 然  
ZH_T13_0418_002:0909a18_17	無量經法悉受持，　　思惟分別是三昧。	無 量 經 法 悉 受 持    思 惟 分 別 是 三 昧  
ZH_T13_0418_002:0909a19_0	行是三昧無所著，　　除一切冥得定意，	行 是 三 昧 無 所 著    除 一 切 冥 得 定 意  
ZH_T13_0418_002:0909a20_17	不見世雄無賢聖，　　諸外異道聞此惑。	不 見 世 雄 無 賢 聖    諸 外 異 道 聞 此 惑  
ZH_T13_0418_002:0909a21_0	超度思想當志求，　　心以清淨得見佛，	超 度 思 想 當 志 求    心 以 清 淨 得 見 佛  
ZH_T13_0418_002:0909a22_17	覩諸佛已不復見，　　爾乃解是尊三昧。	覩 諸 佛 已 不 復 見    爾 乃 解 是 尊 三 昧  
ZH_T13_0418_002:0909a23_0	於地、水、火莫能礙，　　風種虛空亦不蔽，	於 地  水  火 莫 能 礙    風 種 虛 空 亦 不 蔽  
ZH_T13_0418_002:0909a24_17	行是精進見十方，　　坐遙聽受所化法。	行 是 精 進 見 十 方    坐 遙 聽 受 所 化 法  
ZH_T13_0418_002:0909a25_0	如我於是講說經，　　樂道法者面見佛，	如 我 於 是 講 說 經    樂 道 法 者 面 見 佛  
ZH_T13_0418_002:0909a26_17	作行懃力而不著，　　唯從世尊所說法。	作 行 懃 力 而 不 著    唯 從 世 尊 所 說 法  
ZH_T13_0418_002:0909a27_0	行者如是無所念，　　專聽道義興法施，	行 者 如 是 無 所 念    專 聽 道 義 興 法 施  
ZH_T13_0418_002:0909a28_17	常念解了是三昧，　　普諦受誦佛所講。	常 念 解 了 是 三 昧    普 諦 受 誦 佛 所 講  
ZH_T13_0418_002:0909a29_0	過去諸佛皆論法，　　當來世尊亦復然，	過去諸佛 皆 論 法    當 來 世 尊 亦 復 然  
ZH_T13_0418_002:0909b01_17	讚說宣布分別義，　　皆共嘆講是三昧。	讚 說 宣 布 分 別 義    皆 共 嘆 講 是 三 昧  
ZH_T13_0418_002:0909b02_0	我亦如是為人尊，　　在世無上眾生父，	我 亦 如 是 為 人 尊    在 世 無 上 眾 生 父  
ZH_T13_0418_002:0909b03_17	皆悉解知此道眼，　　故解說示寂三昧。	皆 悉 解 知 此 道 眼    故 解 說 示 寂 三 昧  
ZH_T13_0418_002:0909b04_0	其有講受是三昧，　　身常安隱意不荒，	其 有 講 受 是 三 昧    身 常 安 隱 意 不 荒  
ZH_T13_0418_002:0909b05_17	是為諸佛無量德，　　致尊佛道獲不難。	是 為 諸 佛 無 量 德    致 尊 佛 道 獲 不 難  
ZH_T13_0418_002:0909b06_0	廣採眾經不可議，　　欲達一切諸佛化，	廣 採 眾 經 不 可 議    欲 達 一切諸佛 化  
ZH_T13_0418_002:0909b07_17	速疾去欲諸垢塵，　　精進行是淨三昧。	速 疾 去 欲 諸 垢 塵    精 進 行 是 淨 三 昧  
ZH_T13_0418_002:0909b08_0	現世欲見無數佛，　　樂從諸尊聽受法，	現 世 欲 見 無 數 佛    樂 從 諸 尊 聽 受 法  
ZH_T13_0418_002:0909b09_17	速疾去色除所著，　　行是清淨寂三昧。	速 疾 去 色 除 所 著    行 是 清 淨 寂 三 昧  
ZH_T13_0418_002:0909b10_0	於是無貪及瞋恚，　　捨離愚癡捐憎愛，	於 是 無 貪 及 瞋 恚    捨 離 愚 癡 捐 憎 愛  
ZH_T13_0418_002:0909b11_17	棄遠無黠除狐疑，　　如是得解空三昧。	棄 遠 無 黠 除 狐 疑    如 是 得 解 空 三 昧  
ZH_T13_0418_002:0909b13_7	」6 四輩品般舟經四輩品第六颰陀和菩薩白佛：	 6   四 輩 品 般 舟 經 四 輩 品 第 六 颰 陀 和 菩 薩 白 佛  
ZH_T13_0418_002:0909b13_19	「難及，天中天說三昧者。	 難 及  天 中 天 說 三 昧 者  
ZH_T13_0418_002:0909b15_3	若有菩薩棄愛欲作比丘，聞是三昧已當云何學？	若 有 菩 薩 棄 愛 欲 作 比 丘  聞 是 三 昧 已 當 云 何 學  
ZH_T13_0418_002:0909b15_7	云何持？	云 何 持  
ZH_T13_0418_002:0909b15_11	云何行？	云 何 行  
ZH_T13_0418_002:0909b15_15	」佛言：	 佛 言  
ZH_T13_0418_002:0909b18_5	「若有菩薩棄愛欲作比丘，意欲學是三昧者、誦是三昧者、持是三昧者，當清淨持戒，不得缺戒大如毛髮。	 若 有 菩 薩 棄 愛 欲 作 比 丘  意 欲 學 是 三 昧 者  誦 是 三 昧 者  持 是 三 昧 者  當 清 淨 持 戒  不 得 缺 戒 大 如 毛 髮  
ZH_T13_0418_002:0909b18_14	何等為菩薩不缺戒？	何 等 為 菩 薩 不 缺 戒  
ZH_T13_0418_002:0909b20_2	一切悉護禁法，出入行法悉當護，不得犯戒大如毛髮。	一 切 悉 護 禁 法  出 入 行 法 悉 當 護  不 得 犯 戒 大 如 毛 髮  
ZH_T13_0418_002:0909b21_10	常當怖畏、遠離於諛諂，悉當護禁，作是護者是為清淨持戒。	常 當 怖 畏  遠 離 於 諛 諂  悉 當 護 禁  作 是 護 者 是 為 清 淨 持 戒  
ZH_T13_0418_002:0909b22_2	何等為菩薩缺戒者？	何 等 為 菩 薩 缺 戒 者  
ZH_T13_0418_002:0909b22_8	是菩薩求色。	是 菩 薩 求 色  
ZH_T13_0418_002:0909b22_14	何等為求色？	何 等 為 求 色  
ZH_T13_0418_002:0909b22_19	其人意念：	其 人 意 念  
ZH_T13_0418_002:0909b24_2	『持是功德使我後世生若作天、若作遮迦越王。	 持 是 功 德 使 我 後 世 生 若 作 天  若 作 遮迦越王  
ZH_T13_0418_002:0909b24_7	』」佛言：	  佛 言  
ZH_T13_0418_002:0909b24_19	「用是比，此菩薩為缺戒。	 用 是 比  此 菩 薩 為 缺 戒  
ZH_T13_0418_002:0909b26_10	其人久持是行、持是戒，持是自守福，欲所生處樂於愛欲中，是為毀戒。	其 人 久 持 是 行  持 是 戒  持 是 自 守 福  欲 所 生 處 樂 於 愛 欲 中  是 為 毀 戒  
ZH_T13_0418_002:0909b26_17	」佛告颰陀和：	 佛 告 颰 陀 和  
ZH_T13_0418_002:0909b28_4	「是菩薩比丘欲學是三昧者，清淨持戒，完具持戒不諛諂。	 是 菩 薩 比 丘 欲 學 是 三 昧 者  清 淨 持 戒  完 具 持 戒 不 諛 諂  
ZH_T13_0418_002:0909b29_4	持戒當為智者所稱譽、為羅漢所稱譽。	持 戒 當 為 智 者 所 稱 譽  為 羅 漢 所 稱 譽  
ZH_T13_0418_002:0909c01_7	於經中當布施、當精進所念強、當多信勸樂。	於 經 中 當 布 施  當 精 進 所 念 強  當 多 信 勸 樂  
ZH_T13_0418_002:0909c02_3	常承事於和上，當承事於善師。	常 承 事 於 和 上  當 承 事 於 善 師  
ZH_T13_0418_002:0909c03_9	所從聞是三昧者、所可聞是三昧處，當視其人如佛。	所 從 聞 是 三 昧 者  所 可 聞 是 三 昧 處  當 視 其 人 如 佛  
ZH_T13_0418_002:0909c03_16	」佛告颰陀和：	 佛 告 颰 陀 和  
ZH_T13_0418_002:0909c04_12	「是菩薩視師如視佛者，得三昧疾。	 是 菩 薩 視 師 如 視 佛 者  得 三 昧 疾  
ZH_T13_0418_002:0909c07_2	設不恭敬善師、輕易於善師、欺調於善師，正使久學是三昧，久持、久行，設不恭敬師者，疾亡之。	設 不 恭 敬 善 師  輕 易 於 善 師  欺 調 於 善 師  正 使 久 學 是 三 昧  久 持  久 行  設 不 恭 敬 師 者  疾 亡 之  
ZH_T13_0418_002:0909c07_9	」佛告颰陀和：	 佛 告 颰 陀 和  
ZH_T13_0418_002:0909c09_11	「是菩薩若從比丘、比丘尼、優婆塞、優婆夷所得聞是三昧，當視如佛，所聞三昧處當尊敬。	 是 菩 薩 若 從 比 丘  比 丘 尼  優 婆 塞  優 婆 夷 所 得 聞 是 三 昧  當 視 如 佛  所 聞 三 昧 處 當 尊 敬  
ZH_T13_0418_002:0909c09_18	」佛告颰陀和：	 佛 告 颰 陀 和  
ZH_T13_0418_002:0909c10_17	「菩薩所聞是三昧處，不當持諂意向是。	 菩 薩 所 聞 是 三 昧 處  不 當 持 諂 意 向 是  
ZH_T13_0418_002:0909c11_13	菩薩不得諂意，常當樂獨處止。	菩 薩 不 得 諂 意  常 當 樂 獨 處 止  
ZH_T13_0418_002:0909c13_1	不惜身命，不得悕望人有所索，常行乞食，不受請。	不惜身命  不 得 悕 望 人 有 所 索  常行乞食  不 受 請  
ZH_T13_0418_002:0909c14_12	不嫉妬，自守節度如法住，所有趣足而已，經行不得懈、不得臥出。	不 嫉 妬  自 守 節 度 如 法 住  所 有 趣 足 而 已  經 行 不 得 懈  不 得 臥 出  
ZH_T13_0418_002:0909c14_19	如是，颰陀和！	如 是  颰 陀 和  
ZH_T13_0418_002:0909c16_8	如是經中教，其棄愛欲作比丘學是三昧者，當如是守如是。	如 是 經 中 教  其 棄 愛 欲 作 比 丘 學 是 三 昧 者  當 如 是 守 如 是  
ZH_T13_0418_002:0909c16_17	」颰陀和菩薩白佛：	 颰 陀 和 菩 薩 白 佛  
ZH_T13_0418_002:0909c17_6	「難及，天中天所說法。	 難 及  天 中 天 所 說 法  
ZH_T13_0418_002:0909c18_12	若有後世懈怠菩薩，聞是三昧已不肯精進，其人自念：	若 有 後 世 懈 怠 菩 薩  聞 是 三 昧 已 不 肯 精 進  其 人 自 念  
ZH_T13_0418_002:0909c19_8	『我當於後當來佛所索是三昧耳。	 我 當 於 後 當 來 佛 所 索 是 三 昧 耳  
ZH_T13_0418_002:0909c21_1	云何言我曹身羸極、有病瘦恐不能求，聞是經已懈怠不精進？	云 何 言 我 曹 身 羸 極  有 病 瘦 恐 不 能 求  聞 是 經 已 懈 怠 不 精 進  
ZH_T13_0418_002:0909c22_6	』若復有菩薩精進者欲學是經，當教之隨是經中法教。	 若 復 有 菩 薩 精 進 者 欲 學 是 經  當 教 之 隨 是 經 中 法 教  
ZH_T13_0418_002:0909c24_16	用是經故，不惜軀命、不望人有所得者、有人稱譽者不用喜、不大貪鉢、震越，無所愛慕、常無所欲。	用 是 經 故  不 惜 軀 命  不 望 人 有 所 得 者  有 人 稱 譽 者 不 用 喜  不 大 貪 鉢  震 越  無 所 愛 慕  常 無 所 欲  
ZH_T13_0418_002:0909c25_13	聞是經不懈怠，常精進，其人不念：	聞 是 經 不 懈 怠  常 精 進  其 人 不 念  
ZH_T13_0418_002:0909c26_6	『我當於後當來佛所乃求索。	 我 當 於 後 當 來 佛 所 乃 求 索  
ZH_T13_0418_002:0909c26_10	』自念：	 自 念  
ZH_T13_0418_002:0909c27_11	『使我筋、骨、髓、肉皆使枯腐，學是三昧終不懈怠。	 使 我 筋  骨  髓  肉 皆 使 枯 腐  學 是 三 昧 終 不 懈 怠  
ZH_T13_0418_002:0909c27_15	』自念：	 自 念  
ZH_T13_0418_002:0909c28_12	『我終不懈怠死也，聞是經已無不歡樂。	 我 終 不 懈 怠 死 也  聞 是 經 已 無 不 歡 樂  
ZH_T13_0418_002:0909c28_18	』」時佛言：	  時 佛 言  
ZH_T13_0418_002:0909c29_3	「善哉善哉！	 善哉善哉  
ZH_T13_0418_002:0909c29_7	颰陀和！	颰 陀 和  
ZH_T13_0418_002:0910a01_17	所說者無有異，我助其歡喜，過去、當來、今現在佛悉助歡喜。	所 說 者 無 有 異  我 助 其 歡 喜  過 去  當 來  今 現 在 佛 悉 助 歡 喜  
ZH_T13_0418_002:0910a02_4	」佛爾時頌偈言：	 佛 爾 時 頌 偈 言  
ZH_T13_0418_002:0910a03_0	「如我今所說法，　　悉受學獨處止，	 如 我 今 所 說 法    悉 受 學 獨 處 止  
ZH_T13_0418_002:0910a04_16	行功德、自守節，　　是三昧不難得。	行 功 德  自 守 節    是 三 昧 不 難 得  
ZH_T13_0418_002:0910a05_0	常乞食、不受請，　　悉棄捨諸欲樂，	常 乞 食  不 受 請    悉 棄 捨 諸 欲 樂  
ZH_T13_0418_002:0910a06_15	所從聞是三昧，　　敬法師如世尊。	所 從 聞 是 三 昧    敬 法 師 如 世 尊  
ZH_T13_0418_002:0910a07_0	有誦行是三昧，　　常精進莫懈怠，	有 誦 行 是 三 昧    常 精 進 莫 懈 怠  
ZH_T13_0418_002:0910a08_15	不得惜於經法，　　不求供乃與經。	不 得 惜 於 經 法    不 求 供 乃 與 經  
ZH_T13_0418_002:0910a09_0	其有受是三昧，　　爾乃為是佛子，	其 有 受 是 三 昧    爾 乃 為 是 佛 子  
ZH_T13_0418_002:0910a10_15	學奉行如是者，　　得三昧終不久。	學 奉 行 如 是 者    得 三 昧 終 不 久  
ZH_T13_0418_002:0910a11_0	常懃力不懈怠，　　除睡眠心開解，	常 懃 力 不 懈 怠    除 睡 眠 心 開 解  
ZH_T13_0418_002:0910a12_15	當遠離惡知識，　　然後從是法行。	當 遠 離 惡 知 識    然 後 從 是 法 行  
ZH_T13_0418_002:0910a13_0	去放逸不休息，　　常捨離眾聚會，	去 放 逸 不 休 息    常 捨 離 眾 聚 會  
ZH_T13_0418_002:0910a14_15	比丘求斯三昧，　　隨佛教當如是。	比 丘 求 斯 三 昧    隨 佛 教 當 如 是  
ZH_T13_0418_002:0910a15_7	」颰陀和菩薩白佛：	 颰 陀 和 菩 薩 白 佛  
ZH_T13_0418_002:0910a17_3	「比丘尼求菩薩道，欲學是三昧、欲守是三昧，當持何等法住、學、守是三昧？	 比 丘 尼 求 菩 薩 道  欲 學 是 三 昧  欲 守 是 三 昧  當 持 何 等 法 住  學  守 是 三 昧  
ZH_T13_0418_002:0910a17_10	」佛告颰陀和：	 佛 告 颰 陀 和  
ZH_T13_0418_002:0910a19_4	「比丘尼求摩訶衍三拔致，是三昧學、守者，當謙敬，不當嫉妬、不得瞋恚。	 比 丘 尼 求 摩訶衍三拔致  是 三 昧 學  守 者  當 謙 敬  不 當 嫉 妬  不 得 瞋 恚  
ZH_T13_0418_002:0910a20_15	去自貢高、去自貴大，却於懈怠，當精進，棄於睡眠，不得臥出。	去 自 貢 高  去 自 貴 大  却 於 懈 怠  當 精 進  棄 於 睡 眠  不 得 臥 出  
ZH_T13_0418_002:0910a21_13	悉却財利，悉當淨潔護，不得惜軀命。	悉 却 財 利  悉 當 淨 潔 護  不 得 惜 軀 命  
ZH_T13_0418_002:0910a22_20	常樂於經、當求多學，當棄婬、恚、癡，出魔羅網去。	常 樂 於 經  當 求 多 學  當 棄 婬  恚  癡  出 魔 羅 網 去  
ZH_T13_0418_002:0910a24_6	當棄所好服飾、珠環，不得惡口，不得貪愛好鉢、震越。	當 棄 所 好 服 飾  珠 環  不 得 惡 口  不 得 貪 愛 好 鉢  震 越  
ZH_T13_0418_002:0910a25_1	當為人所稱譽，不得有諛諂。	當 為 人 所 稱 譽  不 得 有 諛 諂  
ZH_T13_0418_002:0910a26_9	學是三昧時當敬善師視如佛，當承是經中教，守是三昧。	學 是 三 昧 時 當 敬 善 師 視 如 佛  當 承 是 經 中 教  守 是 三 昧  
ZH_T13_0418_002:0910a26_17	」佛爾時頌偈言：	 佛 爾 時 頌 偈 言  
ZH_T13_0418_002:0910a27_0	「比丘尼行恭敬，　　不妬嫉、離瞋恚、	 比 丘 尼 行 恭 敬    不 妬 嫉  離 瞋 恚  
ZH_T13_0418_002:0910a28_16	除憍慢、去自大，　　行是者得三昧。	除 憍 慢  去 自 大    行 是 者 得 三 昧  
ZH_T13_0418_002:0910a29_0	當精進却睡臥，　　捐所欲不貪壽，	當 精 進 却 睡 臥    捐 所 欲 不 貪 壽  
ZH_T13_0418_002:0910b01_15	一心慈於是法，　　求三昧當如是。	一 心 慈 於 是 法    求 三 昧 當 如 是  
ZH_T13_0418_002:0910b02_0	無得聽貪婬心，　　棄瞋、恚及愚癡，	無 得 聽 貪 婬 心    棄 瞋  恚 及 愚 癡  
ZH_T13_0418_002:0910b03_15	莫得墮魔羅網，　　求三昧當如是。	莫 得 墮 魔 羅 網    求 三 昧 當 如 是  
ZH_T13_0418_002:0910b04_0	設有學是三昧，　　無調戲捨貪身，	設 有 學 是 三 昧    無 調 戲 捨 貪 身  
ZH_T13_0418_002:0910b05_15	一切捐眾狐疑，　　當至誠不虛飾。	一 切 捐 眾 狐 疑    當 至 誠 不 虛 飾  
ZH_T13_0418_002:0910b06_0	捨小慈常大慈，　　敬善師無己已，	捨 小 慈 常 大 慈    敬 善 師 無 己 已  
ZH_T13_0418_002:0910b07_15	當去離於眾惡，　　求三昧當如是。	當 去 離 於 眾 惡    求 三 昧 當 如 是  
ZH_T13_0418_002:0910b08_0	行求法欲得者，　　不貪著鉢震越，	行 求 法 欲 得 者    不 貪 著 鉢 震 越  
ZH_T13_0418_002:0910b09_15	從人聞爾三昧，　　視如佛等無異。	從 人 聞 爾 三 昧    視 如 佛 等 無 異  
ZH_T13_0418_002:0910b10_7	」颰陀和菩薩白佛：	 颰 陀 和 菩 薩 白 佛  
ZH_T13_0418_002:0910b12_11	「若有白衣菩薩居家修道，聞是三昧已欲學者、欲守者，當云何於法中立、學、守是三昧？	 若 有 白 衣 菩 薩 居 家 修 道  聞 是 三 昧 已 欲 學 者  欲 守 者  當 云 何 於 法 中 立  學  守 是 三 昧  
ZH_T13_0418_002:0910b12_18	」佛告颰陀和：	 佛 告 颰 陀 和  
ZH_T13_0418_002:0910b14_4	「白衣菩薩聞是三昧已欲學、守者，當持五戒堅淨潔住；	 白 衣 菩 薩 聞 是 三 昧 已 欲 學  守 者  當 持 五 戒 堅 淨 潔 住  
ZH_T13_0418_002:0910b14_16	酒不得飲，亦不得飲他人；	酒 不 得 飲  亦 不 得 飲 他 人  
ZH_T13_0418_002:0910b16_2	不得與女人交通，不得自為，亦不得教他人為；	不 得 與 女 人 交 通  不 得 自 為  亦 不 得 教 他 人 為  
ZH_T13_0418_002:0910b16_17	不得有恩愛於妻子，不得念男女；	不 得 有 恩 愛 於 妻 子  不 得 念 男 女  
ZH_T13_0418_002:0910b17_5	不得念財產。	不 得 念 財 產  
ZH_T13_0418_002:0910b17_8	常念：	常 念  
ZH_T13_0418_002:0910b17_19	『欲棄妻子，行作沙門。	 欲 棄 妻 子  行 作 沙 門  
ZH_T13_0418_002:0910b18_14	』常持八關齋，齋時常當於佛寺齋；	 常 持 八 關 齋  齋 時 常 當 於 佛 寺 齋  
ZH_T13_0418_002:0910b20_1	常當念布施，不念我當自得其福，當用萬民故施；	常 當 念 布 施  不 念 我 當 自 得 其 福  當 用 萬 民 故 施  
ZH_T13_0418_002:0910b21_4	常當大慈於善師，見持戒比丘不得輕易說其惡。	常 當 大 慈 於 善 師  見 持 戒 比 丘 不 得 輕 易 說 其 惡  
ZH_T13_0418_002:0910b21_18	作是行已，當學、當守是三昧。	作 是 行 已  當 學  當 守 是 三 昧  
ZH_T13_0418_002:0910b22_6	」佛爾時頌偈言：	 佛 爾 時 頌 偈 言  
ZH_T13_0418_002:0910b23_0	「有居家菩薩，　　欲得是三昧，	 有 居 家 菩 薩    欲 得 是 三 昧  
ZH_T13_0418_002:0910b24_13	常當學究竟，　　心無所貪慕。	常 當 學 究 竟    心 無 所 貪 慕  
ZH_T13_0418_002:0910b25_0	誦是三昧時，　　思樂作沙門，	誦 是 三 昧 時    思 樂 作 沙 門  
ZH_T13_0418_002:0910b26_13	不得貪妻子，　　捨離於財色。	不 得 貪 妻 子    捨 離 於 財 色  
ZH_T13_0418_002:0910b27_0	常奉持五戒，　　一月八關齋，	常 奉 持 五 戒    一 月 八 關 齋  
ZH_T13_0418_002:0910b28_13	齋時於佛寺，　　學三昧通利。	齋 時 於 佛 寺    學 三 昧 通 利  
ZH_T13_0418_002:0910b29_0	不得說人惡，　　無形輕慢行，	不 得 說 人 惡    無 形 輕 慢 行  
ZH_T13_0418_002:0910c01_13	心無所榮冀，　　當行是三昧。	心 無 所 榮 冀    當 行 是 三 昧  
ZH_T13_0418_002:0910c02_0	奉敬諸經法，　　常當樂於道，	奉 敬 諸 經 法    常 當 樂 於 道  
ZH_T13_0418_002:0910c03_13	心無有諂偽，　　棄捨慳妬意。	心 無 有 諂 偽    棄 捨 慳 妬 意  
ZH_T13_0418_002:0910c04_0	有學是三昧，　　常當行恭敬，	有 學 是 三 昧    常 當 行 恭 敬  
ZH_T13_0418_002:0910c05_13	捨自大放逸，　　奉事比丘僧。	捨 自 大 放 逸    奉 事 比 丘 僧  
ZH_T13_0418_002:0910c06_7	」颰陀和菩薩白佛：	 颰 陀 和 菩 薩 白 佛  
ZH_T13_0418_002:0910c08_8	「若有優婆夷求摩訶衍三拔致，聞是三昧已欲學、守者，當行何等法學、守是三昧？	 若 有 優 婆 夷 求 摩訶衍三拔致  聞 是 三 昧 已 欲 學  守 者  當 行 何 等 法 學  守 是 三 昧  
ZH_T13_0418_002:0910c08_15	」佛告颰陀和：	 佛 告 颰 陀 和  
ZH_T13_0418_002:0910c10_9	「若優婆夷求摩訶衍三拔致，聞是三昧已欲學、守者，當持五戒，自歸於三。	 若 優 婆 夷 求 摩訶衍三拔致  聞 是 三 昧 已 欲 學  守 者  當 持 五 戒  自 歸 於 三  
ZH_T13_0418_002:0910c10_14	何等為三？	何 等 為 三  
ZH_T13_0418_002:0910c11_11	自歸於佛、歸命於法、歸命於比丘僧。	自 歸 於 佛  歸 命 於 法  歸 命 於 比 丘 僧  
ZH_T13_0418_002:0910c13_9	不得事餘道、不得拜於天、不得示吉良日、不得調戲、不得慢恣、不得有貪心。	不 得 事 餘 道  不 得 拜 於 天  不 得 示 吉 良 日  不 得 調 戲  不 得 慢 恣  不 得 有 貪 心  
ZH_T13_0418_002:0910c14_12	優婆夷常當念布施，歡樂欲聞經，力多學問。	優 婆 夷 常 當 念 布 施  歡 樂 欲 聞 經  力 多 學 問  
ZH_T13_0418_002:0910c15_11	優婆夷常當敬重於善師，心常不倦不懈。	優 婆 夷 常 當 敬 重 於 善 師  心 常 不 倦 不 懈  
ZH_T13_0418_002:0910c16_14	若比丘、比丘尼過者，常以坐席、賓主飲食待之。	若 比 丘  比 丘 尼 過 者  常 以 坐 席  賓 主 飲 食 待 之  
ZH_T13_0418_002:0910c17_2	」佛爾時頌偈言：	 佛 爾 時 頌 偈 言  
ZH_T13_0418_002:0910c18_0	「若有優婆夷，　　誦是三昧者，	 若 有 優 婆 夷    誦 是 三 昧 者  
ZH_T13_0418_002:0910c19_13	當從佛法教，　　奉五戒完具。	當 從 佛 法 教    奉 五 戒 完 具  
ZH_T13_0418_002:0910c20_0	守是三昧時，　　當尊敬於佛，	守 是 三 昧 時    當 尊 敬 於 佛  
ZH_T13_0418_002:0910c21_13	及法比丘眾，　　恭敬其善師。	及 法 比 丘 眾    恭 敬 其 善 師  
ZH_T13_0418_002:0910c22_0	不得事餘道，　　勿祠祀於天，	不 得 事 餘 道    勿 祠 祀 於 天  
ZH_T13_0418_002:0910c23_13	行是三昧者，　　見人立迎逆。	行 是 三 昧 者    見 人 立 迎 逆  
ZH_T13_0418_002:0910c24_0	除去殺、盜、婬，　　至誠不兩舌，	除 去 殺  盜  婬    至 誠 不 兩 舌  
ZH_T13_0418_002:0910c25_13	無得向酒家，　　當行是三昧。	無 得 向 酒 家    當 行 是 三 昧  
ZH_T13_0418_002:0910c26_0	心不得懷貪，　　常當念施與，	心 不 得 懷 貪    常 當 念 施 與  
ZH_T13_0418_002:0910c27_13	除去諛諂意，　　無得說人短。	除 去 諛 諂 意    無 得 說 人 短  
ZH_T13_0418_002:0910c28_0	常當恭敬事，　　比丘、比丘尼，	常 當 恭 敬 事    比 丘  比 丘 尼  
ZH_T13_0418_002:0910c29_13	聞法語悉受，　　學三昧如是。	聞 法 語 悉 受    學 三 昧 如 是  
ZH_T13_0418_002:0911a02_7	」7 授決品般舟經授決品第七颰陀和菩薩問佛：	 7   授 決 品 般 舟 經 授 決 品 第 七 颰 陀 和 菩 薩 問 佛  
ZH_T13_0418_002:0911a02_17	「少有及者，天中天！	 少 有 及 者  天 中 天  
ZH_T13_0418_002:0911a04_12	怛薩阿竭乃說是三昧，諸菩薩所樂精進行，無有懈怠於阿耨多羅三藐三菩提。	怛 薩 阿 竭 乃 說 是 三 昧  諸 菩 薩 所 樂 精 進 行  無 有 懈 怠 於 阿耨多羅三藐三菩提  
ZH_T13_0418_002:0911a05_13	佛般泥洹後，是三昧者當在閻浮利內不？	佛 般 泥 洹 後  是 三 昧 者 當 在 閻 浮 利 內 不  
ZH_T13_0418_002:0911a06_3	」佛告颰陀和菩薩：	 佛 告 颰 陀 和 菩 薩  
ZH_T13_0418_002:0911a07_7	「我般泥洹後，是三昧者當現在四十歲，其後不復現。	 我 般 泥 洹 後  是 三 昧 者 當 現 在 四 十 歲  其 後 不 復 現  
ZH_T13_0418_002:0911a08_9	却後亂世佛經且欲斷時，諸比丘不復承用佛教。	却 後 亂 世 佛 經 且 欲 斷 時  諸 比 丘 不 復 承 用 佛 教  
ZH_T13_0418_002:0911a09_15	然後亂世時，國國相伐，於是時是三昧當復現閻浮利內。	然 後 亂 世 時  國 國 相 伐  於 是 時 是 三 昧 當 復 現 閻 浮 利 內  
ZH_T13_0418_002:0911a10_12	用佛威神故，是三昧經復為出。	用 佛 威 神 故  是 三 昧 經 復 為 出  
ZH_T13_0418_002:0911a12_4	」颰陀和菩薩、羅隣那竭菩薩從坐起，正衣服，叉手於佛前，白佛：	 颰 陀 和 菩 薩  羅 隣 那 竭 菩 薩 從 坐 起  正 衣 服  叉 手 於 佛 前  白 佛  
ZH_T13_0418_002:0911a14_5	「佛般泥洹後亂世時，我曹共護是三昧、持是三昧，具足為人說之，聞是經卷無有厭極時。	 佛 般 泥 洹 後 亂 世 時  我 曹 共 護 是 三 昧  持 是 三 昧  具 足 為 人 說 之  聞 是 經 卷 無 有 厭 極 時  
ZH_T13_0418_002:0911a16_7	」摩訶須薩和菩薩、憍曰兜菩薩、那羅達菩薩、須深菩薩、因坻達菩薩、和輪調菩薩共白佛言：	 摩 訶 須 薩 和 菩 薩  憍 曰 兜 菩 薩  那 羅 達 菩 薩  須 深 菩 薩  因 坻 達 菩 薩  和 輪 調 菩 薩 共 白 佛 言  
ZH_T13_0418_002:0911a17_18	「佛般泥洹去却後亂世時，是經卷者我輩自共護持，使佛道久在。	 佛 般 泥 洹 去 却 後 亂 世 時  是 經 卷 者 我 輩 自 共 護 持  使 佛 道 久 在  
ZH_T13_0418_002:0911a18_18	其有未聞者，我輩當共為說，教授是深經；	其 有 未 聞 者  我 輩 當 共 為 說  教 授 是 深 經  
ZH_T13_0418_002:0911a19_12	世間少有信者，我曹悉受之。	世 間 少 有 信 者  我 曹 悉 受 之  
ZH_T13_0418_002:0911a21_7	」時五百人從坐起——比丘、比丘尼、優婆塞、優婆夷——皆叉手於佛前住，白佛：	 時 五 百 人 從 坐 起   比 丘  比 丘 尼  優 婆 塞  優 婆 夷   皆 叉 手 於 佛 前 住  白 佛  
ZH_T13_0418_002:0911a23_1	「佛般泥洹後亂世時，聞是三昧悉自持、護願持，我五百人囑累是八菩薩。	 佛 般 泥 洹 後 亂 世 時  聞 是 三 昧 悉 自 持  護 願 持  我 五 百 人 囑 累 是 八 菩 薩  
ZH_T13_0418_002:0911a24_14	」時佛笑，口中金色光出，至十方不可計佛國悉照明，還遶身三匝從頭上入。	 時 佛 笑  口 中 金 色 光 出  至 十 方 不 可 計 佛 國 悉 照 明  還 遶 身 三 匝 從 頭 上 入  
ZH_T13_0418_002:0911a26_6	阿難從坐起，更被袈裟，前至佛所為佛作禮，却住叉手以偈讚曰：	阿 難 從 坐 起  更 被 袈 裟  前 至 佛 所 為 佛 作 禮  却 住 叉 手 以 偈 讚 曰  
ZH_T13_0418_002:0911a27_0	「其心清淨行無穢，　　神通無極大變化，	 其 心 清 淨 行 無 穢    神 通 無 極 大 變 化  
ZH_T13_0418_002:0911a28_17	已過諸礙超眾智，　　光明除冥去垢塵。	已 過 諸 礙 超 眾 智    光 明 除 冥 去 垢 塵  
ZH_T13_0418_002:0911a29_0	智慧無量心普解，　　佛天中天鶡鴨音，	智 慧 無 量 心 普 解    佛 天 中 天 鶡 鴨 音  
ZH_T13_0418_002:0911b01_17	一切外道莫能動，　　何緣而笑出妙光？	一 切 外 道 莫 能 動    何 緣 而 笑 出 妙 光  
ZH_T13_0418_002:0911b02_0	願正真覺為解說，　　慈愍一切眾生尊，	願 正 真 覺 為 解 說    慈 愍 一 切 眾 生 尊  
ZH_T13_0418_002:0911b03_17	若有聞佛柔濡音，　　解釋達聖化俗行。	若 有 聞 佛 柔 濡 音    解 釋 達 聖 化 俗 行  
ZH_T13_0418_002:0911b04_0	世尊所感非唐舉，　　眾聖導師不妄笑，	世 尊 所 感 非 唐 舉    眾 聖 導 師 不 妄 笑  
ZH_T13_0418_002:0911b05_7	今者誰當在決中？	今 者 誰 當 在 決 中  
ZH_T13_0418_002:0911b05_17	　　世雄願為解此意。	  世 雄 願 為 解 此 意  
ZH_T13_0418_002:0911b06_7	今日誰住道德堅？	今 日 誰 住 道 德 堅  
ZH_T13_0418_002:0911b06_17	　　誰當逮得興妙行？	  誰 當 逮 得 興 妙 行  
ZH_T13_0418_002:0911b07_17	誰今受得深法藏，　　無上道德眾所歸？	誰 今 受 得 深 法 藏    無 上 道 德 眾 所 歸  
ZH_T13_0418_002:0911b08_7	今日誰當愍世間？	今 日 誰 當 愍 世 間  
ZH_T13_0418_002:0911b08_17	　　誰當奉受是法教？	  誰 當 奉 受 是 法 教  
ZH_T13_0418_002:0911b09_7	誰堅立於佛智慧？	誰 堅 立 於 佛 智 慧  
ZH_T13_0418_002:0911b09_17	　　世尊願為解說之。	  世 尊 願 為 解 說 之  
ZH_T13_0418_002:0911b10_9	」佛爾時為阿難說偈言：	 佛 爾 時 為 阿 難 說 偈 言  
ZH_T13_0418_002:0911b11_5	「佛語阿難！	 佛 語 阿 難  
ZH_T13_0418_002:0911b11_9	汝見不？	汝 見 不  
ZH_T13_0418_002:0911b12_7	　　五百人等在前立，其心歡然歌頌曰：	  五 百 人 等 在 前 立  其 心 歡 然 歌 頌 曰  
ZH_T13_0418_002:0911b12_18	　　『我等亦當逮是法。	   我 等 亦 當 逮 是 法  
ZH_T13_0418_002:0911b13_7	』顏色和悅敬視佛：	 顏 色 和 悅 敬 視 佛  
ZH_T13_0418_002:0911b13_18	　　『我等何時得如是？	   我 等 何 時 得 如 是  
ZH_T13_0418_002:0911b14_7	』皆悉竦立嗟嘆佛：	 皆 悉 竦 立 嗟 嘆 佛  
ZH_T13_0418_002:0911b14_18	　　『我輩會當逮如是。	   我 輩 會 當 逮 如 是  
ZH_T13_0418_002:0911b15_0	五百人等今現在，　　名字雖異本行同，	五 百 人 等 今 現 在    名 字 雖 異 本 行 同  
ZH_T13_0418_002:0911b16_17	常樂奉受是深經，　　於當來世亦復然。	常 樂 奉 受 是 深 經    於當來世 亦 復 然  
ZH_T13_0418_002:0911b17_0	今我囑累告汝等，　　佛慧無量知彼本，	今 我 囑 累 告 汝 等    佛 慧 無 量 知 彼 本  
ZH_T13_0418_002:0911b18_17	是等不獨見一佛，　　亦不立此得其慧。	是 等 不 獨 見 一 佛    亦 不 立 此 得 其 慧  
ZH_T13_0418_002:0911b19_0	徹照彼之宿世命，　　以曾更見八萬佛，	徹 照 彼 之 宿 世 命    以 曾 更 見 八 萬 佛  
ZH_T13_0418_002:0911b20_17	五百人等存在道，　　常解經義勉行成。	五 百 人 等 存 在 道    常 解 經 義 勉 行 成  
ZH_T13_0418_002:0911b21_17	勸助無數諸菩薩，　　常行慈哀護經法；	勸 助 無 數 諸 菩 薩    常 行 慈 哀 護 經 法  
ZH_T13_0418_002:0911b22_17	勸化一切眾人民，　　悉令逮得大道行。	勸 化 一 切 眾 人 民    悉 令 逮 得 大 道 行  
ZH_T13_0418_002:0911b23_0	知見過去諸世尊，　　覩八十億那術數，	知 見 過 去 諸 世 尊    覩 八 十 億 那 術 數  
ZH_T13_0418_002:0911b24_17	名德普大脫於心，　　擁護是法三轉行。	名 德 普 大 脫 於 心    擁 護 是 法 三 轉 行  
ZH_T13_0418_002:0911b25_0	現世於此受我教，　　分布供養是舍利，	現 世 於 此 受 我 教    分 布 供 養 是 舍 利  
ZH_T13_0418_002:0911b26_17	安諦受習佛所化，　　皆悉諷誦有所付。	安 諦 受 習 佛 所 化    皆 悉 諷 誦 有 所 付  
ZH_T13_0418_002:0911b27_0	著於塔寺及山中，　　若付天、龍、乾陀羅，	著 於 塔 寺 及 山 中    若 付 天  龍  乾 陀 羅  
ZH_T13_0418_002:0911b28_17	各各轉授經卷已，　　壽命終訖生天上。	各 各 轉 授 經 卷 已    壽 命 終 訖 生 天 上  
ZH_T13_0418_002:0911b29_0	天上壽盡還世間，　　各各而生異種姓，	天 上 壽 盡 還 世 間    各 各 而 生 異 種 姓  
ZH_T13_0418_002:0911c01_17	當復取此佛道行，　　分別是經如所願。	當 復 取 此 佛 道 行    分 別 是 經 如 所 願  
ZH_T13_0418_002:0911c02_0	用愛樂斯經法故，　　求輒得之持奉行，	用 愛 樂 斯 經 法 故    求 輒 得 之 持 奉 行  
ZH_T13_0418_002:0911c03_17	令無數人得聽聞，　　欣踊難量心無等。	令 無 數 人 得 聽 聞    欣 踊 難 量 心 無 等  
ZH_T13_0418_002:0911c04_0	是等黠慧不厭法，　　非貪軀體及壽命，	是 等 黠 慧 不 厭 法    非 貪 軀 體 及 壽 命  
ZH_T13_0418_002:0911c05_17	降伏一切諸外道，　　授與經法弘其志。	降 伏 一 切 諸 外 道    授 與 經 法 弘 其 志  
ZH_T13_0418_002:0911c06_0	是經法者無能得，　　及持、諷誦、講說者，	是 經 法 者 無 能 得    及 持  諷 誦  講 說 者  
ZH_T13_0418_002:0911c07_17	今四輩人住我前，　　五百之眾能堪持。	今 四 輩 人 住 我 前    五 百 之 眾 能 堪 持  
ZH_T13_0418_002:0911c08_0	是八菩薩颰陀和、　　羅隣那竭、那羅達、	是 八 菩 薩 颰 陀 和    羅 隣 那 竭  那 羅 達  
ZH_T13_0418_002:0911c09_0	摩訶須薩、和輪調、　　因坻、須深、憍曰兜，	摩 訶 須 薩  和 輪 調    因 坻  須 深  憍 曰 兜  
ZH_T13_0418_002:0911c10_0	比丘及尼、清信士，　　奉玄妙法上義句，	比 丘 及 尼  清 信 士    奉 玄 妙 法 上 義 句  
ZH_T13_0418_002:0911c11_17	常以經道哀世間，　　宣暢方等普流化。	常 以 經 道 哀 世 間    宣 暢 方 等 普 流 化  
ZH_T13_0418_002:0911c12_0	颰陀和等八菩薩，　　於五百眾為英雄，	颰 陀 和 等 八 菩 薩    於 五 百 眾 為 英 雄  
ZH_T13_0418_002:0911c13_17	常當奉持方等經，　　於世之俗無所著。	常 當 奉 持 方 等 經    於 世 之 俗 無 所 著  
ZH_T13_0418_002:0911c14_0	釋一切縛解空慧，　　紫磨金色百福相，	釋 一 切 縛 解 空 慧    紫 磨 金 色 百 福 相  
ZH_T13_0418_002:0911c15_17	恒行慈哀度眾生，　　施以安隱滅諸塵。	恒 行 慈 哀 度 眾 生    施 以 安 隱 滅 諸 塵  
ZH_T13_0418_002:0911c16_0	壽終之後生法家，　　不復歸於三惡道，	壽終之後 生 法 家    不 復 歸 於 三 惡 道  
ZH_T13_0418_002:0911c17_17	世世相隨常和協，　　然後逮得尊佛道。	世 世 相 隨 常 和 協    然 後 逮 得 尊 佛 道  
ZH_T13_0418_002:0911c18_0	已棄捐於八難處，　　遠離一切諸惡道，	已 棄 捐 於 八 難 處    遠 離 一 切 諸 惡 道  
ZH_T13_0418_002:0911c19_17	其功德行莫能稱，　　所受福祐無能量。	其 功 德 行 莫 能 稱    所 受 福 祐 無 能 量  
ZH_T13_0418_002:0911c20_0	當復值見彌勒佛，　　咸同一心往自歸，	當 復 值 見 彌 勒 佛    咸 同 一 心 往 自 歸  
ZH_T13_0418_002:0911c21_17	悉共供養等慈哀，　　逮於無上寂滅句。	悉 共 供 養 等 慈 哀    逮 於 無 上 寂 滅 句  
ZH_T13_0418_002:0911c22_0	其心僉然而和同，　　正意奉事人中尊，	其 心 僉 然 而 和 同    正 意 奉 事 人 中 尊  
ZH_T13_0418_002:0911c23_17	不猗俗事得法忍，　　疾逮無上大道行。	不 猗 俗 事 得 法 忍    疾 逮 無 上 大 道 行  
ZH_T13_0418_002:0911c24_0	彼常奉持此經法，　　夙興夜寐而諷誦，	彼 常 奉 持 此 經 法    夙 興 夜 寐 而 諷 誦  
ZH_T13_0418_002:0911c25_17	殖眾功德修梵行，　　覩彌勒時義若此。	殖 眾 功 德 修 梵 行    覩 彌 勒 時 義 若 此  
ZH_T13_0418_002:0911c26_0	於是賢劫所興佛，　　慈哀世間放光明，	於 是 賢 劫 所 興 佛    慈 哀 世 間 放 光 明  
ZH_T13_0418_002:0911c27_17	每所在處普持法，　　奉事去來現在佛。	每 所 在 處 普 持 法    奉 事 去來現在 佛  
ZH_T13_0418_002:0911c28_0	皆悉供養諸世雄，　　見三世尊無眾毒，	皆 悉 供 養 諸 世 雄    見 三 世 尊 無 眾 毒  
ZH_T13_0418_002:0911c29_17	當疾逮得尊佛道，　　不可思議無有量。	當 疾 逮 得 尊 佛 道    不可思議 無 有 量  
ZH_T13_0418_002:0912a01_0	中有前得佛道者，　　後人展轉相供養，	中 有 前 得 佛 道 者    後 人 展 轉 相 供 養  
ZH_T13_0418_002:0912a02_17	不可計劫那術數，　　如是終竟乃斷絕。	不 可 計 劫 那 術 數    如 是 終 竟 乃 斷 絕  
ZH_T13_0418_002:0912a03_0	於是居士颰陀和、　　羅隣那竭、那羅達、	於 是 居 士 颰 陀 和    羅 隣 那 竭  那 羅 達  
ZH_T13_0418_002:0912a04_17	及須薩和憍曰兜，　　曾見諸佛如恒沙。	及 須 薩 和 憍 曰 兜    曾 見 諸 佛 如 恒 沙  
ZH_T13_0418_002:0912a05_0	常當奉事正法化，　　宣布諸佛無億教，	常 當 奉 事 正 法 化    宣 布 諸 佛 無 億 教  
ZH_T13_0418_002:0912a06_17	道行無量不可稱，　　至于無數億劫中。	道 行 無 量 不 可 稱    至 于 無 數 億 劫 中  
ZH_T13_0418_002:0912a07_0	假使有人受持名，　　所周旋處若夢中，	假 使 有 人 受 持 名    所 周 旋 處 若 夢 中  
ZH_T13_0418_002:0912a08_17	如是勇猛導世間，　　皆當逮得無上道。	如 是 勇 猛 導 世 間    皆 當 逮 得 無 上 道  
ZH_T13_0418_002:0912a09_0	若有覩見及聞聲，　　其心欣然踊躍者，	若 有 覩 見 及 聞 聲    其 心 欣 然 踊 躍 者  
ZH_T13_0418_002:0912a10_17	皆得佛道不復疑，　　何況奉受供養者？	皆 得 佛 道 不 復 疑    何 況 奉 受 供 養 者  
ZH_T13_0418_002:0912a11_0	若瞋恚之及罵詈、　　持惡意向、撾捶者，	若 瞋 恚 之 及 罵 詈    持 惡 意 向  撾 捶 者  
ZH_T13_0418_002:0912a12_17	於是八人威神恩，　　尚使得佛況恭敬？	於 是 八 人 威 神 恩    尚 使 得 佛 況 恭 敬  
ZH_T13_0418_002:0912a13_0	彼所受法不可議，　　名稱無量及壽命，	彼 所 受 法 不 可 議    名 稱 無 量 及 壽 命  
ZH_T13_0418_002:0912a14_17	光明無限德無疑，　　智慧無量行亦然。	光 明 無 限 德 無 疑    智 慧 無 量 行 亦 然  
ZH_T13_0418_002:0912a15_0	常得面見無量佛，　　清淨之戒如恒沙，	常 得 面 見 無 量 佛    清 淨 之 戒 如 恒 沙  
ZH_T13_0418_002:0912a16_17	於是廣普行布施，　　以用求索無上道。	於 是 廣 普 行 布 施    以 用 求 索 無 上 道  
ZH_T13_0418_002:0912a17_0	無數億劫說其福，　　莫能齊限厥功德，	無 數 億 劫 說 其 福    莫 能 齊 限 厥 功 德  
ZH_T13_0418_002:0912a18_17	受是經法誦習者，　　逮於大道不復難。	受 是 經 法 誦 習 者    逮 於 大 道 不 復 難  
ZH_T13_0418_002:0912a19_0	其有愛樂此經卷，　　受誦、諷持、講說者，	其 有 愛 樂 此 經 卷    受 誦  諷 持  講 說 者  
ZH_T13_0418_002:0912a20_17	當知五百人中人，　　其心愛樂終不疑。	當 知 五 百 人 中 人    其 心 愛 樂 終 不 疑  
ZH_T13_0418_002:0912a21_0	假使施得是經法，　　愛樂道義加精進，	假 使 施 得 是 經 法    愛 樂 道 義 加 精 進  
ZH_T13_0418_002:0912a22_17	行清淨戒除睡臥，　　逮是三昧終不難。	行 清 淨 戒 除 睡 臥    逮 是 三 昧 終 不 難  
ZH_T13_0418_002:0912a23_0	欲獲安隱布經戒，　　比丘受學在閑居，	欲 獲 安 隱 布 經 戒    比 丘 受 學 在 閑 居  
ZH_T13_0418_002:0912a24_17	常行分衛知止足，　　逮是三昧終不難。	常 行 分 衛 知 止 足    逮 是 三 昧 終 不 難  
ZH_T13_0418_002:0912a25_0	捨離眾閙不受請，　　口莫貪味棄愛欲，	捨 離 眾 閙 不 受 請    口 莫 貪 味 棄 愛 欲  
ZH_T13_0418_002:0912a26_17	所從聞是經法者，　　敬如世尊常供事。	所 從 聞 是 經 法 者    敬 如 世 尊 常 供 事  
ZH_T13_0418_002:0912a27_0	除去慳貪受是法，　　斷絕婬欲棄愚癡，	除 去 慳 貪 受 是 法    斷 絕 婬 欲 棄 愚 癡  
ZH_T13_0418_002:0912a28_17	發起大道心無疑，　　然後學行是三昧；	發 起 大 道 心 無 疑    然 後 學 行 是 三 昧  
ZH_T13_0418_002:0912a29_0	行無所著捨諸欲，　　常自謹慎棄恚恨，	行 無 所 著 捨 諸 欲    常 自 謹 慎 棄 恚 恨  
ZH_T13_0418_002:0912b01_17	精進奉行佛法教，　　然後受學是三昧；	精 進 奉 行 佛 法 教    然 後 受 學 是 三 昧  
ZH_T13_0418_002:0912b02_0	不貪男女及所有，　　遠離憍慢并妻妾，	不 貪 男 女 及 所 有    遠 離 憍 慢 并 妻 妾  
ZH_T13_0418_002:0912b03_17	居家修道常慚愧，　　然後學誦是三昧；	居 家 修 道 常 慚 愧    然 後 學 誦 是 三 昧  
ZH_T13_0418_002:0912b04_0	無賊害心行柔順，　　不樂謗訕捨諸惡，	無 賊 害 心 行 柔 順    不 樂 謗 訕 捨 諸 惡  
ZH_T13_0418_002:0912b05_17	不用色求得法忍，　　當善諷誦是三昧。	不 用 色 求 得 法 忍    當 善 諷 誦 是 三 昧  
ZH_T13_0418_002:0912b06_0	若比丘尼學是法，　　常當恭敬棄憍慢，	若 比 丘 尼 學 是 法    常 當 恭 敬 棄 憍 慢  
ZH_T13_0418_002:0912b07_17	遠離調戲及貢高，　　得是三昧不復難；	遠 離 調 戲 及 貢 高    得 是 三 昧 不 復 難  
ZH_T13_0418_002:0912b08_0	常行精進除睡臥，　　不計吾我諸人物，	常 行 精 進 除 睡 臥    不 計 吾 我 諸 人 物  
ZH_T13_0418_002:0912b09_17	愛樂法者不惜命，　　然後學誦是三昧；	愛 樂 法 者 不 惜 命    然 後 學 誦 是 三 昧  
ZH_T13_0418_002:0912b10_0	制婬妷意捨所著，　　無瞋恚心棄諛諂，	制 婬 妷 意 捨 所 著    無 瞋 恚 心 棄 諛 諂  
ZH_T13_0418_002:0912b11_17	終不復墮魔羅網，　　持是三昧得如是。	終 不 復 墮 魔 羅 網    持 是 三 昧 得 如 是  
ZH_T13_0418_002:0912b12_0	於諸眾生行平等，　　除去放逸眾塵埃，	於 諸 眾 生 行 平 等    除 去 放 逸 眾 塵 埃  
ZH_T13_0418_002:0912b13_17	性無卒暴及麁言，　　然後學誦是三昧；	性 無 卒 暴 及 麁 言    然 後 學 誦 是 三 昧  
ZH_T13_0418_002:0912b14_0	於鉢、震越及衣服，　　不得須臾有貪愛，	於 鉢  震 越 及 衣 服    不 得 須 臾 有 貪 愛  
ZH_T13_0418_002:0912b15_17	尊敬善師視如佛，　　然後學誦是三昧。	尊 敬 善 師 視 如 佛    然 後 學 誦 是 三 昧  
ZH_T13_0418_002:0912b16_0	以逮善利離惡道，　　一心信樂佛法教，	以 逮 善 利 離 惡 道    一 心 信 樂 佛 法 教  
ZH_T13_0418_002:0912b17_17	遠離一切八難處，　　持是經者得如是。	遠 離 一 切 八 難 處    持 是 經 者 得 如 是  
ZH_T13_0418_002:0912b23_10	」8 擁護品般舟經擁護品第八颰陀和菩薩、羅隣那竭菩薩、憍曰兜菩薩、那羅達菩薩、須深菩薩、摩訶須薩和菩薩、因坻達菩薩、和倫調菩薩見佛所說，是八菩薩皆大歡喜，持五百劫波育錦衣、持珍寶布施、持身自歸供養佛。	 8   擁 護 品 般 舟 經 擁 護 品 第 八 颰 陀 和 菩 薩  羅 隣 那 竭 菩 薩  憍 曰 兜 菩 薩  那 羅 達 菩 薩  須 深 菩 薩  摩 訶 須 薩 和 菩 薩  因 坻 達 菩 薩  和 倫 調 菩 薩 見 佛 所 說  是 八 菩 薩 皆大歡喜  持 五 百 劫 波 育 錦 衣  持 珍 寶 布 施  持 身 自 歸 供 養 佛  
ZH_T13_0418_002:0912b23_15	佛語阿難：	佛 語 阿 難  
ZH_T13_0418_002:0912b26_9	「是颰陀和等於五百菩薩人中之師，常持中正法，合會隨順教莫不歡喜者——歡樂心、隨時心、清淨心、却欲心。	 是 颰 陀 和 等 於 五 百 菩 薩 人 中 之 師  常 持 中 正 法  合 會 隨 順 教 莫 不 歡 喜 者   歡 樂 心  隨 時 心  清 淨 心  却 欲 心  
ZH_T13_0418_002:0912b27_10	」是時五百人皆叉手立佛前，颰陀和菩薩白佛言：	 是 時 五 百 人 皆 叉 手 立 佛 前  颰 陀 和 菩 薩 白 佛 言  
ZH_T13_0418_002:0912b28_2	「菩薩持幾事得是三昧？	 菩 薩 持 幾 事 得 是 三 昧  
ZH_T13_0418_002:0912b28_6	天中天！	天 中 天  
ZH_T13_0418_002:0912b28_10	」佛言：	 佛 言  
ZH_T13_0418_002:0912b29_1	「菩薩有四事疾得是三昧。	 菩 薩 有 四 事 疾 得 是 三 昧  
ZH_T13_0418_002:0912b29_6	何等為四？	何 等 為 四  
ZH_T13_0418_002:0912c01_14	一者、不信餘道，二者、斷愛欲，三者、如法行，四者、無所貪生。	一 者  不 信 餘 道  二 者  斷 愛 欲  三 者  如 法 行  四 者  無 所 貪 生  
ZH_T13_0418_002:0912c02_5	是為四，菩薩疾得是三昧。	是 為 四  菩 薩 疾 得 是 三 昧  
ZH_T13_0418_002:0912c02_12	」佛告颰陀和：	 佛 告 颰 陀 和  
ZH_T13_0418_002:0912c04_1	「若有菩薩學是三昧者，若持、若誦、若守，今世即自得五百功德。	 若 有 菩 薩 學 是 三 昧 者  若 持  若 誦  若 守  今 世 即 自 得 五 百 功 德  
ZH_T13_0418_002:0912c04_8	譬如，颰陀和！	譬 如  颰 陀 和  
ZH_T13_0418_002:0912c06_2	慈心比丘終不中毒、終不中兵、火不能燒、入水不死、帝王不能得其便。	慈 心 比 丘 終 不 中 毒  終 不 中 兵  火 不 能 燒  入 水 不 死  帝 王 不 能 得 其 便  
ZH_T13_0418_002:0912c08_8	如是，菩薩守是三昧者，終不中毒、終不中兵、終不為火所燒、終不為水所沒、終不為帝王得其便。	如 是  菩 薩 守 是 三 昧 者  終 不 中 毒  終 不 中 兵  終 不 為 火 所 燒  終 不 為 水 所 沒  終 不 為 帝 王 得 其 便  
ZH_T13_0418_002:0912c08_15	譬如，颰陀和！	譬 如  颰 陀 和  
ZH_T13_0418_002:0912c10_12	劫盡壞燒時，持是三昧菩薩者正使墮是火中，火即為滅，譬如大甖水滅小火。	劫 盡 壞 燒 時  持 是 三 昧 菩 薩 者 正 使 墮 是 火 中  火 即 為 滅  譬 如 大 甖 水 滅 小 火  
ZH_T13_0418_002:0912c10_19	」佛告颰陀和：	 佛 告 颰 陀 和  
ZH_T13_0418_002:0912c11_7	「我所語無有異。	 我 所 語 無 有 異  
ZH_T13_0418_002:0912c17_3	是菩薩持是三昧者，若帝王、若賊、若水、若火、若龍、若蛇、若閱叉鬼神、若猛獸、若大蟒、若蛟龍、若師子、若虎、若狼、若狗、若人、若非人、若㹢玃、若薜荔、若鳩洹鬼神，若欲嬈人、若欲殺人、若欲奪人鉢震越、若壞人禪奪人念，設欲中是菩薩者，終不能中。	是 菩 薩 持 是 三 昧 者  若 帝 王  若 賊  若 水  若 火  若 龍  若 蛇  若 閱叉鬼神  若 猛 獸  若 大 蟒  若 蛟 龍  若 師 子  若 虎  若 狼  若 狗  若 人  若 非 人  若 㹢 玃  若 薜 荔  若 鳩 洹 鬼 神  若 欲 嬈 人  若 欲 殺 人  若 欲 奪 人 鉢 震 越  若 壞 人 禪 奪 人 念  設 欲 中 是 菩 薩 者  終 不 能 中  
ZH_T13_0418_002:0912c17_7	」佛言：	 佛 言  
ZH_T13_0418_002:0912c18_11	「如我所語無有異，除其宿命所請，其餘無有能中者。	 如 我 所 語 無 有 異  除 其 宿 命 所 請  其 餘 無 有 能 中 者  
ZH_T13_0418_002:0912c18_15	」佛言：	 佛 言  
ZH_T13_0418_002:0912c19_3	「我所語無有異。	 我 所 語 無 有 異  
ZH_T13_0418_002:0912c21_1	若有菩薩持是三昧者，終不病目，若耳、鼻、口，身體無病，其心終不憂、終不厄。	若 有 菩 薩 持 是 三 昧 者  終 不 病 目  若 耳  鼻  口  身 體 無 病  其 心 終 不 憂  終 不 厄  
ZH_T13_0418_002:0912c22_4	是菩薩若死、若近死，設有是患者，佛語為有異；	是 菩 薩 若 死  若 近 死  設 有 是 患 者  佛 語 為 有 異  
ZH_T13_0418_002:0912c22_11	除其宿命所作。	除 其 宿 命 所 作  
ZH_T13_0418_002:0912c22_19	「復次，颰陀和！	 復 次  颰 陀 和  
ZH_T13_0418_002:0912c26_14	是菩薩諸天皆稱譽、諸龍皆稱譽、諸閱叉鬼神皆稱譽、諸阿須輪皆稱譽，迦留羅鬼神、真陀羅鬼神、摩睺勒鬼神、若人非人皆稱譽是菩薩，諸佛天中天皆稱譽是菩薩。	是 菩 薩 諸 天 皆 稱 譽  諸 龍 皆 稱 譽  諸 閱叉鬼神 皆 稱 譽  諸 阿 須 輪 皆 稱 譽  迦 留 羅 鬼 神  真 陀 羅 鬼 神  摩睺勒鬼神  若 人 非 人 皆 稱 譽 是 菩 薩  諸 佛 天 中 天 皆 稱 譽 是 菩 薩  
ZH_T13_0418_002:0912c27_2	「復次，颰陀和！	 復 次  颰 陀 和  
ZH_T13_0418_002:0913a03_1	是菩薩為諸天所護、為諸龍所護，四天王、釋提桓因、梵三鉢天皆護是菩薩，閱叉鬼神、乾陀羅鬼神、阿須倫鬼神、迦留羅鬼神、真陀羅鬼神、摩睺勒鬼神、若人非人皆共擁護是菩薩，諸佛天中天皆共擁護是菩薩。	是 菩 薩 為 諸 天 所 護  為 諸 龍 所 護  四 天 王  釋提桓因  梵 三 鉢 天 皆 護 是 菩 薩  閱叉鬼神  乾 陀 羅 鬼 神  阿 須 倫 鬼 神  迦 留 羅 鬼 神  真 陀 羅 鬼 神  摩睺勒鬼神  若 人 非 人 皆 共 擁 護 是 菩 薩  諸 佛 天 中 天 皆 共 擁 護 是 菩 薩  
ZH_T13_0418_002:0913a03_9	「復次，颰陀和！	 復 次  颰 陀 和  
ZH_T13_0418_002:0913a07_14	是菩薩為諸天所敬愛，諸龍閱叉鬼神、乾陀羅鬼神、阿須倫鬼神、迦留羅鬼神、真陀羅鬼神、摩睺勒鬼神、若人非人皆共敬愛是菩薩，諸佛天中天——皆無有愛欲——以道德故皆復敬愛是菩薩。	是 菩 薩 為 諸 天 所 敬 愛  諸 龍 閱叉鬼神  乾 陀 羅 鬼 神  阿 須 倫 鬼 神  迦 留 羅 鬼 神  真 陀 羅 鬼 神  摩睺勒鬼神  若 人 非 人 皆 共 敬 愛 是 菩 薩  諸 佛 天 中 天   皆 無 有 愛 欲   以 道 德 故 皆 復 敬 愛 是 菩 薩  
ZH_T13_0418_002:0913a08_1	「復次，颰陀和！	 復 次  颰 陀 和  
ZH_T13_0418_002:0913a12_15	是菩薩諸天皆欲見之，諸龍、閱叉鬼神、乾陀羅鬼神、阿須倫鬼神、迦留羅鬼神、真陀羅鬼神、摩睺勒鬼神、若人非人皆思樂欲見是菩薩，諸佛天中天皆各各欲使是菩薩往到其所——用人民故欲使往。	是 菩 薩 諸 天 皆 欲 見 之  諸 龍  閱叉鬼神  乾 陀 羅 鬼 神  阿 須 倫 鬼 神  迦 留 羅 鬼 神  真 陀 羅 鬼 神  摩睺勒鬼神  若 人 非 人 皆 思 樂 欲 見 是 菩 薩  諸 佛 天 中 天 皆 各 各 欲 使 是 菩 薩 往 到 其 所   用 人 民 故 欲 使 往  
ZH_T13_0418_002:0913a13_2	「復次，颰陀和！	 復 次  颰 陀 和  
ZH_T13_0418_002:0913a16_8	是菩薩諸天皆來至其所，諸龍、閱叉鬼神、乾陀羅鬼神、阿須輪鬼神、迦留羅鬼神、真陀羅鬼神、摩睺勒鬼神、若人非人皆來至是菩薩所，與共相見。	是 菩 薩 諸 天 皆 來 至 其 所  諸 龍  閱叉鬼神  乾 陀 羅 鬼 神  阿 須 輪 鬼 神  迦 留 羅 鬼 神  真 陀 羅 鬼 神  摩睺勒鬼神  若 人 非 人 皆 來 至 是 菩 薩 所  與 共 相 見  
ZH_T13_0418_002:0913a18_5	諸佛天中天，菩薩不但晝日見，夜於夢中若見諸佛身、若諸佛各各自說其名字。	諸 佛 天 中 天  菩 薩 不 但 晝 日 見  夜 於 夢 中 若 見 諸 佛 身  若 諸 佛 各 各 自 說 其 名 字  
ZH_T13_0418_002:0913a18_13	「復次，颰陀和！	 復 次  颰 陀 和  
ZH_T13_0418_002:0913a21_18	是菩薩所未誦經、前所不聞經卷，是菩薩持是三昧威神，夢中悉自得其經卷名，各各悉見悉聞經聲——若晝日不得者，若夜於夢中悉見得。	是 菩 薩 所 未 誦 經  前 所 不 聞 經 卷  是 菩 薩 持 是 三 昧 威 神  夢 中 悉 自 得 其 經 卷 名  各 各 悉 見 悉 聞 經 聲   若 晝 日 不 得 者  若 夜 於 夢 中 悉 見 得  
ZH_T13_0418_002:0913a22_4	」佛告颰陀和：	 佛 告 颰 陀 和  
ZH_T13_0418_002:0913a24_9	「若一劫、若復過一劫，我說是菩薩持是三昧者，說其功德不可盡竟，何況力求得是三昧者？	 若 一 劫  若 復 過 一 劫  我 說 是 菩 薩 持 是 三 昧 者  說 其 功 德 不 可 盡 竟  何 況 力 求 得 是 三 昧 者  
ZH_T13_0418_002:0913a24_17	」佛爾時頌偈言：	 佛 爾 時 頌 偈 言  
ZH_T13_0418_002:0913a25_0	「若有菩薩學誦是，　　佛說三昧寂定義，	 若 有 菩 薩 學 誦 是    佛 說 三 昧 寂 定 義  
ZH_T13_0418_002:0913a26_17	假使欲嘆其功德，　　譬如恒邊減一沙。	假 使 欲 嘆 其 功 德    譬 如 恒 邊 減 一 沙  
ZH_T13_0418_002:0913a27_0	刀刃、矛戟不中傷，　　盜賊、怨家無能害，	刀 刃  矛 戟 不 中 傷    盜 賊  怨 家 無 能 害  
ZH_T13_0418_002:0913a28_18	國王、大臣喜悅向，　　學此三昧得如是。	國 王  大 臣 喜 悅 向    學 此 三 昧 得 如 是  
ZH_T13_0418_002:0913a29_0	蚖蛇含毒誠可畏，　　見彼行者毒疾除，	蚖 蛇 含 毒 誠 可 畏    見 彼 行 者 毒 疾 除  
ZH_T13_0418_002:0913b01_17	不復瞋恚吐惡氣，　　誦是三昧得如是。	不 復 瞋 恚 吐 惡 氣    誦 是 三 昧 得 如 是  
ZH_T13_0418_002:0913b02_0	怨讐、嫌隙莫能當，　　天、龍、鬼、神、真陀羅，	怨 讐  嫌 隙 莫 能 當    天  龍  鬼  神  真 陀 羅  
ZH_T13_0418_002:0913b03_17	覩其威光皆嘿然，　　學此三昧得如是。	覩 其 威 光 皆 嘿 然    學 此 三 昧 得 如 是  
ZH_T13_0418_002:0913b04_0	山野弊狼及大蟒、　　師子、猛虎、鹿、㹢玃，	山 野 弊 狼 及 大 蟒    師 子  猛 虎  鹿  㹢 玃  
ZH_T13_0418_002:0913b05_17	無傷害心攝藏毒，　　悉來親護是行者；	無 傷 害 心 攝 藏 毒    悉 來 親 護 是 行 者  
ZH_T13_0418_002:0913b06_0	弊惡鬼神將人魂，　　諸天人民懷害心，	弊 惡 鬼 神 將 人 魂    諸 天 人 民 懷 害 心  
ZH_T13_0418_002:0913b07_17	感其威神自然伏，　　學此三昧得如是。	感 其 威 神 自 然 伏    學 此 三 昧 得 如 是  
ZH_T13_0418_002:0913b08_0	其人不病無苦痛，　　耳目聰明無闇塞，	其 人 不 病 無 苦 痛    耳 目 聰 明 無 闇 塞  
ZH_T13_0418_002:0913b09_17	言辭辯慧有殊傑，　　行三昧者速逮是；	言 辭 辯 慧 有 殊 傑    行 三 昧 者 速 逮 是  
ZH_T13_0418_002:0913b10_0	其人終不墮地獄，　　離餓鬼道及畜生，	其 人 終 不 墮 地 獄    離 餓 鬼 道 及 畜 生  
ZH_T13_0418_002:0913b11_17	世世所生識宿命，　　學此三昧得如是。	世 世 所 生 識 宿 命    學 此 三 昧 得 如 是  
ZH_T13_0418_002:0913b12_0	鬼神、乾陀共擁護，　　諸天人民亦如是，	鬼 神  乾 陀 共 擁 護    諸 天 人 民 亦 如 是  
ZH_T13_0418_002:0913b13_18	并阿須倫、摩睺勒，　　行此三昧得如是。	并 阿 須 倫  摩 睺 勒    行 此 三 昧 得 如 是  
ZH_T13_0418_002:0913b14_0	諸天悉共頌其德，　　天、人、龍、鬼、真陀羅，	諸 天 悉 共 頌 其 德    天  人  龍  鬼  真 陀 羅  
ZH_T13_0418_002:0913b15_17	諸佛嗟歎令如願，　　諷誦說經為人故。	諸 佛 嗟 歎 令 如 願    諷 誦 說 經 為 人 故  
ZH_T13_0418_002:0913b16_0	其人道意不退轉，　　法慧之義而無盡，	其 人 道 意 不 退 轉    法 慧 之 義 而 無 盡  
ZH_T13_0418_002:0913b17_17	姿顏美艶無與等，　　誦習此經開化人。	姿 顏 美 艶 無 與 等    誦 習 此 經 開 化 人  
ZH_T13_0418_002:0913b18_0	國國相伐民荒亂，　　飢饉荐臻懷苦窮，	國 國 相 伐 民 荒 亂    飢 饉 荐 臻 懷 苦 窮  
ZH_T13_0418_002:0913b19_17	終不於中夭其命，　　能誦此經化人者。	終 不 於 中 夭 其 命    能 誦 此 經 化 人 者  
ZH_T13_0418_002:0913b20_0	勇猛降伏諸魔事，　　心無所畏毛不竪，	勇 猛 降 伏 諸 魔 事    心 無 所 畏 毛 不 竪  
ZH_T13_0418_002:0913b21_17	其功德行不可議，　　行此三昧得如是。	其 功 德 行 不 可 議    行 此 三 昧 得 如 是  
ZH_T13_0418_002:0913b22_0	妖蠱幻化及符書，　　穢濁邪道不正行，	妖 蠱 幻 化 及 符 書    穢 濁 邪 道 不 正 行  
ZH_T13_0418_002:0913b23_17	終無有能中其身，　　用愛樂法達本故。	終 無 有 能 中 其 身    用 愛 樂 法 達 本 故  
ZH_T13_0418_002:0913b24_0	一切悉共歌其德，　　具足空慧佛尊子，	一 切 悉 共 歌 其 德    具 足 空 慧 佛 尊 子  
ZH_T13_0418_002:0913b25_17	然後當來最末世，　　手得是經得如是。	然 後 當 來 最 末 世    手 得 是 經 得 如 是  
ZH_T13_0418_002:0913b26_0	常行精進懷喜踴，　　同心和悅奉此法，	常 行 精 進 懷 喜 踴    同 心 和 悅 奉 此 法  
ZH_T13_0418_002:0913b27_17	受持經卷講諷誦，　　今我以是為彼說。	受 持 經 卷 講 諷 誦    今 我 以 是 為 彼 說  
ZH_T13_0418_002:0913b29_5	」9 羼羅耶佛品般舟經羼羅耶佛品第九佛告颰陀和：	 9   羼 羅 耶 佛 品 般 舟 經 羼 羅 耶 佛 品 第 九 佛 告 颰 陀 和  
ZH_T13_0418_002:0913c02_14	「乃往昔時不可計阿僧祇劫，爾時有佛名羼羅耶佛、怛薩阿竭、阿羅訶、三耶三佛，於世間極尊，安定於世間；	 乃 往 昔 時 不 可 計 阿僧祇劫  爾 時 有 佛 名 羼 羅 耶 佛  怛 薩 阿 竭  阿 羅 訶  三耶三佛  於 世 間 極 尊  安 定 於 世 間  
ZH_T13_0418_002:0913c03_11	於經中大明，天上天下號曰天中天。	於 經 中 大 明  天 上 天 下 號 曰 天 中 天  
ZH_T13_0418_002:0913c05_7	爾時，有長者子名須達，與二萬人俱來至羼羅耶佛所，為佛作禮却坐一面。	爾 時  有 長 者 子 名 須 達  與 二 萬 人 俱 來 至 羼 羅 耶 佛 所  為 佛 作 禮 却 坐 一 面  
ZH_T13_0418_002:0913c06_4	須達長者子問羼羅耶佛是三昧。	須 達 長 者 子 問 羼 羅 耶 佛 是 三 昧  
ZH_T13_0418_002:0913c07_6	羼羅耶佛知須達長者子心所念，便為說是三昧。	羼 羅 耶 佛 知 須 達 長 者 子 心 所 念  便 為 說 是 三 昧  
ZH_T13_0418_002:0913c09_3	須達長者子聞是三昧已大歡喜，即悉諷受得作沙門，求是三昧八萬歲。	須 達 長 者 子 聞 是 三 昧 已 大 歡 喜  即 悉 諷 受 得 作 沙 門  求 是 三 昧 八 萬 歲  
ZH_T13_0418_002:0913c10_16	時長者子須達從佛聞經甚眾多——悉從無央數佛聞經——其智慧甚高明。	時 長 者 子 須 達 從 佛 聞 經 甚 眾 多   悉 從 無 央 數 佛 聞 經   其 智 慧 甚 高 明  
ZH_T13_0418_002:0913c12_6	長者子須達其後壽終生忉利天上，以後復從天上來下生世間。	長 者 子 須 達 其 後 壽 終 生 忉 利 天 上  以 後 復 從 天 上 來 下 生 世 間  
ZH_T13_0418_002:0913c13_16	爾時，故劫中復有佛，名術闍波提怛薩阿竭、阿羅呵、三耶三菩。	爾 時  故 劫 中 復 有 佛  名 術 闍 波 提 怛 薩 阿 竭  阿 羅 呵  三 耶 三 菩  
ZH_T13_0418_002:0913c15_7	時佛在剎利家生，爾時長者子須達復於佛所聞是三昧，復求之。	時 佛 在 剎 利 家 生  爾 時 長 者 子 須 達 復 於 佛 所 聞 是 三 昧  復 求 之  
ZH_T13_0418_002:0913c17_11	時長者子須達其後復於故劫中復有佛，名賴毘羅耶怛薩阿竭、阿羅呵、三耶三佛，婆羅門種。	時 長 者 子 須 達 其 後 復 於 故 劫 中 復 有 佛  名 賴 毘 羅 耶 怛 薩 阿 竭  阿 羅 呵  三耶三佛  婆 羅 門 種  
ZH_T13_0418_002:0913c18_14	時長者子須達復於佛所受是三昧，求守八萬四千歲。	時 長 者 子 須 達 復 於 佛 所 受 是 三 昧  求 守 八萬四千 歲  
ZH_T13_0418_002:0913c19_1	」佛告颰陀和：	 佛 告 颰 陀 和  
ZH_T13_0418_002:0913c20_3	「長者子須達却後八萬劫得作佛，名提和竭羅。	 長 者 子 須 達 却 後 八 萬 劫 得 作 佛  名 提 和 竭 羅  
ZH_T13_0418_002:0913c21_3	爾時，長者子須達為人高明勇猛，智慧甚廣。	爾 時  長 者 子 須 達 為 人 高 明 勇 猛  智 慧 甚 廣  
ZH_T13_0418_002:0913c21_7	」佛言：	 佛 言  
ZH_T13_0418_002:0913c21_14	「見是三昧不？	 見 是 三 昧 不  
ZH_T13_0418_002:0913c21_18	颰陀和！	颰 陀 和  
ZH_T13_0418_002:0913c22_9	饒益乃爾，使人成就得佛道。	饒 益 乃 爾  使 人 成 就 得 佛 道  
ZH_T13_0418_002:0913c24_3	若有菩薩得是三昧者，當學誦、當持、當教人、當守，如是者得佛不久。	若 有 菩 薩 得 是 三 昧 者  當 學 誦  當 持  當 教 人  當 守  如 是 者 得 佛 不 久  
ZH_T13_0418_002:0913c24_8	若曹知不？	若 曹 知 不  
ZH_T13_0418_002:0913c24_12	颰陀和！	颰 陀 和  
ZH_T13_0418_002:0913c26_2	是三昧者是菩薩眼、諸菩薩母、諸菩薩所歸仰、諸菩薩所出生。	是 三 昧 者 是 菩 薩 眼  諸 菩 薩 母  諸 菩 薩 所 歸 仰  諸 菩 薩 所 出 生  
ZH_T13_0418_002:0913c26_6	若知不？	若 知 不  
ZH_T13_0418_002:0913c26_10	颰陀和！	颰 陀 和  
ZH_T13_0418_002:0913c27_6	是三昧者破去於冥，明於天上天下。	是 三 昧 者 破 去 於 冥  明 於 天 上 天 下  
ZH_T13_0418_002:0913c27_10	若知不？	若 知 不  
ZH_T13_0418_002:0913c27_14	颰陀和！	颰 陀 和  
ZH_T13_0418_002:0913c29_10	是菩薩三昧者，是諸佛之藏、諸佛之地，是珍寶淵海之泉、是無量功德之鎮益；	是 菩 薩 三 昧 者  是 諸 佛 之 藏  諸 佛 之 地  是 珍 寶 淵 海 之 泉  是 無量功德 之 鎮 益  
ZH_T13_0418_002:0914a01_1	明哲之經當作是知。	明 哲 之 經 當 作 是 知  
ZH_T13_0418_002:0914a02_7	三昧所出如是，從是中出佛、聞經、正立於四意止中。	三 昧 所 出 如 是  從 是 中 出 佛  聞 經  正 立 於 四 意 止 中  
ZH_T13_0418_002:0914a02_15	何等為四意止中？	何 等 為 四 意 止 中  
ZH_T13_0418_002:0914a04_2	一者，自觀身、觀他人身、自觀身觀他人身者本無身；	一 者  自 觀 身  觀 他 人 身  自 觀 身 觀 他 人 身 者 本 無 身  
ZH_T13_0418_002:0914a05_12	二者，自觀痛痒、觀他人痛痒、自觀痛痒觀他人痛痒者本無痛痒；	二 者  自 觀 痛 痒  觀 他 人 痛 痒  自 觀 痛 痒 觀 他 人 痛 痒 者 本 無 痛 痒  
ZH_T13_0418_002:0914a07_1	三者，自觀意、觀他人意、自觀意觀他人意者本無意；	三 者  自 觀 意  觀 他 人 意  自 觀 意 觀 他 人 意 者 本 無 意  
ZH_T13_0418_002:0914a08_5	四者，自觀法、觀他人法、自觀法觀他人法者本無法。	四 者  自 觀 法  觀 他 人 法  自 觀 法 觀 他 人 法 者 本 無 法  
ZH_T13_0418_002:0914a08_12	」佛告颰陀和：	 佛 告 颰 陀 和  
ZH_T13_0418_002:0914a09_1	「是三昧誰當信者？	 是 三 昧 誰 當 信 者  
ZH_T13_0418_002:0914a10_7	獨怛薩阿竭、阿羅呵、三耶三佛、阿惟越致、阿羅漢乃信之耳。	獨 怛 薩 阿 竭  阿 羅 呵  三耶三佛  阿惟越致  阿 羅 漢 乃 信 之 耳  
ZH_T13_0418_002:0914a11_8	有愚癡迷惑心者，離是現在佛前立三昧遠。	有 愚 癡 迷 惑 心 者  離 是 現 在 佛 前 立 三 昧 遠  
ZH_T13_0418_002:0914a11_12	何以故？	何 以 故  
ZH_T13_0418_002:0914a12_5	是法當念佛、當見佛。	是 法 當 念 佛  當 見 佛  
ZH_T13_0418_002:0914a12_12	」佛告颰陀和：	 佛 告 颰 陀 和  
ZH_T13_0418_002:0914a13_12	「是菩薩當念佛、當見佛、當聞經，不當有著。	 是 菩 薩 當 念 佛  當 見 佛  當 聞 經  不 當 有 著  
ZH_T13_0418_002:0914a13_16	何以故？	何 以 故  
ZH_T13_0418_002:0914a14_7	佛本無是、法無所因。	佛 本 無 是  法 無 所 因  
ZH_T13_0418_002:0914a14_11	何以故？	何 以 故  
ZH_T13_0418_002:0914a15_4	本空無所有，各各行法念。	本 空無所有  各 各 行 法 念  
ZH_T13_0418_002:0914a16_16	是法中無所取、是法無所著，如空等甚清淨，是法人所想了無所有。	是 法 中 無 所 取  是 法 無 所 著  如 空 等 甚 清 淨  是 法 人 所 想 了 無 所 有  
ZH_T13_0418_002:0914a17_17	無所有是法，假所因者空寂耳，如泥洹。	無 所 有 是 法  假 所 因 者 空 寂 耳  如 泥 洹  
ZH_T13_0418_002:0914a19_3	是法無所有，本無是法，無所從來、亦無所從去。	是 法 無 所 有  本 無 是 法  無所從來  亦 無 所 從 去  
ZH_T13_0418_002:0914a19_19	人本無是法，不著者近、有著者遠。	人 本 無 是 法  不 著 者 近  有 著 者 遠  
ZH_T13_0418_002:0914a20_5	」佛告颰陀和：	 佛 告 颰 陀 和  
ZH_T13_0418_002:0914a21_8	「若有守是三昧者，因想入無想中見佛、念佛。	 若 有 守 是 三 昧 者  因 想 入 無 想 中 見 佛  念 佛  
ZH_T13_0418_002:0914a22_8	守覺聞經念法，守覺不得念我、不得著法。	守 覺 聞 經 念 法  守 覺 不 得 念 我  不 得 著 法  
ZH_T13_0418_002:0914a22_12	何以故？	何 以 故  
ZH_T13_0418_002:0914a23_1	有守覺，颰陀和！	有 守 覺  颰 陀 和  
ZH_T13_0418_002:0914a24_1	有守覺不見佛，有所著如毛髮不得法。	有 守 覺 不 見 佛  有 所 著 如 毛 髮 不 得 法  
ZH_T13_0418_002:0914a26_9	施他人有所悕望為不施、持戒有所悕望為不淨、貪於法不得泥洹、於經中有諛諂不得為高明。	施 他 人 有 所 悕 望 為 不 施  持 戒 有 所 悕 望 為 不 淨  貪 於 法 不 得 泥 洹  於 經 中 有 諛 諂 不 得 為 高 明  
ZH_T13_0418_002:0914a27_10	樂於眾會中、喜於餘道，終不能得一行。	樂 於 眾 會 中  喜 於 餘 道  終 不 能 得 一 行  
ZH_T13_0418_002:0914a29_2	於欲中念難，有瞋恚不能忍辱、有所憎惡不得說他人。	於 欲 中 念 難  有 瞋 恚 不 能 忍 辱  有 所 憎 惡 不 得 說 他 人  
ZH_T13_0418_002:0914b02_11	善求阿羅漢道者不得於是見現在佛悉在前立三昧中，不逮無所從來生法，樂於中立，有所著不得空。	善 求 阿羅漢道 者 不 得 於 是 見 現 在 佛 悉 在 前 立 三 昧 中  不 逮 無所從來 生 法  樂 於 中 立  有 所 著 不 得 空  
ZH_T13_0418_002:0914b04_7	菩薩終不得慳貪，有懈怠不得道、有婬妷不入觀、有所念不入三昧。	菩 薩 終 不 得 慳 貪  有 懈 怠 不 得 道  有 婬 妷 不 入 觀  有 所 念 不 入 三 昧  
ZH_T13_0418_002:0914b04_15	」佛爾時頌偈言：	 佛 爾 時 頌 偈 言  
ZH_T13_0418_002:0914b05_0	「是等功德不可計，　　奉戒具足無瑕穢，	 是 等 功 德 不 可 計    奉 戒 具 足 無 瑕 穢  
ZH_T13_0418_002:0914b06_17	其心清淨離垢塵，　　行此三昧得如是。	其 心 清 淨 離 垢 塵    行 此 三 昧 得 如 是  
ZH_T13_0418_002:0914b07_0	設有持是三昧者，　　智慧普大無缺減，	設 有 持 是 三 昧 者    智 慧 普 大 無 缺 減  
ZH_T13_0418_002:0914b08_17	博達眾義常不忘，　　功德之行如月明。	博 達 眾 義 常 不 忘    功 德 之 行 如 月 明  
ZH_T13_0418_002:0914b09_0	設有持是三昧者，　　解了覺意不可識，	設 有 持 是 三 昧 者    解 了 覺 意 不 可 識  
ZH_T13_0418_002:0914b10_17	曉知無量之道法，　　無數諸天護其德。	曉 知 無 量 之 道 法    無 數 諸 天 護 其 德  
ZH_T13_0418_002:0914b11_0	設有持是三昧者，　　常自面見無數佛，	設 有 持 是 三 昧 者    常 自 面 見 無 數 佛  
ZH_T13_0418_002:0914b12_17	聞無量佛講說法，　　輒能受持念普行。	聞 無 量 佛 講 說 法    輒 能 受 持 念 普 行  
ZH_T13_0418_002:0914b13_0	設有持是三昧者，　　惡罪懃苦皆滅除，	設 有 持 是 三 昧 者    惡 罪 懃 苦 皆 滅 除  
ZH_T13_0418_002:0914b14_17	諸佛於世行愍哀，　　悉共嗟嘆是菩薩。	諸 佛 於 世 行 愍 哀    悉 共 嗟 嘆 是 菩 薩  
ZH_T13_0418_002:0914b15_0	假使菩薩欲覩見，　　當來無數佛、世尊，	假 使 菩 薩 欲 覩 見    當 來 無 數 佛  世 尊  
ZH_T13_0418_002:0914b16_17	一心踴躍住正法，　　當學諷誦是三昧。	一 心 踴 躍 住 正 法    當 學 諷 誦 是 三 昧  
ZH_T13_0418_002:0914b17_0	其有持是三昧者，　　其功德福不可議，	其 有 持 是 三 昧 者    其 功 德 福 不 可 議  
ZH_T13_0418_002:0914b18_17	逮得人身最第一，　　出家超異行分衛。	逮 得 人 身 最 第 一    出 家 超 異 行 分 衛  
ZH_T13_0418_002:0914b19_0	若有末後得是經，　　逮功德利最第一，	若 有 末 後 得 是 經    逮 功 德 利 最 第 一  
ZH_T13_0418_002:0914b20_17	得其福祐不可限，　　住是三昧得如是。	得 其 福 祐 不 可 限    住 是 三 昧 得 如 是  
ZH_T13_0418_002:0914b21_100	」般舟三昧經卷中	 般舟三昧 經 卷 中 
