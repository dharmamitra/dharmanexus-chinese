segmentnr	original	folio	analyzed
ZH_X73_1456_026:0645b14	憨山老人夢遊集卷第二十六	026	憨 山 老 人 夢 遊 集 卷 第 二 十 六 
ZH_X73_1456_026:0645b16	侍　者　　福　善　日錄	026	侍  者   福  善  日 錄 
ZH_X73_1456_026:0645b17	門　人　　通　炯　編輯	026	門  人   通  炯  編 輯 
ZH_X73_1456_026:0645b18	嶺南弟子　劉起相　重較	026	嶺 南 弟 子  劉 起 相  重 較 
ZH_X73_1456_026:0645b19	　　記	026	  記 
ZH_X73_1456_026:0645b20	廬山大悲懺堂記	026	廬 山 大 悲 懺 堂 記 
ZH_X73_1456_026:0645b21	唯佛法身無際。全體而為眾生。眾生妄想無際。全體	026	唯 佛 法 身 無 際  全 體 而 為 眾 生  眾 生 妄 想 無 際  全 體 
ZH_X73_1456_026:0645b22	而為生死之妄業。妄業不消。故眾生苦海亦無際。而	026	而 為 生 死 之 妄 業  妄 業 不 消  故 眾 生 苦 海 亦 無 際  而 
ZH_X73_1456_026:0645b23	終莫知出。自非大悲願力。無由以竭苦海。消妄業而	026	終 莫 知 出  自 非 大 悲 願 力  無 由 以 竭 苦 海  消 妄 業 而 
ZH_X73_1456_026:0645b24	出生死。證本際也。是故觀音大士。稱法界心。行大悲	026	出 生 死  證 本 際 也  是 故 觀 音 大 士  稱 法 界 心  行 大 悲 
ZH_X73_1456_026:0645c01	行。潛入一切眾生妄想海中。而為之濟度。設陀羅尼。	026	行  潛 入 一 切 眾 生 妄 想 海 中  而 為 之 濟 度  設 陀 羅 尼  
ZH_X73_1456_026:0645c02	令其持誦薰修。欲令眾生出苦海。見本法身。登涅槃	026	令 其 持 誦 薰 修  欲 令 眾 生 出 苦 海  見 本 法 身  登 涅 槃 
ZH_X73_1456_026:0645c03	岸。此大悲懺法所由立也。其呪本出灌頂部。乃中道	026	岸  此 大 悲 懺 法 所 由 立 也  其 呪 本 出 灌 頂 部  乃 中 道 
ZH_X73_1456_026:0645c04	法身所流。是為毗盧心印。始於四明尊者。準大悲經	026	法 身 所 流  是 為 毗 盧 心 印  始 於 四 明 尊 者  準 大 悲 經 
ZH_X73_1456_026:0645c05	之所剏立。其來尚矣。良以眾生藏識幽關。非祕密心	026	之 所 剏 立  其 來 尚 矣  良 以 眾 生 藏 識 幽 關  非 祕 密 心 
ZH_X73_1456_026:0645c06	印。不足以破之。是為脫苦之良藥也。直指滿公。受教	026	印  不 足 以 破 之  是 為 脫 苦 之 良 藥 也  直 指 滿 公  受 教 
ZH_X73_1456_026:0645c07	於雲棲。藏修南岳志。以懺法為佛事。信奉者眾。既而	026	於 雲 棲  藏 修 南 岳 志  以 懺 法 為 佛 事  信 奉 者 眾  既 而 
ZH_X73_1456_026:0645c08	之廬岳。結隱單棲。願廣此法。以度四眾。故建懺堂。以	026	之 廬 岳  結 隱 單 棲  願 廣 此 法  以 度 四 眾  故 建 懺 堂  以 
ZH_X73_1456_026:0645c09	示薰修之儀。堂既成。乞記於老人。乃謂之曰。一切眾	026	示 薰 修 之 儀  堂 既 成  乞 記 於 老 人  乃 謂 之 曰  一 切 眾 
ZH_X73_1456_026:0645c10	生。皆本法身。既迷而為生死業海。令以法身心印。而	026	生  皆 本 法 身  既 迷 而 為 生 死 業 海  令 以 法 身 心 印  而 
ZH_X73_1456_026:0645c11	薰變業性。是以水投水。似空合空。但有信者。於生死	026	薰 變 業 性  是 以 水 投 水  似 空 合 空  但 有 信 者  於 生 死 
ZH_X73_1456_026:0645c12	苦。不期出而出矣。公以大悲心。為苦海舟航之慈楫。	026	苦  不 期 出 而 出 矣  公 以 大 悲 心  為 苦 海 舟 航 之 慈 楫  
ZH_X73_1456_026:0645c13	以人人本有之法。而指示之。如以甘露灑焦枯。而清	026	以 人 人 本 有 之 法  而 指 示 之  如 以 甘 露 灑 焦 枯  而 清 
ZH_X73_1456_026:0645c14	涼心地。不待告而自知矣。法性無盡。眾生界不可盡。	026	涼 心 地  不 待 告 而 自 知 矣  法 性 無 盡  眾 生 界 不 可 盡  
ZH_X73_1456_026:0645c15	此法亦無盡。又何以永永為計哉。	026	此 法 亦 無 盡  又 何 以 永 永 為 計 哉  
ZH_X73_1456_026:0645c16	廬山雲中寺十方常住碑記	026	廬 山 雲 中 寺 十 方 常 住 碑 記 
ZH_X73_1456_026:0645c17	廬山禪林棊布。山之絕頂。九奇峰下。最為幽勝。俗呼	026	廬 山 禪 林 棊 布  山 之 絕 頂  九 奇 峰 下  最 為 幽 勝  俗 呼 
ZH_X73_1456_026:0645c18	仰天坪。以其高而無上也。昔為虎狼之巢。有雲中寺。	026	仰 天 坪  以 其 高 而 無 上 也  昔 為 虎 狼 之 巢  有 雲 中 寺  
ZH_X73_1456_026:0645c19	乃敬堂忠公所剏建也。師諱法忠。本歙人。年十九。禮	026	乃 敬 堂 忠 公 所 剏 建 也  師 諱 法 忠  本 歙 人  年 十 九  禮 
ZH_X73_1456_026:0645c20	杭之靈隱達機和尚為弟子。執爨三年。思大事未了。	026	杭 之 靈 隱 達 機 和 尚 為 弟 子  執 爨 三 年  思 大 事 未 了  
ZH_X73_1456_026:0645c21	遂依講肆。聽了義諸經。猶以文字為障礙。渡江之少	026	遂 依 講 肆  聽 了 義 諸 經  猶 以 文 字 為 障 礙  渡 江 之 少 
ZH_X73_1456_026:0645c22	林。依大千和尚。參達摩西來之旨。居十載。尋之京師。	026	林  依 大 千 和 尚  參 達 摩 西 來 之 旨  居 十 載  尋 之 京 師  
ZH_X73_1456_026:0645c23	復禮徧融諸大知識。印決心要。因之五臺。會予與妙	026	復 禮 徧 融 諸 大 知 識  印 決 心 要  因 之 五 臺  會 予 與 妙 
ZH_X73_1456_026:0645c24	師。心知為法門之傑。予去東海。妙師歸蘆芽。因拉師	026	師  心 知 為 法 門 之 傑  予 去 東 海  妙 師 歸 蘆 芽  因 拉 師 
ZH_X73_1456_026:0646a01	同往。居三年。諸所建立多咨之。頃又棄去。入牛山。未	026	同 往  居 三 年  諸 所 建 立 多 咨 之  頃 又 棄 去  入 牛 山  未 
ZH_X73_1456_026:0646a02	幾而轉匡山。初結菴講經臺。居三年。以往來為煩。仍	026	幾 而 轉 匡 山  初 結 菴 講 經 臺  居 三 年  以 往 來 為 煩  仍 
ZH_X73_1456_026:0646a03	遷五老峰。又四年。至雲中。愛其高絕。乃誅茅縛椽以	026	遷 五 老 峰  又 四 年  至 雲 中  愛 其 高 絕  乃 誅 茅 縛 椽 以 
ZH_X73_1456_026:0646a04	居之。草衣木食。十方英靈衲子多集。師脫形骸。無爾	026	居 之  草 衣 木 食  十 方 英 靈 衲 子 多 集  師 脫 形 骸  無 爾 
ZH_X73_1456_026:0646a05	我。以道相忘。不設規繩。無約束。人人自律。不以世俗	026	我  以 道 相 忘  不 設 規 繩  無 約 束  人 人 自 律  不 以 世 俗 
ZH_X73_1456_026:0646a06	標榜。四事任緣。闕則親行乞以供之。雖寸絲粒米。咸	026	標 榜  四 事 任 緣  闕 則 親 行 乞 以 供 之  雖 寸 絲 粒 米  咸 
ZH_X73_1456_026:0646a07	以眾為懷。精練三業。稟明一心。居二十二年。遂成叢	026	以 眾 為 懷  精 練 三 業  稟 明 一 心  居 二 十 二 年  遂 成 叢 
ZH_X73_1456_026:0646a08	林。後為團瓢。以供宴息。山門榜曰。雲中。志最高也。師	026	林  後 為 團 瓢  以 供 宴 息  山 門 榜 曰  雲 中  志 最 高 也  師 
ZH_X73_1456_026:0646a09	好栽松。計十餘萬章。冀化龍以紀年也。予自南岳來	026	好 栽 松  計 十 餘 萬 章  冀 化 龍 以 紀 年 也  予 自 南 岳 來 
ZH_X73_1456_026:0646a10	遊茲山。師與予夜話。因謂予曰。某老矣。幻化人世。任	026	遊 茲 山  師 與 予 夜 話  因 謂 予 曰  某 老 矣  幻 化 人 世  任 
ZH_X73_1456_026:0646a11	緣住此山三十年矣。今浮光不久。即此道場。雖幻緣	026	緣 住 此 山 三 十 年 矣  今 浮 光 不 久  即 此 道 場  雖 幻 緣 
ZH_X73_1456_026:0646a12	所成。本意為十方龍象設。非為區區一己。乞師一言	026	所 成  本 意 為 十 方 龍 象 設  非 為 區 區 一 己  乞 師 一 言 
ZH_X73_1456_026:0646a13	以為志。予喜而歎曰。大哉師之心乎。經云。以大圓覺。	026	以 為 志  予 喜 而 歎 曰  大 哉 師 之 心 乎  經 云  以 大 圓 覺  
ZH_X73_1456_026:0646a14	為我伽藍。身心安居。平等性智。是佛以十方為懷也。	026	為 我 伽 藍  身 心 安 居  平等性智  是 佛 以 十 方 為 懷 也  
ZH_X73_1456_026:0646a15	西江有言。十方同聚會。個個學無為。此是選佛場。心	026	西 江 有 言  十 方 同 聚 會  個 個 學 無 為  此 是 選 佛 場  心 
ZH_X73_1456_026:0646a16	空及第歸。是祖以十方為心也。惟師生平志在無我。	026	空 及 第 歸  是 祖 以 十 方 為 心 也  惟 師 生 平 志 在 無 我  
ZH_X73_1456_026:0646a17	故隨所建立皆無我。今一旦而委之十方。是究竟無	026	故 隨 所 建 立 皆 無 我  今 一 旦 而 委 之 十 方  是 究 竟 無 
ZH_X73_1456_026:0646a18	我。其有能克紹其業。赤身擔荷者。能以師心為心。苟	026	我  其 有 能 克 紹 其 業  赤 身 擔 荷 者  能 以 師 心 為 心  苟 
ZH_X73_1456_026:0646a19	志於道。豈無豪傑之士。心空及第者乎。是則山色湖	026	志 於 道  豈 無 豪 傑 之 士  心 空 及 第 者 乎  是 則 山 色 湖 
ZH_X73_1456_026:0646a20	光。水流風動。皆演無我之法音。師廣長舌相。常住而	026	光  水 流 風 動  皆 演 無 我 之 法 音  師 廣長舌相  常 住 而 
ZH_X73_1456_026:0646a21	不泯也。其常住相代。別有劵。非予所筆。略記師生平	026	不 泯 也  其 常 住 相 代  別 有 劵  非 予 所 筆  略 記 師 生 平 
ZH_X73_1456_026:0646a22	始末。以告來者。	026	始 末  以 告 來 者  
ZH_X73_1456_026:0646a23	廬山萬壽寺莊嚴佛像記	026	廬 山 萬 壽 寺 莊 嚴 佛 像 記 
ZH_X73_1456_026:0646a24	廬山之南。剎竿相望。其谷之大者。曰棲賢。巖壑嶔岑。	026	廬 山 之 南  剎 竿 相 望  其 谷 之 大 者  曰 棲 賢  巖 壑 嶔 岑  
ZH_X73_1456_026:0646b01	林木蓊鬱。太乙漢陽桃林諸峰。叢列雲中。眾水會於	026	林 木 蓊 鬱  太 乙 漢 陽 桃 林 諸 峰  叢 列 雲 中  眾 水 會 於 
ZH_X73_1456_026:0646b02	巨澗。中有寺曰。萬壽。葢唐僧德英所建。為禪堀也。歲	026	巨 澗  中 有 寺 曰  萬 壽  葢 唐 僧 德 英 所 建  為 禪 堀 也  歲 
ZH_X73_1456_026:0646b03	久而毀。我　明正統閒。僧明安重修。今亦圮矣。禪人	026	久 而 毀  我  明 正 統 閒  僧 明 安 重 修  今 亦 圮 矣  禪 人 
ZH_X73_1456_026:0646b04	慧楞。緝而居之。古殿數楹。不蔽風雨。佛像金容塵坌	026	慧 楞  緝 而 居 之  古 殿 數 楹  不 蔽 風 雨  佛 像 金 容 塵 坌 
ZH_X73_1456_026:0646b05	薄蝕。凄然蒼蘚古瓦閒也。楞因發願重新。乞予為疏。	026	薄 蝕  凄 然 蒼 蘚 古 瓦 閒 也  楞 因 發 願 重 新  乞 予 為 疏  
ZH_X73_1456_026:0646b06	遣其徒本聖。走故鄉新城行乞焉。孝廉涂君世延。以	026	遣 其 徒 本 聖  走 故 鄉 新 城 行 乞 焉  孝 廉 涂 君 世 延  以 
ZH_X73_1456_026:0646b07	前身為僧。因字曰。悞來。志不忘本也。見疏興心。遂先	026	前 身 為 僧  因 字 曰  悞 來  志 不 忘 本 也  見 疏 興 心  遂 先 
ZH_X73_1456_026:0646b08	倡於眾。施金若干。聖持歸以莊嚴金像。殿宇煥然一	026	倡 於 眾  施 金 若 干  聖 持 歸 以 莊 嚴 金 像  殿 宇 煥 然 一 
ZH_X73_1456_026:0646b09	新。山光掩映。若睹毫彩於靈鷲。為人天說法時也。仍	026	新  山 光 掩 映  若 睹 毫 彩 於 靈 鷲  為 人 天 說 法 時 也  仍 
ZH_X73_1456_026:0646b10	乞予記之曰。夫佛者。覺也。為生靈之大本。即眾生知	026	乞 予 記 之 曰  夫 佛 者  覺 也  為 生 靈 之 大 本  即 眾 生 知 
ZH_X73_1456_026:0646b11	覺之自性也。人有此心。則人皆有此覺。覺則眾生即	026	覺 之 自 性 也  人 有 此 心  則 人 皆 有 此 覺  覺 則 眾 生 即 
ZH_X73_1456_026:0646b12	佛。不覺則佛即眾生。故曰心佛與眾生。是三無差別。	026	佛  不 覺 則 佛 即 眾 生  故 曰 心 佛 與 眾 生  是 三無差別  
ZH_X73_1456_026:0646b13	今之莊嚴此像。匪直飭金木之幻形。實所以開自心	026	今 之 莊 嚴 此 像  匪 直 飭 金 木 之 幻 形  實 所 以 開 自 心 
ZH_X73_1456_026:0646b14	之佛性也。若涂君者。宿生為僧。是欲望躋覺路者也。	026	之 佛 性 也  若 涂 君 者  宿 生 為 僧  是 欲 望 躋 覺 路 者 也  
ZH_X73_1456_026:0646b15	今轉為此身。是欲覺而復昧。如人酣睡。將醒而復困。	026	今 轉 為 此 身  是 欲 覺 而 復 昧  如 人 酣 睡  將 醒 而 復 困  
ZH_X73_1456_026:0646b16	特傍無一呼振起者耳。傳燈諸祖。大開爐鞴。陶冶羣	026	特 傍 無 一 呼 振 起 者 耳  傳 燈 諸 祖  大 開 爐 鞴  陶 冶 羣 
ZH_X73_1456_026:0646b17	迷。或一棒一喝之閒。使人頓盡凡情。立登覺地。即所	026	迷  或 一 棒 一 喝 之 閒  使 人 頓 盡 凡 情  立 登 覺 地  即 所 
ZH_X73_1456_026:0646b18	謂一呼而醒大夢者。由是觀之。則予之一疏。不減臨	026	謂 一 呼 而 醒 大 夢 者  由 是 觀 之  則 予 之 一 疏  不 減 臨 
ZH_X73_1456_026:0646b19	濟德山之棒喝。涂君一觸而悟本來。即能現八相於	026	濟 德 山 之 棒 喝  涂 君 一 觸 而 悟 本 來  即 能 現 八 相 於 
ZH_X73_1456_026:0646b20	目前。圓三祗於當下。可謂捷疾利根者也。斯則同施	026	目 前  圓 三 祗 於 當 下  可 謂 捷 疾 利 根 者 也  斯 則 同 施 
ZH_X73_1456_026:0646b21	善男女等。即靈山四眾之儔。共結佛種之緣。將來世	026	善 男 女 等  即 靈 山 四 眾 之 儔  共 結 佛 種 之 緣  將 來 世 
ZH_X73_1456_026:0646b22	世生生。於夢宅中。遞相呼斥。必皆至大覺而後已。是	026	世 生 生  於 夢 宅 中  遞 相 呼 斥  必 皆 至 大 覺 而 後 已  是 
ZH_X73_1456_026:0646b23	所謂一大事因緣也。又豈值施不慳之財。飭幻化之	026	所 謂 一 大 事 因 緣 也  又 豈 值 施 不 慳 之 財  飭 幻 化 之 
ZH_X73_1456_026:0646b24	像而已哉。此佛性之緣。經說如人食少金剛。終竟透	026	像 而 已 哉  此 佛 性 之 緣  經 說 如 人 食 少 金 剛  終 竟 透 
ZH_X73_1456_026:0646c01	皮而出。甚言性真之不昧也。請記之。以為他日法門	026	皮 而 出  甚 言 性 真 之 不 昧 也  請 記 之  以 為 他 日 法 門 
ZH_X73_1456_026:0646c02	券。	026	券  
ZH_X73_1456_026:0646c03	嘉興平湖縣紫清寺齋僧田記	026	嘉 興 平 湖 縣 紫 清 寺 齋 僧 田 記 
ZH_X73_1456_026:0646c04	平湖紫清道場。乃見全慧公所修。置齋僧田七十畝。	026	平 湖 紫 清 道 場  乃 見 全 慧 公 所 修  置 齋 僧 田 七 十 畝  
ZH_X73_1456_026:0646c05	以永供三寶。是為常住。丁巳歲。慧公入寂。遺囑弟子	026	以 永 供 三 寶  是 為 常 住  丁 巳 歲  慧 公 入 寂  遺 囑 弟 子 
ZH_X73_1456_026:0646c06	智達。無替乃業。達來匡山受戒。且請老人為記之曰。	026	智 達  無 替 乃 業  達 來 匡 山 受 戒  且 請 老 人 為 記 之 曰  
ZH_X73_1456_026:0646c07	凡世之稱田者。以種子有所託而不朽者。生生無窮	026	凡 世 之 稱 田 者  以 種 子 有 所 託 而 不 朽 者  生 生 無 窮 
ZH_X73_1456_026:0646c08	也。故孝順父母為敬田。拔濟貧苦為悲田。供養三寶	026	也  故 孝順父母 為 敬 田  拔 濟 貧 苦 為 悲 田  供養三寶 
ZH_X73_1456_026:0646c09	為福田。世人捨此。而修性命之福者。無地矣。慧公所	026	為 福 田  世 人 捨 此  而 修 性 命 之 福 者  無 地 矣  慧 公 所 
ZH_X73_1456_026:0646c10	遺之田。三者具。而世出世命。實所係焉。後之守此三	026	遺 之 田  三 者 具  而 世 出 世 命  實 所 係 焉  後 之 守 此 三 
ZH_X73_1456_026:0646c11	田。而不力畊。有所荒穢者。失敬則逆。失悲則盜。無福	026	田  而 不 力 畊  有 所 荒 穢 者  失 敬 則 逆  失 悲 則 盜  無 福 
ZH_X73_1456_026:0646c12	則佛之慧命。斯斷絕矣。其有不及念及此者。不為非	026	則 佛 之 慧 命  斯 斷 絕 矣  其 有 不 及 念 及 此 者  不 為 非 
ZH_X73_1456_026:0646c13	人。亦非佛弟子矣。然而食此田者。亦當知推此心。則	026	人  亦 非 佛 弟 子 矣  然 而 食 此 田 者  亦 當 知 推 此 心  則 
ZH_X73_1456_026:0646c14	智種靈苗。日夜秀發。而菩提之果可冀。否則墮為焦	026	智 種 靈 苗  日 夜 秀 發  而 菩 提 之 果 可 冀  否 則 墮 為 焦 
ZH_X73_1456_026:0646c15	芽敗種矣。	026	芽 敗 種 矣  
ZH_X73_1456_026:0646c16	全椒縣三汊河建昌化菴記	026	全 椒 縣 三 汊 河 建 昌 化 菴 記 
ZH_X73_1456_026:0646c17	欽惟我　聖祖。龍飛淮甸。肇迹滁陽。山川之靈。固已	026	欽 惟 我  聖 祖  龍 飛 淮 甸  肇 迹 滁 陽  山 川 之 靈  固 已 
ZH_X73_1456_026:0646c18	久矣。全椒當郡之西。雖彈丸黑子。僻在一隅。為滁之	026	久 矣  全 椒 當 郡 之 西  雖 彈 丸 黑 子  僻 在 一 隅  為 滁 之 
ZH_X73_1456_026:0646c19	奧。猶寸玉也。藏輝斂潤。向含而未暢。若陽春之發育。	026	奧  猶 寸 玉 也  藏 輝 斂 潤  向 含 而 未 暢  若 陽 春 之 發 育  
ZH_X73_1456_026:0646c20	葢有時焉。我　明二百餘年。嘉隆之際。文運始開。時	026	葢 有 時 焉  我  明 二 百 餘 年  嘉 隆 之 際  文 運 始 開  時 
ZH_X73_1456_026:0646c21	猶朱明之會也。今則洋洋佛國之風矣。不惟附郭之	026	猶 朱 明 之 會 也  今 則 洋 洋 佛 國 之 風 矣  不 惟 附 郭 之 
ZH_X73_1456_026:0646c22	閒。鐘鼓相聞。即窮鄉下里。奉佛齊心者。葢連比也。豈	026	閒  鐘 鼓 相 聞  即 窮 鄉 下 里  奉 佛 齊 心 者  葢 連 比 也  豈 
ZH_X73_1456_026:0646c23	非天地大化之運。乘時而昌者耶。邑城之水。自西而	026	非 天 地 大 化 之 運  乘 時 而 昌 者 耶  邑 城 之 水  自 西 而 
ZH_X73_1456_026:0646c24	南。二十里與黃山水會。三汊為邑之水泄。當河之左。	026	南  二 十 里 與 黃 山 水 會  三 汊 為 邑 之 水 泄  當 河 之 左  
ZH_X73_1456_026:0647a01	有山蹲峙若捍門。而右隄平衍。則水泄無制。氣散而	026	有 山 蹲 峙 若 捍 門  而 右 隄 平 衍  則 水 泄 無 制  氣 散 而 
ZH_X73_1456_026:0647a02	中虗。若天有闕也。里人夏讓。性篤善而喜奉佛。發心	026	中 虗  若 天 有 闕 也  里 人 夏 讓  性 篤 善 而 喜 奉 佛  發 心 
ZH_X73_1456_026:0647a03	建佛剎於河北之滸。正殿山門。齋堂廚庫。居然一勝	026	建 佛 剎 於 河 北 之 滸  正 殿 山 門  齋 堂 廚 庫  居 然 一 勝 
ZH_X73_1456_026:0647a04	道場。其形勢則與山相雄峙。而制其波流。使滀不傾。	026	道 場  其 形 勢 則 與 山 相 雄 峙  而 制 其 波 流  使 滀 不 傾  
ZH_X73_1456_026:0647a05	而施有餘也。菴既成。走廬山。言其事。且問額於予。予	026	而 施 有 餘 也  菴 既 成  走 廬 山  言 其 事  且 問 額 於 予  予 
ZH_X73_1456_026:0647a06	桑梓也。稔知其故。乃題之曰。昌化。意謂法化之運。由	026	桑 梓 也  稔 知 其 故  乃 題 之 曰  昌 化  意 謂 法 化 之 運  由 
ZH_X73_1456_026:0647a07	此而昌。即以此而祝　聖壽。保斯民。亦大昌於王化。	026	此 而 昌  即 以 此 而 祝  聖 壽  保 斯 民  亦 大 昌 於 王 化  
ZH_X73_1456_026:0647a08	同躋仁壽。而登極樂之鄉也。故略記其事。且為銘曰。	026	同 躋 仁 壽  而 登 極 樂 之 鄉 也  故 略 記 其 事  且 為 銘 曰  
ZH_X73_1456_026:0647a09	聖祖龍飛。於滁之陽。維茲椒丘。當西之岡。外磧中腴。	026	聖 祖 龍 飛  於 滁 之 陽  維 茲 椒 丘  當 西 之 岡  外 磧 中 腴  
ZH_X73_1456_026:0647a10	蘊靈抱奇。如石之玉。含潤藏輝。天道默運。如春在花。	026	蘊 靈 抱 奇  如 石 之 玉  含 潤 藏 輝  天 道 默 運  如 春 在 花  
ZH_X73_1456_026:0647a11	三陽交泰。發英吐葩。文運一轉。法化同流。天機人心。	026	三 陽 交 泰  發 英 吐 葩  文 運 一 轉  法 化 同 流  天 機 人 心  
ZH_X73_1456_026:0647a12	如水載舟。三水會合。捍門為峙。獨有一拳。如闕右臂。	026	如 水 載 舟  三 水 會 合  捍 門 為 峙  獨 有 一 拳  如 闕 右 臂  
ZH_X73_1456_026:0647a13	爰有斯人。天光忽發。於河之滸。建茲梵剎。殿宇巍峩。	026	爰 有 斯 人  天 光 忽 發  於 河 之 滸  建 茲 梵 剎  殿 宇 巍 峩  
ZH_X73_1456_026:0647a14	斯民保障。鐘鼓鞫鍠。法音嘹喨。見者歸依。聞者欣悅。	026	斯 民 保 障  鐘 鼓 鞫 鍠  法 音 嘹 喨  見 者 歸 依  聞 者 欣 悅  
ZH_X73_1456_026:0647a15	頓置斯民。於極樂國。道化既流。文運實昌。奠茲遐福。	026	頓 置 斯 民  於 極 樂 國  道 化 既 流  文 運 實 昌  奠 茲 遐 福  
ZH_X73_1456_026:0647a16	山高水長。	026	山 高 水 長  
ZH_X73_1456_026:0647a17	金沙重興東禪寺緣起碑記	026	金 沙 重 興 東 禪 寺 緣 起 碑 記 
ZH_X73_1456_026:0647a18	十方世界盡常寂光。無一處而非道場。諸塵勞門為	026	十方世界 盡 常 寂 光  無 一 處 而 非 道 場  諸 塵 勞 門 為 
ZH_X73_1456_026:0647a19	普賢行。無一法而非佛事。要在緣會方興。得人乃見。	026	普 賢 行  無 一 法 而 非 佛 事  要 在 緣 會 方 興  得 人 乃 見  
ZH_X73_1456_026:0647a20	此五濁世中。建立法幢之不易。予觀金沙之東禪。概	026	此 五 濁 世 中  建 立 法 幢 之 不 易  予 觀 金 沙 之 東 禪  概 
ZH_X73_1456_026:0647a21	可見矣。按邑乘治東三里許。有古剎。舊名新興禪院。	026	可 見 矣  按 邑 乘 治 東 三 里 許  有 古 剎  舊 名 新 興 禪 院  
ZH_X73_1456_026:0647a22	肇建於唐光啟閒。及宋建炎中。因張忠穆公。改篤忠	026	肇 建 於 唐 光 啟 閒  及 宋 建 炎 中  因 張 忠 穆 公  改 篤 忠 
ZH_X73_1456_026:0647a23	顯慶院。後名東禪。廢於元末。　國朝重興。久亦墮於	026	顯 慶 院  後 名 東 禪  廢 於 元 末   國 朝 重 興  久 亦 墮 於 
ZH_X73_1456_026:0647a24	荒榛茂草。萬歷庚寅冬。達觀禪師。書經於于王二氏	026	荒 榛 茂 草  萬 歷 庚 寅 冬  達 觀 禪 師  書 經 於 于 王 二 氏 
ZH_X73_1456_026:0647b01	園。偕太史損菴王公輩。過而慨焉。草莽中得斷碑。湊	026	園  偕 太 史 損 菴 王 公 輩  過 而 慨 焉  草 莽 中 得 斷 碑  湊 
ZH_X73_1456_026:0647b02	而讀之。乃知為大觀閒。貢士路亦臨。所撰鐘樓記也。	026	而 讀 之  乃 知 為 大 觀 閒  貢 士 路 亦 臨  所 撰 鐘 樓 記 也  
ZH_X73_1456_026:0647b03	達師補其文而存之。於是遂發興復之願。達師去。弟	026	達 師 補 其 文 而 存 之  於 是 遂 發 興 復 之 願  達 師 去  弟 
ZH_X73_1456_026:0647b04	子堅音修慈。古潭如清。願肩為十方院。時麥浪中敗	026	子 堅 音 修 慈  古 潭 如 清  願 肩 為 十 方 院  時 麥 浪 中 敗 
ZH_X73_1456_026:0647b05	屋三楹。為黃冠耕藝所也。清公即就處水齋。以發眾	026	屋 三 楹  為 黃 冠 耕 藝 所 也  清 公 即 就 處 水 齋  以 發 眾 
ZH_X73_1456_026:0647b06	信。頃之遠近果集。居士孫雲翼。雲仍。造禪堂三楹。卜	026	信  頃 之 遠 近 果 集  居 士 孫 雲 翼  雲 仍  造 禪 堂 三 楹  卜 
ZH_X73_1456_026:0647b07	萬歷辛卯八月二十八日上梁。雲翼登鄉薦報至。遂	026	萬 歷 辛 卯 八 月 二 十 八 日 上 梁  雲 翼 登 鄉 薦 報 至  遂 
ZH_X73_1456_026:0647b08	捐坊資充修造。壬辰雲仍特選應貢。及癸卯。太史從	026	捐 坊 資 充 修 造  壬 辰 雲 仍 特 選 應 貢  及 癸 卯  太 史 從 
ZH_X73_1456_026:0647b09	子懋錕捷。壬子懋鋙捷。坊資各如例。於是建禪堂五	026	子 懋 錕 捷  壬 子 懋 鋙 捷  坊 資 各 如 例  於 是 建 禪 堂 五 
ZH_X73_1456_026:0647b10	楹。伽藍祖師堂各三楹。先因達師弟子密藏開公。募	026	楹  伽 藍 祖 師 堂 各 三 楹  先 因 達 師 弟 子 密 藏 開 公  募 
ZH_X73_1456_026:0647b11	供禪侶。遂成道場。清公力守之。環寺經行。持呪種松。	026	供 禪 侶  遂 成 道 場  清 公 力 守 之  環 寺 經 行  持 呪 種 松  
ZH_X73_1456_026:0647b12	冀成叢林。未幾清公去。繼者或去或化。乃請蜀高原	026	冀 成 叢 林  未 幾 清 公 去  繼 者 或 去 或 化  乃 請 蜀 高 原 
ZH_X73_1456_026:0647b13	法師。原又去。遂以徧弟子浪崕海耀為住持。耀則有	026	法 師  原 又 去  遂 以 徧 弟 子 浪 崕 海 耀 為 住 持  耀 則 有 
ZH_X73_1456_026:0647b14	志。盡命豎立焉。會修茲至。遂與法侶海印道成輩。議	026	志  盡 命 豎 立 焉  會 修 茲 至  遂 與 法 侶 海 印 道 成 輩  議 
ZH_X73_1456_026:0647b15	建法社。遵佛三學。宗經律論。經則法華。律則梵網。論	026	建 法 社  遵 佛 三 學  宗 經 律 論  經 則 法 華  律 則 梵 網  論 
ZH_X73_1456_026:0647b16	則起信。先以讀誦受持為業。熟則如說修行。然定主	026	則 起 信  先 以 讀 誦 受 持 為 業  熟 則 如說修行  然 定 主 
ZH_X73_1456_026:0647b17	止觀妙宗。專於淨土。社名青蓮。耀公主之。此末法一	026	止 觀 妙 宗  專 於 淨 土  社 名 青 蓮  耀 公 主 之  此 末 法 一 
ZH_X73_1456_026:0647b18	最勝法緣也。約既就。太史從子鏡。承父宇望遺命。捐	026	最 勝 法 緣 也  約 既 就  太 史 從 子 鏡  承 父 宇 望 遺 命  捐 
ZH_X73_1456_026:0647b19	百金以助剏始。庚戌閒。太史乏嗣。欲捨宅為寺。乃賣	026	百 金 以 助 剏 始  庚 戌 閒  太 史 乏 嗣  欲 捨 宅 為 寺  乃 賣 
ZH_X73_1456_026:0647b20	別業千餘金。悉捨為修建資。凡造正殿三楹。西方殿	026	別 業 千 餘 金  悉 捨 為 修 建 資  凡 造 正 殿 三 楹  西 方 殿 
ZH_X73_1456_026:0647b21	三楹。新禪堂五楹。其制則四合一局。規模軒豁。一目	026	三 楹  新 禪 堂 五 楹  其 制 則 四 合 一 局  規 模 軒 豁  一 目 
ZH_X73_1456_026:0647b22	洞見。居然一大道場也。殿成。其像則耀公監製。倣唐	026	洞 見  居 然 一 大 道 場 也  殿 成  其 像 則 耀 公 監 製  倣 唐 
ZH_X73_1456_026:0647b23	貫休畫本。漆布為質。脫沙為之精妙絕倫。為世一代	026	貫 休 畫 本  漆 布 為 質  脫 沙 為 之 精 妙 絕 倫  為 世 一 代 
ZH_X73_1456_026:0647b24	申品。初以舊堂為主坐北。遂以正殿坐東。其山門利	026	申 品  初 以 舊 堂 為 主 坐 北  遂 以 正 殿 坐 東  其 山 門 利 
ZH_X73_1456_026:0647c01	在北。以太史精於形家故也。癸丑秋。太史不幸捐館。	026	在 北  以 太 史 精 於 形 家 故 也  癸 丑 秋  太 史 不 幸 捐 館  
ZH_X73_1456_026:0647c02	遺命以己像供於寺。願為伽藍。如南宮之於鶴林也。	026	遺 命 以 己 像 供 於 寺  願 為 伽 藍  如 南 宮 之 於 鶴 林 也  
ZH_X73_1456_026:0647c03	丙辰春。耀公集諸檀越。致書請予主其社。以休老焉。	026	丙 辰 春  耀 公 集 諸 檀 越  致 書 請 予 主 其 社  以 休 老 焉  
ZH_X73_1456_026:0647c04	予以弔達大師未了緣。喜而應之。以是年冬十月至。	026	予 以 弔 達 大 師 未 了 緣  喜 而 應 之  以 是 年 冬 十 月 至  
ZH_X73_1456_026:0647c05	居無何。即之雙徑。明年丁巳春。予志投老歸匡山。耀	026	居 無 何  即 之 雙 徑  明 年 丁 巳 春  予 志 投 老 歸 匡 山  耀 
ZH_X73_1456_026:0647c06	公涕泣攀留。竟不可。會耀公以他緣欲去。予在匡山。	026	公 涕 泣 攀 留  竟 不 可  會 耀 公 以 他 緣 欲 去  予 在 匡 山  
ZH_X73_1456_026:0647c07	聞之亟遺書。留本懷印公守之。未幾堅音慈公。自皖	026	聞 之 亟 遺 書  留 本 懷 印 公 守 之  未 幾 堅 音 慈 公  自 皖 
ZH_X73_1456_026:0647c08	城至。眾信喜為本發心人。固留居之。居士雲仍。為開	026	城 至  眾 信 喜 為 本 發 心 人  固 留 居 之  居 士 雲 仍  為 開 
ZH_X73_1456_026:0647c09	山檀越。備述始末因緣。乞予為記。且請為定規繩。立	026	山 檀 越  備 述 始 末 因 緣  乞 予 為 記  且 請 為 定 規 繩  立 
ZH_X73_1456_026:0647c10	法約。永為十方常住。予為憮然而歎曰。自古建立成	026	法 約  永 為 十 方 常 住  予 為 憮 然 而 歎 曰  自 古 建 立 成 
ZH_X73_1456_026:0647c11	功之不易也。豈獨天下國家為然。而叢林亦以之。且	026	功 之 不 易 也  豈 獨 天 下 國 家 為 然  而 叢 林 亦 以 之  且 
ZH_X73_1456_026:0647c12	夫法王御世。以安樂行為家範。以梵網戒為條約。賞	026	夫 法 王 御 世  以 安 樂 行 為 家 範  以 梵 網 戒 為 條 約  賞 
ZH_X73_1456_026:0647c13	罰森嚴。何昭著也。所謂文武之政。布在方冊者。其人	026	罰 森 嚴  何 昭 著 也  所 謂 文 武 之 政  布 在 方 冊 者  其 人 
ZH_X73_1456_026:0647c14	存政舉。固在得人何如耳。沙門釋子。苟知吾佛。歷無	026	存 政 舉  固 在 得 人 何 如 耳  沙 門 釋 子  苟 知 吾 佛  歷 無 
ZH_X73_1456_026:0647c15	數劫。捨身命而求菩提。即今出世。猶受雪山六年凍	026	數 劫  捨 身 命 而 求 菩 提  即 今 出 世  猶 受 雪 山 六 年 凍 
ZH_X73_1456_026:0647c16	餓。博得人天供養。以贍後世兒孫。即如茲剎建立艱	026	餓  博 得 人 天 供 養  以 贍 後 世 兒 孫  即 如 茲 剎 建 立 艱 
ZH_X73_1456_026:0647c17	難。纖塵滴水。皆信心之膏血。一思及此。身毛皆豎。雖	026	難  纖 塵 滴 水  皆 信 心 之 膏 血  一 思 及 此  身 毛 皆 豎  雖 
ZH_X73_1456_026:0647c18	粒米莖菜。皆金剛屑。何忍不懼泥犁。妄造黑業乎。後	026	粒 米 莖 菜  皆 金 剛 屑  何 忍 不 懼 泥 犁  妄 造 黑 業 乎  後 
ZH_X73_1456_026:0647c19	之居此者。但求明信因果。不昧初心。精持三學。守奉	026	之 居 此 者  但 求 明 信 因 果  不 昧 初 心  精 持 三 學  守 奉 
ZH_X73_1456_026:0647c20	經律。念念以生死大事為懷。又何庸別求佛法哉。是	026	經 律  念 念 以 生 死 大 事 為 懷  又 何 庸 別 求 佛 法 哉  是 
ZH_X73_1456_026:0647c21	為記。	026	為 記  
ZH_X73_1456_026:0647c22	新安仰山寶誌公畫像感應記	026	新 安 仰 山 寶 誌 公 畫 像 感 應 記 
ZH_X73_1456_026:0647c23	新安四塞山。奇秀甲東南。而仰山特幽勝。乃梁開山。	026	新 安 四 塞 山  奇 秀 甲 東 南  而 仰 山 特 幽 勝  乃 梁 開 山  
ZH_X73_1456_026:0647c24	為寶誌公道場。顯名於唐寂禪師。久廢無聞焉。里俗	026	為 寶 誌 公 道 場  顯 名 於 唐 寂 禪 師  久 廢 無 聞 焉  里 俗 
ZH_X73_1456_026:0648a01	素不知佛。特奉誌公甚嚴。凡禱雨祈嗣。災祥求之立	026	素 不 知 佛  特 奉 誌 公 甚 嚴  凡 禱 雨 祈 嗣  災 祥 求 之 立 
ZH_X73_1456_026:0648a02	應。故崇祀不絕。隆慶初。守靜暄公。習頭陀行。精苦異	026	應  故 崇 祀 不 絕  隆 慶 初  守 靜 暄 公  習 頭 陀 行  精 苦 異 
ZH_X73_1456_026:0648a03	常。遠近皆化。源中巨姓。聚族而謀。請公興復仰山。公	026	常  遠 近 皆 化  源 中 巨 姓  聚 族 而 謀  請 公 興 復 仰 山  公 
ZH_X73_1456_026:0648a04	從之。及入山。則見故址墮草莽荊榛中。而區內山場。	026	從 之  及 入 山  則 見 故 址 墮 草 莽 荊 榛 中  而 區 內 山 場  
ZH_X73_1456_026:0648a05	皆歸有力者。公乃先募眾姓山下田。以易其地。率弟	026	皆 歸 有 力 者  公 乃 先 募 眾 姓 山 下 田  以 易 其 地  率 弟 
ZH_X73_1456_026:0648a06	子性玉。性覺。棲風沐雨。披草萊。剪荊棘。而為之。不十	026	子 性 玉  性 覺  棲 風 沐 雨  披 草 萊  剪 荊 棘  而 為 之  不 十 
ZH_X73_1456_026:0648a07	餘年。撤舊鼎新。遂成一大道場。如天降地涌。四境之	026	餘 年  撤 舊 鼎 新  遂 成 一 大 道 場  如 天 降 地 涌  四 境 之 
ZH_X73_1456_026:0648a08	內。人人知有三寶矣。寺既成。父老相傳。有誌公畫像	026	內  人 人 知 有 三 寶 矣  寺 既 成  父 老 相 傳  有 誌 公 畫 像 
ZH_X73_1456_026:0648a09	三幅。流落民閒。不知其所。萬歷辛丑。金陵報恩。修舍	026	三 幅  流 落 民 閒  不 知 其 所  萬 歷 辛 丑  金 陵 報 恩  修 舍 
ZH_X73_1456_026:0648a10	利塔。匠氏得於金頂寶缾中。乃梁張僧繇手筆。卷而	026	利 塔  匠 氏 得 於 金 頂 寶 缾 中  乃 梁 張 僧 繇 手 筆  卷 而 
ZH_X73_1456_026:0648a11	懷歸。其人乃新安績溪李氏也。有三子各分其一。未	026	懷 歸  其 人 乃 新 安 績 溪 李 氏 也  有 三 子 各 分 其 一  未 
ZH_X73_1456_026:0648a12	幾李卒。仲季二子日就貧。知誌公道場在仰山。遂獻	026	幾 李 卒  仲 季 二 子 日 就 貧  知 誌 公 道 場 在 仰 山  遂 獻 
ZH_X73_1456_026:0648a13	之。玉覺二公。得之以為神物。久之伯子家火。速戒家	026	之  玉 覺 二 公  得 之 以 為 神 物  久 之 伯 子 家 火  速 戒 家 
ZH_X73_1456_026:0648a14	人棄像而搶券。及撿之。像存而券燬。如是者三。遂怪	026	人 棄 像 而 搶 券  及 撿 之  像 存 而 券 燬  如 是 者 三  遂 怪 
ZH_X73_1456_026:0648a15	以為鬼物。越數年。伯子遠行歸途失道。誤至山下葊	026	以 為 鬼 物  越 數 年  伯 子 遠 行 歸 途 失 道  誤 至 山 下 葊 
ZH_X73_1456_026:0648a16	所。時僧俱赴齋。而靜光禪人獨留。頃之。一客揖而問	026	所  時 僧 俱 赴 齋  而 靜 光 禪 人 獨 留  頃 之  一 客 揖 而 問 
ZH_X73_1456_026:0648a17	路。光指之。客感而問其名。報曰靜光。客愕然。光不知	026	路  光 指 之  客 感 而 問 其 名  報 曰 靜 光  客 愕 然  光 不 知 
ZH_X73_1456_026:0648a18	其故。遲數日眾赴齋。光又後。頃之前客至。光與之坐。	026	其 故  遲 數 日 眾 赴 齋  光 又 後  頃 之 前 客 至  光 與 之 坐  
ZH_X73_1456_026:0648a19	客曰。先人為石工。修報恩塔。得誌公大士畫像三幅。	026	客 曰  先 人 為 石 工  修 報 恩 塔  得 誌 公 大 士 畫 像 三 幅  
ZH_X73_1456_026:0648a20	分兄弟三人。前兩弟者已歸上剎矣。小子所藏者。家	026	分 兄 弟 三 人  前 兩 弟 者 已 歸 上 剎 矣  小 子 所 藏 者  家 
ZH_X73_1456_026:0648a21	三被火棄之而不燬。以是知非我所宜有也。今送師	026	三 被 火 棄 之 而 不 燬  以 是 知 非 我 所 宜 有 也  今 送 師 
ZH_X73_1456_026:0648a22	將與前二合併耳。光受而展之。則見額載武帝。敕賜	026	將 與 前 二 合 併 耳  光 受 而 展 之  則 見 額 載 武 帝  敕 賜 
ZH_X73_1456_026:0648a23	大士弟子靜光供養者。因知其人前所愕者。怪其名	026	大 士 弟 子 靜 光 供 養 者  因 知 其 人 前 所 愕 者  怪 其 名 
ZH_X73_1456_026:0648a24	同也。泰昌改元。嘉平月。靜光來匡山授戒。具悉其因	026	同 也  泰 昌 改 元  嘉 平 月  靜 光 來 匡 山 授 戒  具 悉 其 因 
ZH_X73_1456_026:0648b01	緣。予聞而甚異之。惟大士應身無量。然皆一過而化。	026	緣  予 聞 而 甚 異 之  惟 大 士 應 身 無 量  然 皆 一 過 而 化  
ZH_X73_1456_026:0648b02	獨現誌公比丘身。久而益著。初武帝命張僧繇寫大	026	獨 現 誌 公 比 丘 身  久 而 益 著  初 武 帝 命 張 僧 繇 寫 大 
ZH_X73_1456_026:0648b03	士真。屢易不肖。大士以指劙破面皮。現觀音大士相。	026	士 真  屢 易 不 肖  大 士 以 指 劙 破 面 皮  現 觀 音 大 士 相  
ZH_X73_1456_026:0648b04	乃知其為化身也。傳載。存日多往來於潛山太湖之	026	乃 知 其 為 化 身 也  傳 載  存 日 多 往 來 於 潛 山 太 湖 之 
ZH_X73_1456_026:0648b05	閒。然未聞在仰山也。大士入滅。武帝以二瓦缸為龕。	026	閒  然 未 聞 在 仰 山 也  大 士 入 滅  武 帝 以 二 瓦 缸 為 龕  
ZH_X73_1456_026:0648b06	葬於鍾山之陽。我　聖祖定鼎建康。親卜壽宮於山	026	葬 於 鍾 山 之 陽  我  聖 祖 定 鼎 建 康  親 卜 壽 宮 於 山 
ZH_X73_1456_026:0648b07	中　上自定之。啟土得瓦龕。開視見肉身如生。叉髮	026	中  上 自 定 之  啟 土 得 瓦 龕  開 視 見 肉 身 如 生  叉 髮 
ZH_X73_1456_026:0648b08	長滿。手託一板。題曰。梁寶誌公　聖祖大異之。乃移	026	長 滿  手 託 一 板  題 曰  梁 寶 誌 公  聖 祖 大 異 之  乃 移 
ZH_X73_1456_026:0648b09	葬於山東之靈谷。建塔寺以奉之。立像於城中雞鳴	026	葬 於 山 東 之 靈 谷  建 塔 寺 以 奉 之  立 像 於 城 中 雞 鳴 
ZH_X73_1456_026:0648b10	寺。設春秋祭祀。以麵為犧牲。太常典禮。至今如一日。	026	寺  設 春 秋 祭 祀  以 麵 為 犧 牲  太 常 典 禮  至 今 如 一 日  
ZH_X73_1456_026:0648b11	不謂於仰山荒榛荊棘中。放光現瑞。足見至人應化	026	不 謂 於 仰 山 荒 榛 荊 棘 中  放 光 現 瑞  足 見 至 人 應 化 
ZH_X73_1456_026:0648b12	無方。神妙而不測也。予循覧三像因緣。前二像。其一	026	無 方  神 妙 而 不 測 也  予 循 覧 三 像 因 緣  前 二 像  其 一 
ZH_X73_1456_026:0648b13	乃生前封號敕。其一乃身後武帝讚。必僧繇手筆。其	026	乃 生 前 封 號 敕  其 一 乃 身 後 武 帝 讚  必 僧 繇 手 筆  其 
ZH_X73_1456_026:0648b14	後一額。有金字敕。載大士滅後。武帝思之。乃賜銀十	026	後 一 額  有 金 字 敕  載 大 士 滅 後  武 帝 思 之  乃 賜 銀 十 
ZH_X73_1456_026:0648b15	萬八千兩。命工部侍郎吳世良。同聖師弟子靜光造	026	萬 八 千 兩  命 工 部 侍 郎 吳 世 良  同 聖 師 弟 子 靜 光 造 
ZH_X73_1456_026:0648b16	歷安奉。乃命刻殿式。及武帝御臨上香。并大士為諸	026	歷 安 奉  乃 命 刻 殿 式  及 武 帝 御 臨 上 香  并 大 士 為 諸 
ZH_X73_1456_026:0648b17	臣說戒三圖。合一板成。止許印二幅。其一留宮中供	026	臣 說 戒 三 圖  合 一 板 成  止 許 印 二 幅  其 一 留 宮 中 供 
ZH_X73_1456_026:0648b18	養。一賜大士之弟子靜光禪師。復賜田若干。未載其	026	養  一 賜 大 士 之 弟 子 靜 光 禪 師  復 賜 田 若 干  未 載 其 
ZH_X73_1456_026:0648b19	地。是則三像。原非一處也。然梁至　國初。已千餘年。	026	地  是 則 三 像  原 非 一 處 也  然 梁 至  國 初  已 千 餘 年  
ZH_X73_1456_026:0648b20	所存不一。而仰山父老。何從聞而知之耶。此其可恠	026	所 存 不 一  而 仰 山 父 老  何 從 聞 而 知 之 耶  此 其 可 恠 
ZH_X73_1456_026:0648b21	一也。況千百年閒。更朝換代。兵火離亂。不知其幾。公	026	一 也  況 千 百 年 閒  更 朝 換 代  兵 火 離 亂  不 知 其 幾  公 
ZH_X73_1456_026:0648b22	府民業。遞散不常。何三像竟歸天府。毫無虧損。此二	026	府 民 業  遞 散 不 常  何 三 像 竟 歸 天 府  毫 無 虧 損  此 二 
ZH_X73_1456_026:0648b23	也。報恩塔建於永樂宣德閒。內藏豈無他寶。而以三	026	也  報 恩 塔 建 於 永 樂 宣 德 閒  內 藏 豈 無 他 寶  而 以 三 
ZH_X73_1456_026:0648b24	像置於空中。且像既歸塔頂。仰山父老。何從而知之。	026	像 置 於 空 中  且 像 既 歸 塔 頂  仰 山 父 老  何 從 而 知 之  
ZH_X73_1456_026:0648c01	乃傳言於今日耶。此其三也。然像安塔頂。無復再見	026	乃 傳 言 於 今 日 耶  此 其 三 也  然 像 安 塔 頂  無 復 再 見 
ZH_X73_1456_026:0648c02	人閒之理。何仰山重興之時。適當修塔之日。此其四	026	人 閒 之 理  何 仰 山 重 興 之 時  適 當 修 塔 之 日  此 其 四 
ZH_X73_1456_026:0648c03	也。縱像從塔出。藉使一落他人之手。則仰山何望焉。	026	也  縱 像 從 塔 出  藉 使 一 落 他 人 之 手  則 仰 山 何 望 焉  
ZH_X73_1456_026:0648c04	豈期石工為郡人。此其五也。雖像集新安。二子縱歸	026	豈 期 石 工 為 郡 人  此 其 五 也  雖 像 集 新 安  二 子 縱 歸 
ZH_X73_1456_026:0648c05	山中。而伯氏不遭三災。亦竟無合併之日矣。此其六	026	山 中  而 伯 氏 不 遭 三 災  亦 竟 無 合 併 之 日 矣  此 其 六 
ZH_X73_1456_026:0648c06	也。且像始於大士生前。身後而歸亦如次。道場成而	026	也  且 像 始 於 大 士 生 前  身 後 而 歸 亦 如 次  道 場 成 而 
ZH_X73_1456_026:0648c07	圖乃現。藉使靜光之名不同。亦無以發伯氏之信心。	026	圖 乃 現  藉 使 靜 光 之 名 不 同  亦 無 以 發 伯 氏 之 信 心  
ZH_X73_1456_026:0648c08	此其七也。故予聞而甚異之。感歎無已。以見至人潛	026	此 其 七 也  故 予 聞 而 甚 異 之  感 歎 無 已  以 見 至 人 潛 
ZH_X73_1456_026:0648c09	形益物。法身湛然。徧十方而不分。經三災而不壞。歷	026	形 益 物  法 身 湛 然  徧 十 方 而 不 分  經 三 災 而 不 壞  歷 
ZH_X73_1456_026:0648c10	千古而不泯。常住於蒼崖石壁。以發蔑戾之善根。新	026	千 古 而 不 泯  常 住 於 蒼 崖 石 壁  以 發 蔑 戾 之 善 根  新 
ZH_X73_1456_026:0648c11	安佛剎。特興於仰山。僧寶始現暄公。而誌公畫像完	026	安 佛 剎  特 興 於 仰 山  僧 寶 始 現 暄 公  而 誌 公 畫 像 完 
ZH_X73_1456_026:0648c12	歸。則在玉覺二公。及靜光諸孫。梵剎重新之日。孰非	026	歸  則 在 玉 覺 二 公  及 靜 光 諸 孫  梵 剎 重 新 之 日  孰 非 
ZH_X73_1456_026:0648c13	我大士法身常住。慈悲威神攝受之力也哉。予故委	026	我 大 士 法 身 常 住  慈 悲 威 神 攝 受 之 力 也 哉  予 故 委 
ZH_X73_1456_026:0648c14	記之。以示永久。使觀者因三像因緣。知大士感應之	026	記 之  以 示 永 久  使 觀 者 因 三 像 因 緣  知 大 士 感 應 之 
ZH_X73_1456_026:0648c15	妙。庶有以發信心。而續慧命也。	026	妙  庶 有 以 發 信 心  而 續 慧 命 也  
ZH_X73_1456_026:0648c16	廣東光孝禪寺重興六祖戒壇碑銘(并序)	026	廣 東 光 孝 禪 寺 重 興 六 祖 戒 壇 碑 銘  并 序  
ZH_X73_1456_026:0648c17	佛法入中國。教自白馬西來。從陸而至雒陽。禪泛重	026	佛 法 入 中 國  教 自 白 馬 西 來  從 陸 而 至 雒 陽  禪 泛 重 
ZH_X73_1456_026:0648c18	溟。由水而至五羊。豈以性海一脈。潛流於大地耶。自	026	溟  由 水 而 至 五 羊  豈 以 性 海 一 脈  潛 流 於 大 地 耶  自 
ZH_X73_1456_026:0648c19	晉耶舍尊者。乘番舶。抵仙城。建梵剎。種訶子成林。故	026	晉 耶 舍 尊 者  乘 番 舶  抵 仙 城  建 梵 剎  種 訶 子 成 林  故 
ZH_X73_1456_026:0648c20	號訶林。宋求那跋陀。攜楞伽四卷至。止訶林。立戒壇	026	號 訶 林  宋 求 那 跋 陀  攜 楞 伽 四 卷 至  止 訶 林  立 戒 壇 
ZH_X73_1456_026:0648c21	於林中。讖曰。後有肉身大士。於此授戒。梁普通閒。梵	026	於 林 中  讖 曰  後 有 肉 身 大 士  於 此 授 戒  梁 普 通 閒  梵 
ZH_X73_1456_026:0648c22	師智藥三藏。攜菩提樹植於壇側。記曰。百七十年。有	026	師 智 藥 三 藏  攜 菩 提 樹 植 於 壇 側  記 曰  百 七 十 年  有 
ZH_X73_1456_026:0648c23	大智人於此出家。及我六祖大師。出黃梅衣鉢。剃髮	026	大 智 人 於 此 出 家  及 我 六 祖 大 師  出 黃 梅 衣 鉢  剃 髮 
ZH_X73_1456_026:0648c24	菩提樹下。實應其讖。遂從智光律師。登跋陀壇。受滿	026	菩提樹下  實 應 其 讖  遂 從 智 光 律 師  登 跋 陀 壇  受 滿 
ZH_X73_1456_026:0649a01	分戒。乃歸曹溪。禪宗實自此發源也。戒為成佛之本。	026	分 戒  乃 歸 曹 溪  禪 宗 實 自 此 發 源 也  戒 為 成 佛 之 本  
ZH_X73_1456_026:0649a02	大師開化於曹溪。則以戒壇為根本地。弟子往來於	026	大 師 開 化 於 曹 溪  則 以 戒 壇 為 根 本 地  弟 子 往 來 於 
ZH_X73_1456_026:0649a03	其中。故今寺僧。皆從衣鉢中出。千百年來。香燈供奉	026	其 中  故 今 寺 僧  皆 從 衣 鉢 中 出  千 百 年 來  香 燈 供 奉 
ZH_X73_1456_026:0649a04	如生。造化密移。世道不古。久之僧不知有戒。人不知	026	如 生  造 化 密 移  世 道 不 古  久 之 僧 不 知 有 戒  人 不 知 
ZH_X73_1456_026:0649a05	有壇。清淨覺地。化為狐堀。歲月更歷。幾易其主矣。萬	026	有 壇  清 淨 覺 地  化 為 狐 堀  歲 月 更 歷  幾 易 其 主 矣  萬 
ZH_X73_1456_026:0649a06	歷丙申春。予蒙　恩。徙海外。開法於壘壁閒。樹下弟	026	歷 丙 申 春  予 蒙  恩  徙 海 外  開 法 於 壘 壁 閒  樹 下 弟 
ZH_X73_1456_026:0649a07	子通炯。超逸數十輩。皆從授教。博士弟子亦多歸焉。	026	子 通 炯  超 逸 數 十 輩  皆 從 授 教  博 士 弟 子 亦 多 歸 焉  
ZH_X73_1456_026:0649a08	越七年壬寅。諸弟子相聚而歎曰。戒壇乃吾祖師根	026	越 七 年 壬 寅  諸 弟 子 相 聚 而 歎 曰  戒 壇 乃 吾 祖 師 根 
ZH_X73_1456_026:0649a09	本地。奈何湮沒蕪穢。忍坐視乎。炯逸募資鳩材。居士	026	本 地  奈 何 湮 沒 蕪 穢  忍 坐 視 乎  炯 逸 募 資 鳩 材  居 士 
ZH_X73_1456_026:0649a10	王安舜等。相率而謀。贖壇基一隅。不期年而落成。予	026	王 安 舜 等  相 率 而 謀  贖 壇 基 一 隅  不 期 年 而 落 成  予 
ZH_X73_1456_026:0649a11	去五羊。越八年。逸老匡山。炯逸從遊未離。猶然依棲	026	去 五 羊  越 八 年  逸 老 匡 山  炯 逸 從 遊 未 離  猶 然 依 棲 
ZH_X73_1456_026:0649a12	樹下時也。一日二子作禮請曰。戒壇因緣。賴師始終	026	樹 下 時 也  一 日 二 子 作 禮 請 曰  戒 壇 因 緣  賴 師 始 終 
ZH_X73_1456_026:0649a13	之。師老矣。願惠一言以記之。予為之言曰。法性海中。	026	之  師 老 矣  願 惠 一 言 以 記 之  予 為 之 言 曰  法 性 海 中  
ZH_X73_1456_026:0649a14	本無出沒。常寂光土。安有去來。人世變遷任運。佛國	026	本 無 出 沒  常 寂 光 土  安 有 去 來  人 世 變 遷 任 運  佛 國 
ZH_X73_1456_026:0649a15	淨穢隨心。所謂道在人弘。法因機感。此千載一時。起	026	淨 穢 隨 心  所 謂 道 在 人 弘  法 因 機 感  此 千 載 一 時  起 
ZH_X73_1456_026:0649a16	廢光前。自有不期而會者矣。安知今之興者。詎非在	026	廢 光 前  自 有 不 期 而 會 者 矣  安 知 今 之 興 者  詎 非 在 
ZH_X73_1456_026:0649a17	昔之人。後之來者。寧無今日之眾耶。此佛種從緣。塵	026	昔 之 人  後 之 來 者  寧 無 今 日 之 眾 耶  此 佛 種 從 緣  塵 
ZH_X73_1456_026:0649a18	劫不昧。燈燈相續而無盡者也。乃為銘曰。	026	劫 不 昧  燈 燈 相 續 而 無 盡 者 也  乃 為 銘 曰  
ZH_X73_1456_026:0649a19	大海潛流。四天下地。禪宗一脈。自南而至。爰有至人。	026	大 海 潛 流  四 天 下 地  禪 宗 一 脈  自 南 而 至  爰 有 至 人  
ZH_X73_1456_026:0649a20	訶林肇開。戒壇剏立。待聖人來。菩提無樹。根栽於戒。	026	訶 林 肇 開  戒 壇 剏 立  待 聖 人 來  菩 提 無 樹  根 栽 於 戒  
ZH_X73_1456_026:0649a21	佛種從緣。枝葉是賴。百七十年。符讖不虗。從獵隊出。	026	佛 種 從 緣  枝 葉 是 賴  百 七 十 年  符 讖 不 虗  從 獵 隊 出  
ZH_X73_1456_026:0649a22	培此根株。袈裟出現。須髮自落。堂堂應真。光明透脫。	026	培 此 根 株  袈 裟 出 現  須 髮 自 落  堂 堂 應 真  光 明 透 脫  
ZH_X73_1456_026:0649a23	法雷一震。法雨霶[雨/沱]。流潤大千。重長枝柯。覆蔭既繁。	026	法 雷 一 震  法 雨 霶 [雨沱]  流 潤 大 千  重 長 枝 柯  覆 蔭 既 繁  
ZH_X73_1456_026:0649a24	集者益盛。聖凡不分。龍蛇乃混。枝柯既枇。根本不固。	026	集 者 益 盛  聖 凡 不 分  龍 蛇 乃 混  枝 柯 既 枇  根 本 不 固  
ZH_X73_1456_026:0649b01	故金剛地。棲此狐兔。大運循環。無往不復。昔人適來。	026	故 金 剛 地  棲 此 狐 兔  大 運 循 環  無 往 不 復  昔 人 適 來  
ZH_X73_1456_026:0649b02	還我故物。寶掌一開。取如探囊。法幢重建。斯道用光。	026	還 我 故 物  寶 掌 一 開  取 如 探 囊  法 幢 重 建  斯 道 用 光  
ZH_X73_1456_026:0649b03	葉落歸根。來時無口。實我祖師。將心自剖。此壇既復。	026	葉 落 歸 根  來 時 無 口  實 我 祖 師  將 心 自 剖  此 壇 既 復  
ZH_X73_1456_026:0649b04	如出礦金。盡未來際。將傳此心。虗空可殞。心光不昧。	026	如 出 礦 金  盡未來際  將 傳 此 心  虗 空 可 殞  心 光 不 昧  
ZH_X73_1456_026:0649b05	惟此道場。如是如是。	026	惟 此 道 場  如是如是  
ZH_X73_1456_026:0649b06	武昌府雙峰接待寺大光月公道行碑記	026	武 昌 府 雙 峰 接 待 寺 大 光 月 公 道 行 碑 記 
ZH_X73_1456_026:0649b07	楚為漢南一大都會。當天下之衝。方外缾錫。往來四	026	楚 為 漢 南 一 大 都 會  當 天 下 之 衝  方 外 缾 錫  往 來 四 
ZH_X73_1456_026:0649b08	大名山之所必由。向無息景之地。則長途困頓。風雨	026	大 名 山 之 所 必 由  向 無 息 景 之 地  則 長 途 困 頓  風 雨 
ZH_X73_1456_026:0649b09	饑寒。孰得而問焉。非月公以身命布施。則曷能為此	026	饑 寒  孰 得 而 問 焉  非 月 公 以 身 命 布 施  則 曷 能 為 此 
ZH_X73_1456_026:0649b10	傳舍哉。公諱真月。晉之汾陽人也。姓燕氏。父維時。母	026	傳 舍 哉  公 諱 真 月  晉 之 汾 陽 人 也  姓 燕 氏  父 維 時  母 
ZH_X73_1456_026:0649b11	宋氏。感異兆而娠。年三十。頓棄妻子。出遊方外。先至	026	宋 氏  感 異 兆 而 娠  年 三 十  頓 棄 妻 子  出 遊 方 外  先 至 
ZH_X73_1456_026:0649b12	武當。參不二和尚。開示念佛法門。遂薙髮。詔名真月。	026	武 當  參 不 二 和 尚  開 示 念 佛 法 門  遂 薙 髮  詔 名 真 月  
ZH_X73_1456_026:0649b13	執侍未久。即入終南百草坪。巖居菜羮飲水。面壁九	026	執 侍 未 久  即 入 終 南 百 草 坪  巖 居 菜 羮 飲 水  面 壁 九 
ZH_X73_1456_026:0649b14	年。未有所悟入。尋出山行脚。徧歷諸方。參請知識者	026	年  未 有 所 悟 入  尋 出 山 行 脚  徧 歷 諸 方  參 請 知 識 者 
ZH_X73_1456_026:0649b15	二十二年。復之伏牛煉魔場。打長七三月。至是心有	026	二 十 二 年  復 之 伏 牛 煉 魔 場  打 長 七 三 月  至 是 心 有 
ZH_X73_1456_026:0649b16	發明。乃乞印證諸方。萬歷乙未。至襄陽潭溪。遇無聞	026	發 明  乃 乞 印 證 諸 方  萬 歷 乙 未  至 襄 陽 潭 溪  遇 無 聞 
ZH_X73_1456_026:0649b17	和尚。心相契可。以大光字之。時歸依焉。公自以為行	026	和 尚  心 相 契 可  以 大 光 字 之  時 歸 依 焉  公 自 以 為 行 
ZH_X73_1456_026:0649b18	不踐實。仍打餓七者三。不米食者期年。已而隨師禮	026	不 踐 實  仍 打 餓 七 者 三  不 米 食 者 期 年  已 而 隨 師 禮 
ZH_X73_1456_026:0649b19	普陀。歲丁酉。至武昌。因見十方衲子。往來無所棲泊。	026	普 陀  歲 丁 酉  至 武 昌  因 見 十 方 衲 子  往 來 無 所 棲 泊  
ZH_X73_1456_026:0649b20	遂志建接待處。乃持鉢行乞。至東郭雙峰之下。有古	026	遂 志 建 接 待 處  乃 持 鉢 行 乞  至 東 郭 雙 峰 之 下  有 古 
ZH_X73_1456_026:0649b21	剎盡廢。唯白衣大士像。壅泥土中。公悲痛良久。即稱	026	剎 盡 廢  唯 白 衣 大 士 像  壅 泥 土 中  公 悲 痛 良 久  即 稱 
ZH_X73_1456_026:0649b22	名祈禱。願興復焉。於是坐荒榛中。不食者二七日。絕	026	名 祈 禱  願 興 復 焉  於 是 坐 荒 榛 中  不 食 者 二 七 日  絕 
ZH_X73_1456_026:0649b23	而復穌。復水齋百日。人見其精誠。無不警動。公律己	026	而 復 穌  復 水 齋 百 日  人 見 其 精 誠  無 不 警 動  公 律 己 
ZH_X73_1456_026:0649b24	甚嚴。自甘淡薄。粒米莖菜。與眾同之。接納無倦。出入	026	甚 嚴  自 甘 淡 薄  粒 米 莖 菜  與 眾 同 之  接 納 無 倦  出 入 
ZH_X73_1456_026:0649c01	施利。因果皎然。毫髮無爽。一方檀越。日益信重。不十	026	施 利  因 果 皎 然  毫 髮 無 爽  一 方 檀 越  日 益 信 重  不 十 
ZH_X73_1456_026:0649c02	年閒。遂成叢林。予丙辰夏。自南岳之雙徑。舟次江上。	026	年 閒  遂 成 叢 林  予 丙 辰 夏  自 南 岳 之 雙 徑  舟 次 江 上  
ZH_X73_1456_026:0649c03	見其為人。端嚴誠慤。信其為四眾依歸也。予嘗閱華	026	見 其 為 人  端 嚴 誠 慤  信 其 為 四 眾 依 歸 也  予 嘗 閱 華 
ZH_X73_1456_026:0649c04	嚴。知菩薩利生。行非一種。率以廣大深心。視物同己。	026	嚴  知 菩 薩 利 生  行 非 一 種  率 以 廣 大 深 心  視 物 同 己  
ZH_X73_1456_026:0649c05	以身為大地。荷負眾生。以身為橋梁。濟渡眾生。乃至	026	以 身 為 大 地  荷 負 眾 生  以 身 為 橋 梁  濟 渡 眾 生  乃 至 
ZH_X73_1456_026:0649c06	頭目髓腦而無悋惜。雖百千劫而無疲厭。始而驚異。	026	頭 目 髓 腦 而 無 悋 惜  雖 百 千 劫 而 無 疲 厭  始 而 驚 異  
ZH_X73_1456_026:0649c07	終則信其為真實行也。原夫眾生所以常寢生死者。	026	終 則 信 其 為 真 實 行 也  原 夫 眾 生 所 以 常 寢 生 死 者  
ZH_X73_1456_026:0649c08	以其有我而為障也。菩薩度生。須先度我。我度而眾	026	以 其 有 我 而 為 障 也  菩 薩 度 生  須 先 度 我  我 度 而 眾 
ZH_X73_1456_026:0649c09	生自度矣。我人既空。則眾生界盡。眾生界盡。則煩惱	026	生 自 度 矣  我 人 既 空  則 眾 生 界 盡  眾 生 界 盡  則 煩 惱 
ZH_X73_1456_026:0649c10	業果。何從而寄耶。成就妙行。無踰此也。一切聖凡因	026	業 果  何 從 而 寄 耶  成 就 妙 行  無 踰 此 也  一 切 聖 凡 因 
ZH_X73_1456_026:0649c11	果。依心建立。隨願所成。心空願固。則應念現前。淨土	026	果  依 心 建 立  隨 願 所 成  心 空 願 固  則 應 念 現 前  淨 土 
ZH_X73_1456_026:0649c12	莊嚴。本非分外故。如公者始以如絲一命。以願繫之。	026	莊 嚴  本 非 分 外 故  如 公 者 始 以 如 絲 一 命  以 願 繫 之  
ZH_X73_1456_026:0649c13	而竟成如許廣大佛事。豈非從空建立。由是觀之。則	026	而 竟 成 如 許 廣 大 佛 事  豈 非 從 空 建 立  由 是 觀 之  則 
ZH_X73_1456_026:0649c14	此有作幻化因緣。又何足以盡法界之量耶。雖然嘗	026	此 有 作 幻 化 因 緣  又 何 足 以 盡 法 界 之 量 耶  雖 然 嘗 
ZH_X73_1456_026:0649c15	一滴以知大海。睹一隙以見太虗。由是有以知公矣。	026	一 滴 以 知 大 海  睹 一 隙 以 見 太 虗  由 是 有 以 知 公 矣  
ZH_X73_1456_026:0649c16	因感公之行。遂記之。以勒貞石。為法門將來者勸。	026	因 感 公 之 行  遂 記 之  以 勒 貞 石  為 法 門 將 來 者 勸  
ZH_X73_1456_026:0649c17	都昌縣重興佛殿山長慶寺記	026	都 昌 縣 重 興 佛 殿 山 長 慶 寺 記 
ZH_X73_1456_026:0649c18	都昌治東七十里許。有山名佛殿。奇絕處也。有寺名	026	都 昌 治 東 七 十 里 許  有 山 名 佛 殿  奇 絕 處 也  有 寺 名 
ZH_X73_1456_026:0649c19	長慶。剏始於唐。長慶楞禪師過化於此。遂為名剎。相	026	長 慶  剏 始 於 唐  長 慶 楞 禪 師 過 化 於 此  遂 為 名 剎  相 
ZH_X73_1456_026:0649c20	沿至胡元。燬於兵。久廢為民業。我明萬歷己酉。有僧	026	沿 至 胡 元  燬 於 兵  久 廢 為 民 業  我 明 萬 歷 己 酉  有 僧 
ZH_X73_1456_026:0649c21	名性念者。遊方至此。睹其山境清絕。發心重興。比有	026	名 性 念 者  遊 方 至 此  睹 其 山 境 清 絕  發 心 重 興  比 有 
ZH_X73_1456_026:0649c22	塘西劉氏。捨其基園。洎棠山劉氏。施材鳩工。始剏蘭	026	塘 西 劉 氏  捨 其 基 園  洎 棠 山 劉 氏  施 材 鳩 工  始 剏 蘭 
ZH_X73_1456_026:0649c23	若。為藏修所。越四年壬子。念請達觀禪師之法孫古	026	若  為 藏 修 所  越 四 年 壬 子  念 請 達 觀 禪 師 之 法 孫 古 
ZH_X73_1456_026:0649c24	愚拙公。遂禮為師。公竭志重建。即率其徒性聽等。苦	026	愚 拙 公  遂 禮 為 師  公 竭 志 重 建  即 率 其 徒 性 聽 等  苦 
ZH_X73_1456_026:0650a01	心戮力。募化資佐。頃之。拙公之父。與其弟。素業儒。一	026	心 戮 力  募 化 資 佐  頃 之  拙 公 之 父  與 其 弟  素 業 儒  一 
ZH_X73_1456_026:0650a02	旦發出世心。盡捨其家資數百金。以助莊嚴。遂成道	026	旦 發 出 世 心  盡 捨 其 家 資 數 百 金  以 助 莊 嚴  遂 成 道 
ZH_X73_1456_026:0650a03	場。佛殿禪堂。齋廚山門。無不畢備。既而公之父弟俱	026	場  佛 殿 禪 堂  齋 廚 山 門  無 不 畢 備  既 而 公 之 父 弟 俱 
ZH_X73_1456_026:0650a04	剃髮披緇。父名本能。字學南。弟名大哲。字安行。相與	026	剃 髮 披 緇  父 名 本 能  字 學 南  弟 名 大 哲  字 安 行  相 與 
ZH_X73_1456_026:0650a05	精修白業。而歸依拙公者。日亦至。若性愍。悠。感。忠。懋。	026	精 修 白 業  而 歸 依 拙 公 者  日 亦 至  若 性 愍  悠  感  忠  懋  
ZH_X73_1456_026:0650a06	忞。想等。皆其徒也。咸有力焉。寺成。予至匡山。拙公來	026	忞  想 等  皆 其 徒 也  咸 有 力 焉  寺 成  予 至 匡 山  拙 公 來 
ZH_X73_1456_026:0650a07	參問法要。仍樂單棲。誅茅結廬於五老峰下。獅子嚴。	026	參 問 法 要  仍 樂 單 棲  誅 茅 結 廬 於 五 老 峰 下  獅 子 嚴  
ZH_X73_1456_026:0650a08	望五乳眉目閒也。以不時得扣謁焉。一日拈香作禮。	026	望 五 乳 眉 目 閒 也  以 不 時 得 扣 謁 焉  一 日 拈 香 作 禮  
ZH_X73_1456_026:0650a09	具述因緣。乞予為記。予喟然歎曰。法界皆從緣起也。	026	具 述 因 緣  乞 予 為 記  予 喟 然 歎 曰  法 界 皆 從 緣 起 也  
ZH_X73_1456_026:0650a10	故曰。一切諸法緣會而生。緣會而生。則未生無有。未	026	故 曰  一切諸法 緣 會 而 生  緣 會 而 生  則 未 生 無 有  未 
ZH_X73_1456_026:0650a11	生無有。則生本無也。世出世法莫不皆然。是知大地	026	生 無 有  則 生 本 無 也  世 出 世 法 莫 不 皆 然  是 知 大 地 
ZH_X73_1456_026:0650a12	山河。皆一真法界。處處無非道場。唯在緣之會不會	026	山 河  皆 一 真 法 界  處 處 無 非 道 場  唯 在 緣 之 會 不 會 
ZH_X73_1456_026:0650a13	耳。茲山當長慶未至時。奇峰絕壑。唯草木蒙茸。猿鶴	026	耳  茲 山 當 長 慶 未 至 時  奇 峰 絕 壑  唯 草 木 蒙 茸  猿 鶴 
ZH_X73_1456_026:0650a14	嘯唳。蛇虎縱橫而已。及長慶一過。遂即建法幢。使見	026	嘯 唳  蛇 虎 縱 橫 而 已  及 長 慶 一 過  遂 即 建 法 幢  使 見 
ZH_X73_1456_026:0650a15	聞瞻禮。頓發無上菩提之心。向之山林草木。一切音	026	聞 瞻 禮  頓 發 無上菩提 之 心  向 之 山 林 草 木  一 切 音 
ZH_X73_1456_026:0650a16	聲。皆為廣長舌相。演說無生無二佛法矣。及緣散而	026	聲  皆 為 廣長舌相  演 說 無 生 無 二 佛 法 矣  及 緣 散 而 
ZH_X73_1456_026:0650a17	滅。猶然長慶未至時也。今此道場之興。剏始由於性	026	滅  猶 然 長 慶 未 至 時 也  今 此 道 場 之 興  剏 始 由 於 性 
ZH_X73_1456_026:0650a18	念。緣會由於拙公。克成則實資於學南父子。一家際	026	念  緣 會 由 於 拙 公  克 成 則 實 資 於 學 南 父 子  一 家 際 
ZH_X73_1456_026:0650a19	會。豈小緣哉。經云。想澄成國土。今之興者。施者。助者。	026	會  豈 小 緣 哉  經 云  想 澄 成 國 土  今 之 興 者  施 者  助 者  
ZH_X73_1456_026:0650a20	居閒而效力者。苟非同一金剛心地。安能頓成不朽	026	居 閒 而 效 力 者  苟 非 同 一 金 剛 心 地  安 能 頓 成 不 朽 
ZH_X73_1456_026:0650a21	之勝事。使山林草木同放光明。超越前修而若是耶。	026	之 勝 事  使 山 林 草 木 同 放 光 明  超 越 前 修 而 若 是 耶  
ZH_X73_1456_026:0650a22	後之居者。守者。能知建立之心。一草一葉。盡為金剛	026	後 之 居 者  守 者  能 知 建 立 之 心  一 草 一 葉  盡 為 金 剛 
ZH_X73_1456_026:0650a23	種子。則此山此地。松聲泉響皆演法音。永為菩提道	026	種 子  則 此 山 此 地  松 聲 泉 響 皆 演 法 音  永 為 菩 提 道 
ZH_X73_1456_026:0650a24	場。晨鐘夕梵。永祝　聖壽無疆矣。如是建立。又豈可	026	場  晨 鐘 夕 梵  永 祝  聖 壽 無 疆 矣  如 是 建 立  又 豈 可 
ZH_X73_1456_026:0650b01	人天有漏而擬議耶。因述其始末因緣。以昭來者。	026	人 天 有 漏 而 擬 議 耶  因 述 其 始 末 因 緣  以 昭 來 者  
ZH_X73_1456_026:0650b02	吳江接待寺十方常住記	026	吳 江 接 待 寺 十 方 常 住 記 
ZH_X73_1456_026:0650b03	雜花云。毗盧遮那。徧法界身。以智悲行。而為莊嚴。我	026	雜 花 云  毗 盧 遮 那  徧 法 界 身  以 智 悲 行  而 為 莊 嚴  我 
ZH_X73_1456_026:0650b04	震旦五臺。峨嵋。補陀三山。為三大士攝化地。舉國男	026	震 旦 五 臺  峨 嵋  補 陀 三 山  為 三 大 士 攝 化 地  舉 國 男 
ZH_X73_1456_026:0650b05	女之有知者。靡不歸心為寶所。其南海又近而易至	026	女 之 有 知 者  靡 不 歸 心 為 寶 所  其 南 海 又 近 而 易 至 
ZH_X73_1456_026:0650b06	者。是以十方僧徒。往來繩繩。不絕如縷。而中途疲乏。	026	者  是 以 十 方 僧 徒  往 來 繩 繩  不 絕 如 縷  而 中 途 疲 乏  
ZH_X73_1456_026:0650b07	非化城暫息。無以濟其飢渴勞苦。此接待之設。尤為	026	非 化 城 暫 息  無 以 濟 其 飢 渴 勞 苦  此 接 待 之 設  尤 為 
ZH_X73_1456_026:0650b08	第一最勝行也。吳江為南北孔道津口。接待寺適當	026	第 一 最 勝 行 也  吳 江 為 南 北 孔 道 津 口  接 待 寺 適 當 
ZH_X73_1456_026:0650b09	其衝。寺建於宋紹熈閒。僧寂照開山。額承天萬壽。元	026	其 衝  寺 建 於 宋 紹 熈 閒  僧 寂 照 開 山  額 承 天 萬 壽  元 
ZH_X73_1456_026:0650b10	至正閒。僧正壽增修。改名接待。萬曆初。僧了空重開	026	至 正 閒  僧 正 壽 增 修  改 名 接 待  萬 曆 初  僧 了 空 重 開 
ZH_X73_1456_026:0650b11	接待院。尚書五臺陸公。中丞太素沈公。善士吳氏等。	026	接 待 院  尚 書 五 臺 陸 公  中 丞 太 素 沈 公  善 士 吳 氏 等  
ZH_X73_1456_026:0650b12	損資建禪堂。立永遠十方常住。了空後得無邊海公	026	損 資 建 禪 堂  立 永 遠 十 方 常 住  了 空 後 得 無 邊 海 公 
ZH_X73_1456_026:0650b13	繼之。至庚戌海遷化。邑縉紳居士。延念雲勤公居之。	026	繼 之  至 庚 戌 海 遷 化  邑 縉 紳 居 士  延 念 雲 勤 公 居 之  
ZH_X73_1456_026:0650b14	勤乃達觀禪師之法孫。密藏開公之上首也。以禪師	026	勤 乃 達 觀 禪 師 之 法 孫  密 藏 開 公 之 上 首 也  以 禪 師 
ZH_X73_1456_026:0650b15	久過化於此。法緣最熟。勤公立行端確。不忝其嗣。一	026	久 過 化 於 此  法 緣 最 熟  勤 公 立 行 端 確  不 忝 其 嗣  一 
ZH_X73_1456_026:0650b16	方雅重之。叢林日益振。念法門之老者。無所歸。乃設	026	方 雅 重 之  叢 林 日 益 振  念 法 門 之 老 者  無 所 歸  乃 設 
ZH_X73_1456_026:0650b17	養老。延壽二堂。建普同塔。此為最勝悲行也。諸護法	026	養 老  延 壽 二 堂  建 普 同 塔  此 為 最 勝 悲 行 也  諸 護 法 
ZH_X73_1456_026:0650b18	者。為久遠議。設長生田。歲計三百六十畝。於是寺有	026	者  為 久 遠 議  設 長 生 田  歲 計 三 百 六 十 畝  於 是 寺 有 
ZH_X73_1456_026:0650b19	恒產。以供來者。緣既具。勸公走書乞予以記之曰。自	026	恒 產  以 供 來 者  緣 既 具  勸 公 走 書 乞 予 以 記 之 曰  自 
ZH_X73_1456_026:0650b20	古叢林。非建立之難。而守業之為難也。以佛教菩薩。	026	古 叢 林  非 建 立 之 難  而 守 業 之 為 難 也  以 佛 教 菩 薩  
ZH_X73_1456_026:0650b21	專以利他為任。故百丈立清規。凡在伽藍眾僧之物。	026	專 以 利 他 為 任  故 百 丈 立 清 規  凡 在 伽 藍 眾 僧 之 物  
ZH_X73_1456_026:0650b22	秋毫皆為十方常住設非若世俗子孫之業比。其戒	026	秋 毫 皆 為 十 方 常 住 設 非 若 世 俗 子 孫 之 業 比  其 戒 
ZH_X73_1456_026:0650b23	亦何森嚴也。乃曰。十方僧物。幾如鴆毒。纔沾著則通	026	亦 何 森 嚴 也  乃 曰  十 方 僧 物  幾 如 鴆 毒  纔 沾 著 則 通 
ZH_X73_1456_026:0650b24	身潰爛。極言其不可輕易染指也。粒米莖菜。尚不敢	026	身 潰 爛  極 言 其 不 可 輕 易 染 指 也  粒 米 莖 菜  尚 不 敢 
ZH_X73_1456_026:0650c01	私。況其多乎。以乞者初心。元為眾僧。而施者發心。本	026	私  況 其 多 乎  以 乞 者 初 心  元 為 眾 僧  而 施 者 發 心  本 
ZH_X73_1456_026:0650c02	為福田種子。佛說食者。苟非良田。則不免復身醻償	026	為 福 田 種 子  佛 說 食 者  苟 非 良 田  則 不 免 復 身 醻 償 
ZH_X73_1456_026:0650c03	之苦。況以養貪毒。滋泥犁之業乎。此因果皎然之不	026	之 苦  況 以 養 貪 毒  滋 泥 犁 之 業 乎  此 因 果 皎 然 之 不 
ZH_X73_1456_026:0650c04	爽者。可不為之寒心乎。惟此道場之建立也。苟勤公	026	爽 者  可 不 為 之 寒 心 乎  惟 此 道 場 之 建 立 也  苟 勤 公 
ZH_X73_1456_026:0650c05	之心不普。必不能成此業。後之守者。非若勤公之心。	026	之 心 不 普  必 不 能 成 此 業  後 之 守 者  非 若 勤 公 之 心  
ZH_X73_1456_026:0650c06	必不能繼其緒。若果潔己盡力。以奉佛戒。則使往來	026	必 不 能 繼 其 緒  若 果 潔 己 盡 力  以 奉 佛 戒  則 使 往 來 
ZH_X73_1456_026:0650c07	雲水。飢者食。勞者息。病者安。老者佚。死者歸。豈不為	026	雲 水  飢 者 食  勞 者 息  病 者 安  老 者 佚  死 者 歸  豈 不 為 
ZH_X73_1456_026:0650c08	永永福田。為苦海之津梁乎。若明察秋毫。不昧因果。	026	永 永 福 田  為 苦 海 之 津 梁 乎  若 明 察 秋 毫  不 昧 因 果  
ZH_X73_1456_026:0650c09	則為文殊之大智守。之勿失。行之無倦。則為普賢之	026	則 為 文 殊 之 大 智 守  之 勿 失  行 之 無 倦  則 為 普 賢 之 
ZH_X73_1456_026:0650c10	大行。利濟無窮。悲田益廣。則為觀音之大悲。三者具	026	大 行  利 濟 無 窮  悲 田 益 廣  則 為 觀 音 之 大 悲  三 者 具 
ZH_X73_1456_026:0650c11	足為因。圓滿毗盧法身之果。是則成佛妙行。無越於	026	足 為 因  圓 滿 毗 盧 法 身 之 果  是 則 成 佛 妙 行  無 越 於 
ZH_X73_1456_026:0650c12	是矣。又何庸登山涉水。廣參知識。別求玄妙佛法乎。	026	是 矣  又 何 庸 登 山 涉 水  廣 參 知 識  別 求 玄 妙 佛 法 乎  
ZH_X73_1456_026:0650c13	予昔東遊弔達師。信宿其地。且知勤公之操心立行。	026	予 昔 東 遊 弔 達 師  信 宿 其 地  且 知 勤 公 之 操 心 立 行  
ZH_X73_1456_026:0650c14	歎此功德最勝。故詳為之記。	026	歎 此 功 德 最 勝  故 詳 為 之 記  
ZH_X73_1456_026:0650c15	普度菴記	026	普 度 菴 記 
ZH_X73_1456_026:0650c16	番禺之東。南沙灣。宋丞相李忠簡公之故里也。居族	026	番 禺 之 東  南 沙 灣  宋 丞 相 李 忠 簡 公 之 故 里 也  居 族 
ZH_X73_1456_026:0650c17	最鉅。煙火萬餘家。居士李宜楨。字彥周。幼業儒。懷材	026	最 鉅  煙 火 萬 餘 家  居 士 李 宜 楨  字 彥 周  幼 業 儒  懷 材 
ZH_X73_1456_026:0650c18	不售。每念人生虗幻。徒碌碌耳。思所以求出苦之方。	026	不 售  每 念 人 生 虗 幻  徒 碌 碌 耳  思 所 以 求 出 苦 之 方  
ZH_X73_1456_026:0650c19	發心向道。歸依三寶。見龍舒淨土文。歎曰。此迷方指	026	發 心 向 道  歸 依 三 寶  見 龍 舒 淨 土 文  歎 曰  此 迷 方 指 
ZH_X73_1456_026:0650c20	南也。隨得雲棲彌陀疏。披閱再三。益諦信不疑。即發	026	南 也  隨 得 雲 棲 彌 陀 疏  披 閱 再 三  益 諦 信 不 疑  即 發 
ZH_X73_1456_026:0650c21	願長齋繡佛。屏絕家緣。專修淨業。三年於茲矣。因思	026	願 長 齋 繡 佛  屏 絕 家 緣  專 修 淨 業  三 年 於 茲 矣  因 思 
ZH_X73_1456_026:0650c22	法門廣大。以普度為心。建精藍一所。奉觀音大士像。	026	法 門 廣 大  以 普 度 為 心  建 精 藍 一 所  奉 觀 音 大 士 像  
ZH_X73_1456_026:0650c23	顏曰普度。願同里長幼。各各發隨喜心。同結出苦之	026	顏 曰 普 度  願 同 里 長 幼  各 各 發 隨 喜 心  同 結 出 苦 之 
ZH_X73_1456_026:0650c24	緣。非漫爾也。予初至曹溪。居士遠來參禮。請為之記。	026	緣  非 漫 爾 也  予 初 至 曹 溪  居 士 遠 來 參 禮  請 為 之 記  
ZH_X73_1456_026:0651a01	予聞而讚曰。善哉。廣大之心也。惟此佛性。聖凡同稟。	026	予 聞 而 讚 曰  善 哉  廣 大 之 心 也  惟 此 佛 性  聖 凡 同 稟  
ZH_X73_1456_026:0651a02	蠢動含靈皆共有之。第迷之不覺。日用而不知。將此	026	蠢 動 含 靈 皆 共 有 之  第 迷 之 不 覺  日 用 而 不 知  將 此 
ZH_X73_1456_026:0651a03	佛性。變為妄想。造貪眼癡。盜殺盜淫妄。種種惡業。自	026	佛 性  變 為 妄 想  造 貪 眼 癡  盜 殺 盜 淫 妄  種 種 惡 業  自 
ZH_X73_1456_026:0651a04	取三途惡道之劇苦。百千萬劫。無由出離。且如殺他	026	取 三 途 惡 道 之 劇 苦  百千萬劫  無 由 出 離  且 如 殺 他 
ZH_X73_1456_026:0651a05	生命。取其血肉。以資口腹。即一食之閒。一器之內。傷	026	生 命  取 其 血 肉  以 資 口 腹  即 一 食 之 閒  一 器 之 內  傷 
ZH_X73_1456_026:0651a06	百千命。若計醻償。因果不爽。其一日之業。已招百千	026	百 千 命  若 計 醻 償  因 果 不 爽  其 一 日 之 業  已 招 百 千 
ZH_X73_1456_026:0651a07	萬生之苦矣。何況一生所作耶。殺業一種。已無涯矣。	026	萬 生 之 苦 矣  何 況 一 生 所 作 耶  殺 業 一 種  已 無 涯 矣  
ZH_X73_1456_026:0651a08	況多業乎。積業既深且廣。是為苦海。苟無舟航濟度。	026	況 多 業 乎  積 業 既 深 且 廣  是 為 苦 海  苟 無 舟 航 濟 度  
ZH_X73_1456_026:0651a09	何由而至彼岸耶。誠可哀矣。是以諸佛菩薩。悲愍愚	026	何 由 而 至 彼 岸 耶  誠 可 哀 矣  是 以 諸佛菩薩  悲 愍 愚 
ZH_X73_1456_026:0651a10	迷。出於世閒。現種種身而為度脫。我觀音大土。三十	026	迷  出 於 世 閒  現種種身 而 為 度 脫  我 觀 音 大 土  三 十 
ZH_X73_1456_026:0651a11	二應。隨類現身。應以何身度。即現其身而為說法。令	026	二 應  隨 類 現 身  應 以 何 身 度  即 現 其 身 而 為 說 法  令 
ZH_X73_1456_026:0651a12	其出苦。由是觀之。居士之心。即大士之心。以慈悲而	026	其 出 苦  由 是 觀 之  居 士 之 心  即 大 士 之 心  以 慈 悲 而 
ZH_X73_1456_026:0651a13	度眾生。即大士之應身也。此方居人不下十餘萬。儻	026	度 眾 生  即 大 士 之 應 身 也  此 方 居 人 不 下 十 餘 萬  儻 
ZH_X73_1456_026:0651a14	因此菴而得度脫。即佛法化一里。由此擴而充之。連	026	因 此 菴 而 得 度 脫  即 佛 法 化 一 里  由 此 擴 而 充 之  連 
ZH_X73_1456_026:0651a15	鄉比邑。至於通都。將周一國。以及天下。若使人人改	026	鄉 比 邑  至 於 通 都  將 周 一 國  以 及 天 下  若 使 人 人 改 
ZH_X73_1456_026:0651a16	惡遷善。皆為極樂國土矣。則此普度之設。如陽春一	026	惡 遷 善  皆 為 極樂國土 矣  則 此 普 度 之 設  如 陽 春 一 
ZH_X73_1456_026:0651a17	葉耳。人同此心。凡見聞隨喜者。豈不躍然從之耶。此	026	葉 耳  人 同 此 心  凡 見 聞 隨 喜 者  豈 不 躍 然 從 之 耶  此 
ZH_X73_1456_026:0651a18	亦一大事因緣也。是為記。	026	亦 一 大 事 因 緣 也  是 為 記  
ZH_X73_1456_026:0651a19	寧都金蓮菴記	026	寧 都 金 蓮 菴 記 
ZH_X73_1456_026:0651a20	章貢之寧邑。當三省都會。山水奧區。去邑之西四十	026	章 貢 之 寧 邑  當 三 省 都 會  山 水 奧 區  去 邑 之 西 四 十 
ZH_X73_1456_026:0651a21	里。有山最高者。曰蓮花峰。逶迤而下。突起一巒。曰寶	026	里  有 山 最 高 者  曰 蓮 花 峰  逶 迤 而 下  突 起 一 巒  曰 寶 
ZH_X73_1456_026:0651a22	峰。林木蓊鬱。清泉繞帶。千峰環翠。居然最勝處也。其	026	峰  林 木 蓊 鬱  清 泉 繞 帶  千 峰 環 翠  居 然 最 勝 處 也  其 
ZH_X73_1456_026:0651a23	地高廠。先是父老傳聞。忽生金蓮數朵。知可為道場。	026	地 高 廠  先 是 父 老 傳 聞  忽 生 金 蓮 數 朵  知 可 為 道 場  
ZH_X73_1456_026:0651a24	萬曆丁未。了此曉公。愛其幽寂。因建蘭若於上。額曰	026	萬 曆 丁 未  了 此 曉 公  愛 其 幽 寂  因 建 蘭 若 於 上  額 曰 
ZH_X73_1456_026:0651b01	金蓮。公一日感病。恍然如夢。忽見地獄種種變相。頃	026	金 蓮  公 一 日 感 病  恍 然 如 夢  忽 見 地 獄 種 種 變 相  頃 
ZH_X73_1456_026:0651b02	即化為西方淨土境。覺而歎曰。天宮地獄。善惡隨心	026	即 化 為 西方淨土 境  覺 而 歎 曰  天 宮 地 獄  善 惡 隨 心 
ZH_X73_1456_026:0651b03	感變耳。因而發大誓願。切志修持。專心持誦華嚴大	026	感 變 耳  因 而 發 大 誓 願  切 志 修 持  專 心 持 誦 華 嚴 大 
ZH_X73_1456_026:0651b04	經。日夜精勤無倦。由是一方感化。予居匡廬之四年	026	經  日 夜 精 勤 無 倦  由 是 一 方 感 化  予 居 匡 廬 之 四 年 
ZH_X73_1456_026:0651b05	庚申冬。公同難名道公來謁。乞一言以紀其事。予謂	026	庚 申 冬  公 同 難 名 道 公 來 謁  乞 一 言 以 紀 其 事  予 謂 
ZH_X73_1456_026:0651b06	之曰。山河大地觸目道場。淨土娑婆隨心轉變。故古	026	之 曰  山 河 大 地 觸 目 道 場  淨 土 娑 婆 隨 心 轉 變  故 古 
ZH_X73_1456_026:0651b07	人拈一莖即建梵剎。況修崇殿宇僧坊。種種具足者	026	人 拈 一 莖 即 建 梵 剎  況 修 崇 殿 宇 僧 坊  種 種 具 足 者 
ZH_X73_1456_026:0651b08	乎。此實從金剛心之所建立也。然既能以一心變荊	026	乎  此 實 從 金 剛 心 之 所 建 立 也  然 既 能 以 一 心 變 荊 
ZH_X73_1456_026:0651b09	棘而成寶坊。亦可以變道場而為業海。若後之守者。	026	棘 而 成 寶 坊  亦 可 以 變 道 場 而 為 業 海  若 後 之 守 者  
ZH_X73_1456_026:0651b10	能體作者之心。於中精勤三業。專淨一心。則是其地	026	能 體 作 者 之 心  於 中 精 勤 三 業  專 淨 一 心  則 是 其 地 
ZH_X73_1456_026:0651b11	堅固金剛所成。永永常住。不動不壞。若以安居如意。	026	堅 固 金 剛 所 成  永 永 常 住  不 動 不 壞  若 以 安 居 如 意  
ZH_X73_1456_026:0651b12	四事現成。縱放身心。夤緣俗業。以致外侮見侵。損壞	026	四 事 現 成  縱 放 身 心  夤 緣 俗 業  以 致 外 侮 見 侵  損 壞 
ZH_X73_1456_026:0651b13	常住者。是以袈裟換毛角。以寶地易泥犁。可不懼哉。	026	常 住 者  是 以 袈 裟 換 毛 角  以 寶 地 易 泥 犁  可 不 懼 哉  
ZH_X73_1456_026:0651b14	了此。俗姓廖氏。為邑之望族。十八出家。法名如曉。其	026	了 此  俗 姓 廖 氏  為 邑 之 望 族  十 八 出 家  法 名 如 曉  其 
ZH_X73_1456_026:0651b15	弟子某等。併記之。	026	弟 子 某 等  併 記 之  
ZH_X73_1456_026:0651b16	揚州府興教寺放生社建接引佛閣	026	揚 州 府 興 教 寺 放 生 社 建 接 引 佛 閣 
ZH_X73_1456_026:0651b17	維揚東南一大都會也。法門之剏。自晉謝安捨宅為	026	維 揚 東 南 一 大 都 會 也  法 門 之 剏  自 晉 謝 安 捨 宅 為 
ZH_X73_1456_026:0651b18	寺。延覺賢尊者。譯華嚴經。故名小興嚴。比尊者翻譯	026	寺  延 覺 賢 尊 者  譯 華 嚴 經  故 名 小 興 嚴  比 尊 者 翻 譯 
ZH_X73_1456_026:0651b19	時。感二童子日送水。問之曰。龍孫也。由是道場始開。	026	時  感 二 童 子 日 送 水  問 之 曰  龍 孫 也  由 是 道 場 始 開  
ZH_X73_1456_026:0651b20	相沿時代。改名興教。嘉隆閒。我先師無極和尚。弘法	026	相 沿 時 代  改 名 興 教  嘉 隆 閒  我 先 師 無 極 和 尚  弘 法 
ZH_X73_1456_026:0651b21	於江南。四方學者多往來。首座寶堂璋公。挂錫於此。	026	於 江 南  四 方 學 者 多 往 來  首 座 寶 堂 璋 公  挂 錫 於 此  
ZH_X73_1456_026:0651b22	璋法孫靈裔燈公。往受業於先法兄雪浪之門。精修	026	璋 法 孫 靈 裔 燈 公  往 受 業 於 先 法 兄 雪 浪 之 門  精 修 
ZH_X73_1456_026:0651b23	白業。一時鄉薦紳先生雅重之。由是引攝於慈悲之	026	白 業  一 時 鄉 薦 紳 先 生 雅 重 之  由 是 引 攝 於 慈 悲 之 
ZH_X73_1456_026:0651b24	行。結念佛放生社。以月八日為期。建接引佛閣。以示	026	行  結 念 佛 放 生 社  以 月 八 日 為 期  建 接 引 佛 閣  以 示 
ZH_X73_1456_026:0651c01	歸心有地。冀且垂化於永久也。乞予為記。予聞而讚	026	歸 心 有 地  冀 且 垂 化 於 永 久 也  乞 予 為 記  予 聞 而 讚 
ZH_X73_1456_026:0651c02	歎曰。此吾佛所設。自利利他。最勝之行也。聞之佛者。	026	歎 曰  此 吾 佛 所 設  自利利他  最 勝 之 行 也  聞 之 佛 者  
ZH_X73_1456_026:0651c03	覺也。即吾人本有知覺之性。上與諸佛。下及眾生。均	026	覺 也  即 吾 人 本 有 知 覺 之 性  上 與 諸 佛  下 及 眾 生  均 
ZH_X73_1456_026:0651c04	賦而同稟者。裴休曰。血氣之屬必有知。凡有知者。必	026	賦 而 同 稟 者  裴 休 曰  血 氣 之 屬 必 有 知  凡 有 知 者  必 
ZH_X73_1456_026:0651c05	同體。所謂真淨妙明。虗徹靈通。卓然而獨存者也。此	026	同 體  所 謂 真 淨 妙 明  虗 徹 靈 通  卓 然 而 獨 存 者 也  此 
ZH_X73_1456_026:0651c06	性不迷而為佛。迷之而為人。顛倒而為物。惟吾佛證	026	性 不 迷 而 為 佛  迷 之 而 為 人  顛 倒 而 為 物  惟 吾 佛 證 
ZH_X73_1456_026:0651c07	此。愍物迷之。特現世閒。普為開示。使令悟入。方便多	026	此  愍 物 迷 之  特 現 世 閒  普 為 開 示  使 令 悟 入  方 便 多 
ZH_X73_1456_026:0651c08	門。唯念佛最為簡捷。然念佛非他。乃呼自性天真之	026	門  唯 念 佛 最 為 簡 捷  然 念 佛 非 他  乃 呼 自 性 天 真 之 
ZH_X73_1456_026:0651c09	佛也。一念覺而一念佛。念念覺則念念佛。若常覺不	026	佛 也  一 念 覺 而 一 念 佛  念 念 覺 則 念 念 佛  若 常 覺 不 
ZH_X73_1456_026:0651c10	昧。則為常住佛矣。自利之功。無越此者。然而自既覺	026	昧  則 為 常 住 佛 矣  自 利 之 功  無 越 此 者  然 而 自 既 覺 
ZH_X73_1456_026:0651c11	矣。愍物更迷。若夫飛潛蠢蝡。何能使其自覺耶。故推	026	矣  愍 物 更 迷  若 夫 飛 潛 蠢 蝡  何 能 使 其 自 覺 耶  故 推 
ZH_X73_1456_026:0651c12	我同體之悲以拔之。仗佛真慈以攝之。故念多佛以	026	我 同 體 之 悲 以 拔 之  仗 佛 真 慈 以 攝 之  故 念 多 佛 以 
ZH_X73_1456_026:0651c13	故多生。然放一生。即成一佛。是則頓使胎卵溼化。無	026	故 多 生  然 放 一 生  即 成 一 佛  是 則 頓 使 胎 卵 溼 化  無 
ZH_X73_1456_026:0651c14	量無數無邊眾生。皆悉入於無餘涅槃。實無有一眾	026	量 無 數 無 邊 眾 生  皆 悉 入 於 無餘涅槃  實 無 有 一 眾 
ZH_X73_1456_026:0651c15	生得滅度者。如此豈不為最勝二利之行耶。是則以	026	生 得滅度者  如 此 豈 不 為 最 勝 二 利 之 行 耶  是 則 以 
ZH_X73_1456_026:0651c16	我之願。仰憑佛力。故設接引之像。建閣以奉之。令見	026	我 之 願  仰 憑 佛 力  故 設 接 引 之 像  建 閣 以 奉 之  令 見 
ZH_X73_1456_026:0651c17	聞隨喜者。一瞻一禮。興起普濟之心。則同體之悲益	026	聞 隨 喜 者  一 瞻 一 禮  興 起 普 濟 之 心  則 同 體 之 悲 益 
ZH_X73_1456_026:0651c18	廣。而成佛之真種益深。如是功德。豈可得而思議耶。	026	廣  而 成 佛 之 真 種 益 深  如 是 功 德  豈 可 得 而 思 議 耶  
ZH_X73_1456_026:0651c19	是為記。	026	是 為 記  
ZH_X73_1456_026:0651c20	高郵州北海臺菴接待十方常住記	026	高 郵 州 北 海 臺 菴 接 待 十 方 常 住 記 
ZH_X73_1456_026:0651c21	惟三大士現身十方。普度眾生。無處不徧。在我震旦	026	惟 三 大 士 現 身 十 方  普 度 眾 生  無 處 不 徧  在 我 震 旦 
ZH_X73_1456_026:0651c22	國中。以三大名山。為法身常住道場。而峨嵋僻處西	026	國 中  以 三 大 名 山  為 法 身 常 住 道 場  而 峨 嵋 僻 處 西 
ZH_X73_1456_026:0651c23	蜀。遠在一隅。唯五臺普陀。對峙南北。為十方眾僧之	026	蜀  遠 在 一 隅  唯 五 臺 普 陀  對 峙 南 北  為 十 方 眾 僧 之 
ZH_X73_1456_026:0651c24	所歸宿。往來道路。不絕如縷。當淮揚之衝。高郵之閒。	026	所 歸 宿  往 來 道 路  不 絕 如 縷  當 淮 揚 之 衝  高 郵 之 閒  
ZH_X73_1456_026:0652a01	運河之畔。縣絕中途。雲水所過。足無停景。路長人倦。	026	運 河 之 畔  縣 絕 中 途  雲 水 所 過  足 無 停 景  路 長 人 倦  
ZH_X73_1456_026:0652a02	日莫途窮。風晨雨夕。躡雪履冰。有漏之軀。飢渴所逼。	026	日 莫 途 窮  風 晨 雨 夕  躡 雪 履 冰  有 漏 之 軀  飢 渴 所 逼  
ZH_X73_1456_026:0652a03	形骸所苦者。不可勝紀。行脚之無告者。非一人一日	026	形 骸 所 苦 者  不 可 勝 紀  行 脚 之 無 告 者  非 一 人 一 日 
ZH_X73_1456_026:0652a04	也。有居士陸黌者。發心建接待菴一座。為暫息之所。	026	也  有 居 士 陸 黌 者  發 心 建 接 待 菴 一 座  為 暫 息 之 所  
ZH_X73_1456_026:0652a05	慮供瞻無恒。募眾置田百八十畝。取所穫以充鉢盂。	026	慮 供 瞻 無 恒  募 眾 置 田 百 八 十 畝  取 所 穫 以 充 鉢 盂  
ZH_X73_1456_026:0652a06	於是來往緇流。勞者得息。飢者得食。渴者得飲。故至	026	於 是 來 往 緇 流  勞 者 得 息  飢 者 得 食  渴 者 得 飲  故 至 
ZH_X73_1456_026:0652a07	者如歸家想。此人閒世。第一殊勝福田也。予逸老匡	026	者 如 歸 家 想  此 人 閒 世  第 一 殊 勝 福 田 也  予 逸 老 匡 
ZH_X73_1456_026:0652a08	山。居士來歸。乞為之記。予欣然為之言曰。一切眾生	026	山  居 士 來 歸  乞 為 之 記  予 欣 然 為 之 言 曰  一 切 眾 生 
ZH_X73_1456_026:0652a09	皆執我相。唯以利己為心。雖草芥縷葉。視如九鼎。靡	026	皆 執 我 相  唯 以 利 己 為 心  雖 草 芥 縷 葉  視 如 九 鼎  靡 
ZH_X73_1456_026:0652a10	不為子孫計。孰能存一念利濟之心乎。惟吾佛說菩	026	不 為 子 孫 計  孰 能 存 一 念 利 濟 之 心 乎  惟 吾 佛 說 菩 
ZH_X73_1456_026:0652a11	薩大心。純以利他為任。所行六度。以布施為第一。其	026	薩 大 心  純 以 利 他 為 任  所 行 六 度  以 布 施 為 第 一  其 
ZH_X73_1456_026:0652a12	所施。有內外。竭盡。三等之別。外則資財。內則身命。竭	026	所 施  有 內 外  竭 盡  三 等 之 別  外 則 資 財  內 則 身 命  竭 
ZH_X73_1456_026:0652a13	盡則無遺餘。此非無我之至。孰能為之。方今末法。眾	026	盡 則 無 遺 餘  此 非 無 我 之 至  孰 能 為 之  方 今 末 法  眾 
ZH_X73_1456_026:0652a14	生薄福。慳貪日重。此行為難。有能一念推及於此者。	026	生 薄 福  慳 貪 日 重  此 行 為 難  有 能 一 念 推 及 於 此 者  
ZH_X73_1456_026:0652a15	則為大心菩薩矣。予謂三等之施。皆一心也。以眾生	026	則 為 大 心 菩 薩 矣  予 謂 三 等 之 施  皆 一 心 也  以 眾 生 
ZH_X73_1456_026:0652a16	視財為命。故捨財即捨命。苟貪心不竭。則一毛難拔。	026	視 財 為 命  故 捨 財 即 捨 命  苟 貪 心 不 竭  則 一 毛 難 拔  
ZH_X73_1456_026:0652a17	捨心纔發。則為竭盡無遺矣。然心佛與眾生。是三無	026	捨 心 纔 發  則 為 竭 盡 無 遺 矣  然 心 佛 與 眾 生  是 三 無 
ZH_X73_1456_026:0652a18	差別。故一念捨心。則盡法界之量。而為成佛之體。能	026	差 別  故 一 念 捨 心  則 盡 法 界 之 量  而 為 成 佛 之 體  能 
ZH_X73_1456_026:0652a19	令受者。一念歡喜之心。亦入法界。是則此心與佛。及	026	令 受 者  一 念 歡 喜 之 心  亦 入 法 界  是 則 此 心 與 佛  及 
ZH_X73_1456_026:0652a20	眾生界皆平等矣。所以施為成佛之本也。苟能以此	026	眾 生 界 皆 平 等 矣  所 以 施 為 成 佛 之 本 也  苟 能 以 此 
ZH_X73_1456_026:0652a21	捨心利物。念念不斷。則念念中。與一切眾生。皆成佛	026	捨 心 利 物  念 念 不 斷  則 念 念 中  與 一 切 眾 生  皆 成 佛 
ZH_X73_1456_026:0652a22	之時。大經云。我今於一切眾生心中。成等正覺。謂是	026	之 時  大 經 云  我 今 於 一 切 眾 生 心 中  成等正覺  謂 是 
ZH_X73_1456_026:0652a23	故也。故菩薩萬行。攝於六度。又以施為總持。以其心	026	故 也  故 菩 薩 萬 行  攝 於 六 度  又 以 施 為 總 持  以 其 心 
ZH_X73_1456_026:0652a24	大而難能。故德廣而益大。所以文殊之智。普賢之行。	026	大 而 難 能  故 德 廣 而 益 大  所 以 文 殊 之 智  普 賢 之 行  
ZH_X73_1456_026:0652b01	觀音之悲。皆與法界等者。葢推無我之心之極致也。	026	觀 音 之 悲  皆 與 法 界 等 者  葢 推 無 我 之 心 之 極 致 也  
ZH_X73_1456_026:0652b02	是則此菴雖小。足含法界。即三大士常住此中。而福	026	是 則 此 菴 雖 小  足 含 法 界  即 三 大 士 常 住 此 中  而 福 
ZH_X73_1456_026:0652b03	田利益。豈可得而思議哉。故予詔居士之名福田。志	026	田 利 益  豈 可 得 而 思 議 哉  故 予 詔 居 士 之 名 福 田  志 
ZH_X73_1456_026:0652b04	其行也。是為記。	026	其 行 也  是 為 記  
ZH_X73_1456_026:0652b06	憨山老人夢遊集卷第二十六	026	憨 山 老 人 夢 遊 集 卷 第 二 十 六 
