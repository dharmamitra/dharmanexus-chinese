segmentnr	original	folio	stemmed
ZH_T29_1563_015:0844c10_0	4阿毘達磨藏顯宗論卷第十五	015	4 阿毘達磨藏 顯 宗 論 卷 第 十 五 
ZH_T29_1563_015:0844c12_0	尊者眾賢造	015	尊 者 眾 賢 造 
ZH_T29_1563_015:0844c13_0	三藏法師玄奘奉　詔譯	015	三藏法師 玄 奘 奉  詔 譯 
ZH_T29_1563_015:0844c15_9	辯緣起品第四之四已辯無明，當辯名色。	015	辯 緣 起 品 第 四 之 四 已 辯 無 明  當 辯 名 色  
ZH_T29_1563_015:0844c15_19	色已廣辯，名相云何？	015	色 已 廣 辯  名 相 云 何  
ZH_T29_1563_015:0844c16_1	頌曰：	015	頌 曰  
ZH_T29_1563_015:0844c17_5	名無色四蘊。	015	名 無 色 四 蘊  
ZH_T29_1563_015:0844c18_2	論曰：	015	論 曰  
ZH_T29_1563_015:0844c18_11	佛說無色四蘊名名。	015	佛 說 無 色 四 蘊 名 名  
ZH_T29_1563_015:0844c18_16	何故名名？	015	何 故 名 名  
ZH_T29_1563_015:0844c19_1	能表召故。	015	能 表 召 故  
ZH_T29_1563_015:0844c19_10	謂能表召種種所緣。	015	謂 能 表 召 種 種 所 緣  
ZH_T29_1563_015:0844c20_9	若爾，不應全攝無色不相應法，無所緣故。	015	若 爾  不 應 全 攝 無 色 不相應法  無 所 緣 故  
ZH_T29_1563_015:0844c21_8	不爾，表召唯在無色，如釋色名所說無過。	015	不 爾  表 召 唯 在 無 色  如 釋 色 名 所 說 無 過  
ZH_T29_1563_015:0844c23_7	又微細故，彼彼義中隨理立名，標以名稱，非無表等亦可稱名，以彼所依現量得故。	015	又 微 細 故  彼 彼 義 中 隨 理 立 名  標 以 名 稱  非 無 表 等 亦 可 稱 名  以 彼 所 依 現 量 得 故  
ZH_T29_1563_015:0844c25_10	又於一切界地趣生能遍趣求，故立名稱，非無漏無色不得名，名雖非此所明，而似此故。	015	又 於 一 切 界 地 趣 生 能 遍 趣 求  故 立 名 稱  非 無 漏 無 色 不 得 名  名 雖 非 此 所 明  而 似 此 故  
ZH_T29_1563_015:0844c26_9	又於無色隨說者情，總說為名，不勞徵詰。	015	又 於 無 色 隨 說 者 情  總 說 為 名  不 勞 徵 詰  
ZH_T29_1563_015:0844c26_20	餘廣決擇如《順正理》。	015	餘 廣 決 擇 如  順 正 理   
ZH_T29_1563_015:0844c27_3	已辯名相。	015	已 辯 名 相  
ZH_T29_1563_015:0844c27_8	觸相云何？	015	觸 相 云 何  
ZH_T29_1563_015:0844c27_11	頌曰：	015	頌 曰  
ZH_T29_1563_015:0844c28_5	觸六三和生。	015	觸 六 三 和 生  
ZH_T29_1563_015:0844c29_2	論曰：	015	論 曰  
ZH_T29_1563_015:0844c29_16	觸有六種，所謂眼觸乃至意觸。	015	觸 有 六 種  所 謂 眼 觸 乃 至 意 觸  
ZH_T29_1563_015:0845a01_2	此復是何？	015	此 復 是 何  
ZH_T29_1563_015:0845a02_1	三和所生，謂根、境、識三和合故，有別觸生。	015	三 和 所 生  謂 根  境  識 三 和 合 故  有 別 觸 生  
ZH_T29_1563_015:0845a03_2	雖第六三有各別世，而因果相屬，故和合義成。	015	雖 第 六 三 有 各 別 世  而 因 果 相 屬  故 和 合 義 成  
ZH_T29_1563_015:0845a04_11	或同一果是和合義，雖根境識未必俱生，而觸果同，故名和合。	015	或 同 一 果 是 和 合 義  雖 根 境 識 未 必 俱 生  而 觸 果 同  故 名 和 合  
ZH_T29_1563_015:0845a05_1	觸體別有，大地中已成。	015	觸 體 別 有  大 地 中 已 成  
ZH_T29_1563_015:0845a06_1	雖三和生而定識俱起，以如識說二緣生故。	015	雖 三 和 生 而 定 識 俱 起  以 如 識 說 二 緣 生 故  
ZH_T29_1563_015:0845a06_6	謂契經說：	015	謂 契 經 說  
ZH_T29_1563_015:0845a07_9	內有識身及外名色，二二為緣諸觸生起，乃至廣說。	015	內 有 識 身 及 外 名 色  二 二 為 緣 諸 觸 生 起  乃至廣說  
ZH_T29_1563_015:0845a08_18	有識身言顯六內處，外名色言顯六外處，此義必然，伽他說故。	015	有 識 身 言 顯 六 內 處  外 名 色 言 顯 六 外 處  此 義 必 然  伽 他 說 故  
ZH_T29_1563_015:0845a09_3	如伽他說：	015	如 伽 他 說  
ZH_T29_1563_015:0845a09_8	眼色二等。	015	眼 色 二 等  
ZH_T29_1563_015:0845a09_12	又經說：	015	又 經 說  
ZH_T29_1563_015:0845a09_20	識觸俱名色為緣。	015	識 觸 俱 名 色 為 緣  
ZH_T29_1563_015:0845a10_9	生緣既同，時豈前後？	015	生 緣 既 同  時 豈 前 後  
ZH_T29_1563_015:0845a10_19	緣具必起，無能障故。	015	緣 具 必 起  無 能 障 故  
ZH_T29_1563_015:0845a12_8	由此即證眼等觸所生受等諸法，眼等識俱起，與眼識等生因同故。	015	由 此 即 證 眼 等 觸 所 生 受 等 諸 法  眼 等 識 俱 起  與 眼 識 等 生 因 同 故  
ZH_T29_1563_015:0845a12_13	由此經言：	015	由 此 經 言  
ZH_T29_1563_015:0845a12_16	是受：	015	是 受  
ZH_T29_1563_015:0845a12_19	是想：	015	是 想  
ZH_T29_1563_015:0845a13_1	是思：	015	是 思  
ZH_T29_1563_015:0845a13_4	是識。	015	是 識  
ZH_T29_1563_015:0845a14_2	如是諸法相雜不離，故識觸俱理極成立。	015	如 是 諸 法 相 雜 不 離  故 識 觸 俱 理 極 成 立  
ZH_T29_1563_015:0845a14_11	即前六觸復合為二。	015	即 前 六 觸 復 合 為 二  
ZH_T29_1563_015:0845a14_16	其二者何？	015	其 二 者 何  
ZH_T29_1563_015:0845a14_19	頌曰：	015	頌 曰  
ZH_T29_1563_015:0845a15_13	五相應有對，　　第六俱增語。	015	五 相 應 有 對    第 六 俱 增 語  
ZH_T29_1563_015:0845a16_2	論曰：	015	論 曰  
ZH_T29_1563_015:0845a17_10	眼等五觸說名有對，以有對根為所依故，唯有對法為境界故。	015	眼 等 五 觸 說 名 有 對  以 有 對 根 為 所 依 故  唯 有 對 法 為 境 界 故  
ZH_T29_1563_015:0845a19_3	第六意觸說名增語，增語謂名，名是意觸所緣長境，故偏說此名增語觸。	015	第 六 意 觸 說 名 增 語  增 語 謂 名  名 是 意 觸 所 緣 長 境  故 偏 說 此 名 增 語 觸  
ZH_T29_1563_015:0845a20_2	意識通用名義為境，五不緣名故說為長。	015	意 識 通 用 名 義 為 境  五 不 緣 名 故 說 為 長  
ZH_T29_1563_015:0845a21_11	如說眼識，但能了青不了是青，意識了青亦了是青，乃至廣說。	015	如 說 眼 識  但 能 了 青 不 了 是 青  意 識 了 青 亦 了 是 青  乃至廣說  
ZH_T29_1563_015:0845a22_12	故有對觸名從所依境，就所長境立增語觸名。	015	故 有 對 觸 名 從 所 依 境  就 所 長 境 立 增 語 觸 名  
ZH_T29_1563_015:0845a23_11	有說意識名為增語，於發語中為增上故。	015	有 說 意 識 名 為 增 語  於 發 語 中 為 增 上 故  
ZH_T29_1563_015:0845a25_8	有言意識語為增上方於境轉，五識不然，是故意識獨名增語，與此相應名增語觸。	015	有 言 意 識 語 為 增 上 方 於 境 轉  五 識 不 然  是 故 意 識 獨 名 增 語  與 此 相 應 名 增 語 觸  
ZH_T29_1563_015:0845a26_9	故有對觸名從所依境，就相應主立增語觸名。	015	故 有 對 觸 名 從 所 依 境  就 相 應 主 立 增 語 觸 名  
ZH_T29_1563_015:0845a27_4	即前六觸，隨別相應復成八種。	015	即 前 六 觸  隨 別 相 應 復 成 八 種  
ZH_T29_1563_015:0845a27_7	頌曰：	015	頌 曰  
ZH_T29_1563_015:0845a28_0	明無明非二，　　無漏染污餘，	015	明 無 明 非 二    無 漏 染 污 餘  
ZH_T29_1563_015:0845a29_13	愛恚二相應，　　樂等順三受。	015	愛 恚 二 相 應    樂 等 順 三 受  
ZH_T29_1563_015:0845b01_2	論曰：	015	論 曰  
ZH_T29_1563_015:0845b03_6	明無明等相應成三，一明觸、二無明觸、三非明非無明觸，此三如次應知即是無漏染污餘相應觸。	015	明 無 明 等 相 應 成 三  一 明 觸  二 無 明 觸  三 非 明 非 無 明 觸  此 三 如 次 應 知 即 是 無 漏 染 污 餘 相 應 觸  
ZH_T29_1563_015:0845b04_6	餘謂無漏及染污餘，即有漏善、無覆無記。	015	餘 謂 無 漏 及 染 污 餘  即 有 漏 善  無覆無記  
ZH_T29_1563_015:0845b05_14	染污觸中一分數起，依彼復立愛、恚二觸，愛恚隨眠共相應故。	015	染 污 觸 中 一 分 數 起  依 彼 復 立 愛  恚 二 觸  愛 恚 隨 眠 共 相 應 故  
ZH_T29_1563_015:0845b07_4	總攝一切復成三觸，一順樂受觸、二順苦受觸、三順不苦不樂受觸。	015	總攝一切 復 成 三 觸  一 順 樂 受 觸  二 順 苦 受 觸  三 順 不苦不樂受 觸  
ZH_T29_1563_015:0845b07_10	云何順受觸？	015	云 何 順 受 觸  
ZH_T29_1563_015:0845b07_18	是樂等受所領故。	015	是 樂 等 受 所 領 故  
ZH_T29_1563_015:0845b08_13	或能為受行相依故，名為順受。	015	或 能 為 受 行 相 依 故  名 為 順 受  
ZH_T29_1563_015:0845b09_5	如何觸為受所領行相依？	015	如 何 觸 為 受 所 領 行 相 依  
ZH_T29_1563_015:0845b09_16	行相極似觸依觸而生故。	015	行 相 極 似 觸 依 觸 而 生 故  
ZH_T29_1563_015:0845b11_1	又與樂等受相應故，或能引生樂等受故，名為順受。	015	又 與 樂 等 受 相 應 故  或 能 引 生 樂 等 受 故  名 為 順 受  
ZH_T29_1563_015:0845b11_10	如是合成十六種觸。	015	如 是 合 成 十 六 種 觸  
ZH_T29_1563_015:0845b11_15	已辯觸相。	015	已 辯 觸 相  
ZH_T29_1563_015:0845b11_20	受相云何？	015	受 相 云 何  
ZH_T29_1563_015:0845b12_2	頌曰：	015	頌 曰  
ZH_T29_1563_015:0845b13_0	從此生六受，　　五屬身餘心，	015	從 此 生 六 受    五 屬 身 餘 心  
ZH_T29_1563_015:0845b14_13	此復成十八，　　由意近行異。	015	此 復 成 十 八    由 意 近 行 異  
ZH_T29_1563_015:0845b15_2	論曰：	015	論 曰  
ZH_T29_1563_015:0845b16_5	從前六觸生於六受，謂眼觸所生受至意觸所生受。	015	從 前 六 觸 生 於 六 受  謂 眼 觸 所 生 受 至 意 觸 所 生 受  
ZH_T29_1563_015:0845b16_20	此合成二，一者身受、二者心受。	015	此 合 成 二  一 者 身 受  二 者 心 受  
ZH_T29_1563_015:0845b17_13	六中前五說為身受，依色根故。	015	六 中 前 五 說 為 身 受  依 色 根 故  
ZH_T29_1563_015:0845b18_8	意觸所生說為心受，但依心故。	015	意 觸 所 生 說 為 心 受  但 依 心 故  
ZH_T29_1563_015:0845b19_10	即於所說一心受中，由意近行異，復分成十八。	015	即 於 所 說 一 心 受 中  由 意 近 行 異  復 分 成 十 八  
ZH_T29_1563_015:0845b19_19	云何十八意近行耶？	015	云 何 十 八 意 近 行 耶  
ZH_T29_1563_015:0845b20_10	謂憂、喜、捨各六近行。	015	謂 憂  喜  捨 各 六 近 行  
ZH_T29_1563_015:0845b20_19	此復何緣立為十八？	015	此 復 何 緣 立 為 十 八  
ZH_T29_1563_015:0845b21_16	由三領納唯意相應，六境有異故成十八。	015	由 三 領 納 唯 意 相 應  六 境 有 異 故 成 十 八  
ZH_T29_1563_015:0845b22_16	非一受體意識相應，境異成六，領納異故。	015	非 一 受 體 意 識 相 應  境 異 成 六  領 納 異 故  
ZH_T29_1563_015:0845b23_5	意近行名為目何義？	015	意 近 行 名 為 目 何 義  
ZH_T29_1563_015:0845b24_5	喜等有力能為近緣，令意於境數遊行故。	015	喜 等 有 力 能 為 近 緣  令 意 於 境 數 遊 行 故  
ZH_T29_1563_015:0845b26_3	若說喜等意為近緣於境數行名意近行，即應想等亦得此名，與意相應由意行故。	015	若 說 喜 等 意 為 近 緣 於 境 數 行 名 意 近 行  即 應 想 等 亦 得 此 名  與 意 相 應 由 意 行 故  
ZH_T29_1563_015:0845b26_17	若唯意地有意近行，豈不違經？	015	若 唯 意 地 有 意 近 行  豈 不 違 經  
ZH_T29_1563_015:0845b27_3	如契經言：	015	如 契 經 言  
ZH_T29_1563_015:0845b28_3	眼見色已，於順喜色起喜近行，乃至廣說。	015	眼 見 色 已  於 順 喜 色 起 喜 近 行  乃至廣說  
ZH_T29_1563_015:0845b29_6	此不相違，如依眼識引不淨觀，此不淨觀唯意地攝。	015	此 不 相 違  如 依 眼 識 引 不 淨 觀  此 不 淨 觀 唯 意 地 攝  
ZH_T29_1563_015:0845b29_11	然契經言：	015	然 契 經 言  
ZH_T29_1563_015:0845c01_5	眼見色已，隨觀不淨具足安住。	015	眼 見 色 已  隨 觀 不 淨 具足安住  
ZH_T29_1563_015:0845c02_9	此亦如是，依五識身所引意地，喜等近行，故作是說。	015	此 亦 如 是  依 五 識 身 所 引 意 地  喜 等 近 行  故 作 是 說  
ZH_T29_1563_015:0845c02_14	由彼經言：	015	由 彼 經 言  
ZH_T29_1563_015:0845c03_3	眼見色已乃至廣說。	015	眼 見 色 已 乃至廣說  
ZH_T29_1563_015:0845c04_2	故意近行五識所引意識相應，不應為難。	015	故 意 近 行 五 識 所 引 意 識 相 應  不 應 為 難  
ZH_T29_1563_015:0845c04_11	何緣身受非意近行？	015	何 緣 身 受 非 意 近 行  
ZH_T29_1563_015:0845c05_1	與意近行非同法故。	015	與 意 近 行 非 同 法 故  
ZH_T29_1563_015:0845c05_15	以意近行唯依意識，故名為近。	015	以 意 近 行 唯 依 意 識  故 名 為 近  
ZH_T29_1563_015:0845c06_12	分別三世等自相共相境，故名為行。	015	分 別 三 世 等 自相共相 境  故 名 為 行  
ZH_T29_1563_015:0845c07_12	一切身受與此相違，故非意近，亦不名行。	015	一 切 身 受 與 此 相 違  故 非 意 近  亦 不 名 行  
ZH_T29_1563_015:0845c08_2	豈不身受亦有此相？	015	豈 不 身 受 亦 有 此 相  
ZH_T29_1563_015:0845c09_11	身受領納色等境已，意識隨行，由身受力，意識於境數遊行故。	015	身 受 領 納 色 等 境 已  意 識 隨 行  由 身 受 力  意 識 於 境 數 遊 行 故  
ZH_T29_1563_015:0845c10_15	此亦不然，已說相故，謂諸身受不依意識，無分別故。	015	此 亦 不 然  已 說 相 故  謂 諸 身 受 不 依 意 識  無 分 別 故  
ZH_T29_1563_015:0845c12_3	由彼不能分別境界功德過失，故非彼力令意於境數數遊行。	015	由 彼 不 能 分 別 境 界 功 德 過 失  故 非 彼 力 令 意 於 境 數 數 遊 行  
ZH_T29_1563_015:0845c14_1	又不定故，謂身受後非決定有意識續生，意受俱時必有意識，故唯意受名意近行。	015	又 不 定 故  謂 身 受 後 非 決 定 有 意 識 續 生  意 受 俱 時 必 有 意 識  故 唯 意 受 名 意 近 行  
ZH_T29_1563_015:0845c15_2	又生盲等類雖無見已乃至觸已，而有近行故。	015	又 生 盲 等 類 雖 無 見 已 乃 至 觸 已  而 有 近 行 故  
ZH_T29_1563_015:0845c16_1	第三靜慮有意地樂，亦應攝在意近行中。	015	第三靜慮 有 意 地 樂  亦 應 攝 在 意 近 行 中  
ZH_T29_1563_015:0845c16_11	此責不然，初界無故。	015	此 責 不 然  初 界 無 故  
ZH_T29_1563_015:0845c17_13	又凝滯故，謂欲界中無意地樂，第三靜慮雖有不立。	015	又 凝 滯 故  謂 欲 界 中 無 意 地 樂  第三靜慮 雖 有 不 立  
ZH_T29_1563_015:0845c19_2	又彼地樂凝滯於境，近行於境數有推移不滯一緣方名行故。	015	又 彼 地 樂 凝 滯 於 境  近 行 於 境 數 有 推 移 不 滯 一 緣 方 名 行 故  
ZH_T29_1563_015:0845c19_15	又無所對苦根所攝意近行故。	015	又 無 所 對 苦 根 所 攝 意 近 行 故  
ZH_T29_1563_015:0845c20_10	若爾，應無捨意近行，無所對故。	015	若 爾  應 無 捨 意 近 行  無 所 對 故  
ZH_T29_1563_015:0845c21_1	不爾，憂喜即捨對故。	015	不 爾  憂 喜 即 捨 對 故  
ZH_T29_1563_015:0845c22_2	第三靜慮意地樂根，無自根本地捨根為對故。	015	第三靜慮 意 地 樂 根  無 自 根 本 地 捨 根 為 對 故  
ZH_T29_1563_015:0845c23_8	然無近分等、無捨等近行失，以於初界中有同地所對故。	015	然 無 近 分 等  無 捨 等 近 行 失  以 於 初 界 中 有 同 地 所 對 故  
ZH_T29_1563_015:0845c25_7	或復容有不容有故，謂意捨等容有同地所敵對法，意樂定無同地敵對，故無有失。	015	或 復 容 有 不 容 有 故  謂 意 捨 等 容 有 同 地 所 敵 對 法  意 樂 定 無 同 地 敵 對  故 無 有 失  
ZH_T29_1563_015:0845c25_17	諸意近行中幾欲界繫？	015	諸 意 近 行 中 幾 欲 界 繫  
ZH_T29_1563_015:0845c26_7	欲界意近行幾何所緣？	015	欲 界 意 近 行 幾 何 所 緣  
ZH_T29_1563_015:0845c26_16	色無色界為問亦爾。	015	色無色界 為 問 亦 爾  
ZH_T29_1563_015:0845c27_1	頌曰：	015	頌 曰  
ZH_T29_1563_015:0845c28_0	欲緣欲十八，　　色十二上三，	015	欲 緣 欲 十 八    色 十 二 上 三  
ZH_T29_1563_015:0845c29_0	二緣欲十二，　　八自二無色，	015	二 緣 欲 十 二    八 自 二 無 色  
ZH_T29_1563_015:0846a01_0	後二緣欲六，　　四自一上緣，	015	後 二 緣 欲 六    四 自 一 上 緣  
ZH_T29_1563_015:0846a02_0	初無色近分，　　緣色四自一，	015	初 無 色 近 分    緣 色 四 自 一  
ZH_T29_1563_015:0846a03_13	四本及三邊，　　唯一緣自境。	015	四 本 及 三 邊    唯 一 緣 自 境  
ZH_T29_1563_015:0846a04_2	論曰：	015	論 曰  
ZH_T29_1563_015:0846a05_1	欲界所繫具有十八，緣欲界境其數亦然。	015	欲界所繫 具 有 十 八  緣 欲 界 境 其 數 亦 然  
ZH_T29_1563_015:0846a06_1	緣色界境唯有十二，除香味六，彼無境故。	015	緣 色 界 境 唯 有 十 二  除 香 味 六  彼 無 境 故  
ZH_T29_1563_015:0846a06_19	緣無色境唯得有三，彼無色等五所緣故。	015	緣 無 色 境 唯 得 有 三  彼 無 色 等 五 所 緣 故  
ZH_T29_1563_015:0846a07_8	緣不繫境亦唯有三。	015	緣 不 繫 境 亦 唯 有 三  
ZH_T29_1563_015:0846a08_1	說欲界繫已，當說色界繫。	015	說 欲 界 繫 已  當 說 色 界 繫  
ZH_T29_1563_015:0846a09_8	初二靜慮唯有十二，謂除六憂，若說所緣定無染污能緣下境。	015	初 二 靜 慮 唯 有 十 二  謂 除 六 憂  若 說 所 緣 定 無 染 污 能 緣 下 境  
ZH_T29_1563_015:0846a10_8	善緣欲境亦具十二，除香味四，餘八自緣。	015	善 緣 欲 境 亦 具 十 二  除 香 味 四  餘 八 自 緣  
ZH_T29_1563_015:0846a10_18	二緣無色，謂法近行。	015	二 緣 無 色  謂 法 近 行  
ZH_T29_1563_015:0846a11_7	緣不繫法，亦唯二種。	015	緣 不 繫 法  亦 唯 二 種  
ZH_T29_1563_015:0846a12_1	三四靜慮唯六，謂捨緣欲界境。	015	三 四 靜 慮 唯 六  謂 捨 緣 欲 界 境  
ZH_T29_1563_015:0846a12_16	善亦具六，除香味二，餘四自緣。	015	善 亦 具 六  除 香 味 二  餘 四 自 緣  
ZH_T29_1563_015:0846a13_6	一緣無色，謂法近行。	015	一 緣 無 色  謂 法 近 行  
ZH_T29_1563_015:0846a13_16	緣不繫法，亦唯一種。	015	緣 不 繫 法  亦 唯 一 種  
ZH_T29_1563_015:0846a14_8	說色界繫已，當說無色繫。	015	說 色 界 繫 已  當 說 無 色 繫  
ZH_T29_1563_015:0846a15_6	空處近分唯有四種，謂捨但緣色聲觸法。	015	空 處 近 分 唯 有 四 種  謂 捨 但 緣 色 聲 觸 法  
ZH_T29_1563_015:0846a16_7	緣第四靜慮，亦具有四種，此就許有別緣者說。	015	緣 第四靜慮  亦 具 有 四 種  此 就 許 有 別 緣 者 說  
ZH_T29_1563_015:0846a17_7	若執彼地唯總緣下，但有雜緣法意近行。	015	若 執 彼 地 唯 總 緣 下  但 有 雜 緣 法 意 近 行  
ZH_T29_1563_015:0846a17_17	緣無色界，唯一謂法。	015	緣 無 色 界  唯 一 謂 法  
ZH_T29_1563_015:0846a18_7	緣不繫法，亦唯一種。	015	緣 不 繫 法  亦 唯 一 種  
ZH_T29_1563_015:0846a20_4	四根本地及上三邊，唯一謂法，亦緣自地，無色根本不緣下故，彼上三邊不緣色故。	015	四 根 本 地 及 上 三 邊  唯 一 謂 法  亦 緣 自 地  無 色 根 本 不 緣 下 故  彼 上 三 邊 不 緣 色 故  
ZH_T29_1563_015:0846a20_13	不緣下義如後當辯。	015	不 緣 下 義 如 後 當 辯  
ZH_T29_1563_015:0846a21_3	此緣不繫，亦唯有一。	015	此 緣 不 繫  亦 唯 有 一  
ZH_T29_1563_015:0846a21_12	諸意近行通無漏耶？	015	諸 意 近 行 通 無 漏 耶  
ZH_T29_1563_015:0846a21_15	頌曰：	015	頌 曰  
ZH_T29_1563_015:0846a22_5	十八唯有漏。	015	十 八 唯 有 漏  
ZH_T29_1563_015:0846a23_2	論曰：	015	論 曰  
ZH_T29_1563_015:0846a23_11	無有近行通無漏者。	015	無 有 近 行 通 無 漏 者  
ZH_T29_1563_015:0846a23_16	所以者何？	015	所以者何  
ZH_T29_1563_015:0846a24_1	增長有故。	015	增 長 有 故  
ZH_T29_1563_015:0846a24_10	無漏諸法與此相違。	015	無 漏 諸 法 與 此 相 違  
ZH_T29_1563_015:0846a25_9	有說近行有情皆有，無漏不然，故非近行。	015	有 說 近 行 有 情 皆 有  無 漏 不 然  故 非 近 行  
ZH_T29_1563_015:0846a26_19	有說聖道任運而轉，故順無相界，故非近行體，近行與此體相違故。	015	有 說 聖 道 任運而轉  故 順 無 相 界  故 非 近 行 體  近 行 與 此 體 相 違 故  
ZH_T29_1563_015:0846a27_8	誰成就幾意近行耶？	015	誰 成 就 幾 意 近 行 耶  
ZH_T29_1563_015:0846a29_2	謂生欲界若未獲得色界善心，成就一切，初二定八，三四定四，無色界一。	015	謂 生 欲 界 若 未 獲 得 色 界 善 心  成 就 一 切  初 二 定 八  三 四 定 四  無 色 界 一  
ZH_T29_1563_015:0846a29_16	所成上界皆不下緣，唯染污故。	015	所 成 上 界 皆 不 下 緣  唯 染 污 故  
ZH_T29_1563_015:0846b02_1	若已獲得色界善心未離欲貪，成欲一切，初靜慮十。	015	若 已 獲 得 色 界 善 心 未 離 欲 貪  成 欲 一 切  初 靜 慮 十  
ZH_T29_1563_015:0846b03_1	捨具六種，未至地中善心得緣香味境故。	015	捨 具 六 種  未 至 地 中 善 心 得 緣 香 味 境 故  
ZH_T29_1563_015:0846b03_16	喜唯有四，以但有染，不緣下故。	015	喜 唯 有 四  以 但 有 染  不 緣 下 故  
ZH_T29_1563_015:0846b04_8	豈不意近行，眼等識所引？	015	豈 不 意 近 行  眼 等 識 所 引  
ZH_T29_1563_015:0846b05_5	彼既無鼻舌二識，應無緣香味近行。	015	彼 既 無 鼻 舌 二 識  應 無 緣 香 味 近 行  
ZH_T29_1563_015:0846b07_4	此責不然，生盲聾等自性生念，及在定中，皆應無有色等近行，故非一切五識所引。	015	此 責 不 然  生 盲 聾 等 自 性 生 念  及 在 定 中  皆 應 無 有 色 等 近 行  故 非 一 切 五 識 所 引  
ZH_T29_1563_015:0846b07_19	成二定八，三四靜慮、無色如前。	015	成 二 定 八  三 四 靜 慮  無 色 如 前  
ZH_T29_1563_015:0846b09_7	已離欲貪，若未獲得二定善心，彼成欲界初定十二，謂除六憂。	015	已 離 欲 貪  若 未 獲 得 二 定 善 心  彼 成 欲 界 初 定 十 二  謂 除 六 憂  
ZH_T29_1563_015:0846b09_17	二靜慮等，皆如前說。	015	二 靜 慮 等  皆 如 前 說  
ZH_T29_1563_015:0846b11_11	若已獲得二定善心，於初定貪未得離者，成二定十，謂喜但四，唯染污故；	015	若 已 獲 得 二 定 善 心  於 初 定 貪 未 得 離 者  成 二 定 十  謂 喜 但 四  唯 染 污 故  
ZH_T29_1563_015:0846b12_4	捨具六種，已獲得彼近分善故。	015	捨 具 六 種  已 獲 得 彼 近 分 善 故  
ZH_T29_1563_015:0846b12_18	餘如前說，由此道理餘准應知。	015	餘 如 前 說  由此道理 餘 准 應 知  
ZH_T29_1563_015:0846b13_19	若生色界，唯成欲界一捨法近行，謂通果心俱。	015	若 生 色 界  唯 成 欲 界 一 捨 法 近 行  謂 通 果 心 俱  
ZH_T29_1563_015:0846b14_8	云何獲得諸意近行？	015	云 何 獲 得 諸 意 近 行  
ZH_T29_1563_015:0846b17_1	謂離欲貪，前八無間八解脫道，獲得初定近分地中六捨近行，第九無間解脫道中，獲得欲界通果心俱法捨近行。	015	謂 離 欲 貪  前 八 無 間 八 解 脫 道  獲 得 初 定 近 分 地 中 六 捨 近 行  第 九 無間解脫道 中  獲 得 欲 界 通 果 心 俱 法 捨 近 行  
ZH_T29_1563_015:0846b17_20	獲得初定，十二近行，此初定言兼攝眷屬。	015	獲 得 初 定  十 二 近 行  此 初 定 言 兼 攝 眷 屬  
ZH_T29_1563_015:0846b18_13	由此理趣，離上地染如應當知。	015	由 此 理 趣  離 上 地 染 如 應 當 知  
ZH_T29_1563_015:0846b20_15	然有差別，謂離第四靜慮貪時，第九無間及解脫道，必不獲得自地下地通果心俱法捨近行。	015	然 有 差 別  謂 離 第四靜慮 貪 時  第 九 無 間 及 解 脫 道  必 不 獲 得 自 地 下 地 通 果 心 俱 法 捨 近 行  
ZH_T29_1563_015:0846b22_6	離空處等諸地貪時，一切無間及解脫道，唯獲得一法捨近行。	015	離 空 處 等 諸 地 貪 時  一 切 無 間 及 解 脫 道  唯 獲 得 一 法 捨 近 行  
ZH_T29_1563_015:0846b23_14	得無學時，獲得欲界初二靜慮十二近行、三四靜慮六捨近行。	015	得 無 學 時  獲 得 欲 界 初 二 靜 慮 十 二 近 行  三 四 靜 慮 六 捨 近 行  
ZH_T29_1563_015:0846b24_4	空無邊處四捨近行。	015	空 無 邊 處 四 捨 近 行  
ZH_T29_1563_015:0846b24_13	上地各一法捨近行。	015	上 地 各 一 法 捨 近 行  
ZH_T29_1563_015:0846b27_1	於受生位從上地沒生下地時，獲得當地所有近行生諸靜慮亦兼下地捨法近行，是即喜等十八意行。	015	於 受 生 位 從 上 地 沒 生 下 地 時  獲 得 當 地 所 有 近 行 生 諸 靜 慮 亦 兼 下 地 捨 法 近 行  是 即 喜 等 十 八 意 行  
ZH_T29_1563_015:0846b28_19	由為耽嗜出依別故，世尊說為三十六師句，此差別句能表大師，是師幖幟故名師句。	015	由 為 耽 嗜 出 依 別 故  世 尊 說 為 三 十 六 師 句  此 差 別 句 能 表 大 師  是 師 幖 幟 故 名 師 句  
ZH_T29_1563_015:0846b29_17	如是諸句唯佛大師能知能說，餘無能故。	015	如 是 諸 句 唯 佛 大 師 能 知 能 說  餘 無 能 故  
ZH_T29_1563_015:0846c01_8	耽嗜依者，謂諸染受。	015	耽 嗜 依 者  謂 諸 染 受  
ZH_T29_1563_015:0846c02_7	出離依者，謂諸善受無覆無記，順善染故。	015	出 離 依 者  謂 諸 善 受 無覆無記  順 善 染 故  
ZH_T29_1563_015:0846c02_17	隨應二攝，更不別說。	015	隨 應 二 攝  更 不 別 說  
ZH_T29_1563_015:0846c03_14	此三十六界地定者，謂欲界中具三十六。	015	此 三 十 六 界 地 定 者  謂 欲 界 中 具 三 十 六  
ZH_T29_1563_015:0846c04_16	初二靜慮唯有二十，謂耽嗜依八、出離依十二。	015	初 二 靜 慮 唯 有 二 十  謂 耽 嗜 依 八  出 離 依 十 二  
ZH_T29_1563_015:0846c05_16	三四靜慮唯有十種，謂耽嗜依四及出離依六。	015	三 四 靜 慮 唯 有 十 種  謂 耽 嗜 依 四 及 出 離 依 六  
ZH_T29_1563_015:0846c07_2	空處近分若許別緣便有五種，謂耽嗜依一、出離依四；	015	空 處 近 分 若 許 別 緣 便 有 五 種  謂 耽 嗜 依 一  出 離 依 四  
ZH_T29_1563_015:0846c08_3	若執唯總緣但有二種，謂耽嗜依一、出離依一。	015	若 執 唯 總 緣 但 有 二 種  謂 耽 嗜 依 一  出 離 依 一  
ZH_T29_1563_015:0846c09_2	無色根本及上三邊各唯有二，如前應知。	015	無 色 根 本 及 上 三 邊 各 唯 有 二  如 前 應 知  
ZH_T29_1563_015:0846c10_1	此約界地所緣定者，欲緣欲境具三十六。	015	此 約 界 地 所 緣 定 者  欲 緣 欲 境 具 三 十 六  
ZH_T29_1563_015:0846c11_1	緣色界境唯二十四，除緣香味二依各六。	015	緣 色 界 境 唯 二 十 四  除 緣 香 味 二 依 各 六  
ZH_T29_1563_015:0846c11_19	緣無色境唯有六種，謂法近行二依各三。	015	緣 無 色 境 唯 有 六 種  謂 法 近 行 二 依 各 三  
ZH_T29_1563_015:0846c12_8	緣不繫境亦唯此六。	015	緣 不 繫 境 亦 唯 此 六  
ZH_T29_1563_015:0846c13_7	由此道理，色無色界緣境差別如應當思。	015	由此道理  色無色界 緣 境 差 別 如 應 當 思  
ZH_T29_1563_015:0846c13_16	所餘有支何緣不說？	015	所 餘 有 支 何 緣 不 說  
ZH_T29_1563_015:0846c14_1	頌曰：	015	頌 曰  
ZH_T29_1563_015:0846c15_5	餘已說當說。	015	餘 已 說 當 說  
ZH_T29_1563_015:0846c16_2	論曰：	015	論 曰  
ZH_T29_1563_015:0846c17_1	所餘有支，或有已說、或有當說，如前已辯。	015	所 餘 有 支  或 有 已 說  或 有 當 說  如 前 已 辯  
ZH_T29_1563_015:0846c17_11	若爾，何緣更興此頌？	015	若 爾  何 緣 更 興 此 頌  
ZH_T29_1563_015:0846c17_20	為於後頌遮廣釋疑。	015	為 於 後 頌 遮 廣 釋 疑  
ZH_T29_1563_015:0846c18_17	由後頌中說煩惱等，勿有於此生如是疑。	015	由 後 頌 中 說 煩 惱 等  勿 有 於 此 生 如 是 疑  
ZH_T29_1563_015:0846c19_16	前已廣明四支義訖，次應廣釋其餘有支。	015	前 已 廣 明 四 支 義 訖  次 應 廣 釋 其 餘 有 支  
ZH_T29_1563_015:0846c21_5	為顯後文依惑業事，寄喻總顯十二有支，故軌範師更興此頌。	015	為 顯 後 文 依 惑 業 事  寄 喻 總 顯 十二有支  故 軌 範 師 更 興 此 頌  
ZH_T29_1563_015:0846c22_11	如前已說十二有支，略攝唯三，謂惑、業、事，此三用別。	015	如 前 已 說 十二有支  略 攝 唯 三  謂 惑  業  事  此 三 用 別  
ZH_T29_1563_015:0846c22_16	其喻云何？	015	其 喻 云 何  
ZH_T29_1563_015:0846c22_19	頌曰：	015	頌 曰  
ZH_T29_1563_015:0846c23_0	此中說煩惱，　　如種復如龍，	015	此 中 說 煩 惱    如 種 復 如 龍  
ZH_T29_1563_015:0846c24_13	如草根樹莖，　　及如糠裹米；	015	如 草 根 樹 莖    及 如 糠 裹 米  
ZH_T29_1563_015:0846c25_13	業如有糠米，　　如草藥如花；	015	業 如 有 糠 米    如 草 藥 如 花  
ZH_T29_1563_015:0846c26_13	諸異熟果事，　　如成熟飲食。	015	諸 異 熟 果 事    如 成 熟 飲 食  
ZH_T29_1563_015:0846c27_2	論曰：	015	論 曰  
ZH_T29_1563_015:0846c28_1	如何此三種等相似，如從種子芽葉等生？	015	如 何 此 三 種 等 相 似  如 從 種 子 芽 葉 等 生  
ZH_T29_1563_015:0846c29_2	如是從煩惱生煩惱、業、事，如龍鎮池水恒不竭。	015	如 是 從 煩 惱 生 煩 惱  業  事  如 龍 鎮 池 水 恒 不 竭  
ZH_T29_1563_015:0847a01_4	如是煩惱得相續鎮生池，令惑業事流注無盡。	015	如 是 煩 惱 得 相 續 鎮 生 池  令 惑 業 事 流 注 無 盡  
ZH_T29_1563_015:0847a02_16	如草根未拔苗剪剪還生，如是煩惱根未以聖道拔，令生苗稼斷斷還起。	015	如 草 根 未 拔 苗 剪 剪 還 生  如 是 煩 惱 根 未 以 聖 道 拔  令 生 苗 稼 斷 斷 還 起  
ZH_T29_1563_015:0847a03_17	如從樹莖頻生枝花果，如是從惑數起惑業事。	015	如 從 樹 莖 頻 生 枝 花 果  如 是 從 惑 數 起 惑 業 事  
ZH_T29_1563_015:0847a05_6	如糠裹米能生芽等非獨能生，煩惱裹業能感後有非獨能感。	015	如 糠 裹 米 能 生 芽 等 非 獨 能 生  煩 惱 裹 業 能 感 後 有 非 獨 能 感  
ZH_T29_1563_015:0847a06_6	如米有糠能生芽等，業有煩惱能招異熟。	015	如 米 有 糠 能 生 芽 等  業 有 煩 惱 能 招 異 熟  
ZH_T29_1563_015:0847a07_7	如諸草藥果熟為後邊，業果熟已更不招異熟。	015	如 諸 草 藥 果 熟 為 後 邊  業 果 熟 已 更 不 招 異 熟  
ZH_T29_1563_015:0847a08_6	如花於果為生近因，業為近因能生異熟。	015	如 花 於 果 為 生 近 因  業 為 近 因 能 生 異 熟  
ZH_T29_1563_015:0847a10_4	如熟飲食但應受用，不可轉生成餘飲食，異熟果事既成熟已，不能更招餘生異熟。	015	如 熟 飲 食 但 應 受 用  不 可 轉 生 成 餘 飲 食  異 熟 果 事 既 成 熟 已  不 能 更 招 餘 生 異 熟  
ZH_T29_1563_015:0847a11_3	若諸異熟復感餘生，餘復感餘應無解脫。	015	若 諸 異 熟 復 感 餘 生  餘 復 感 餘 應 無 解 脫  
ZH_T29_1563_015:0847a12_14	已辯緣起，即於此中就位差別分成四有，中、生、本、死如前已釋。	015	已 辯 緣 起  即 於 此 中 就 位 差 別 分 成 四 有  中  生  本  死 如 前 已 釋  
ZH_T29_1563_015:0847a13_6	善等差別三界有無，今當略辯。	015	善 等 差 別 三 界 有 無  今 當 略 辯  
ZH_T29_1563_015:0847a13_9	頌曰：	015	頌 曰  
ZH_T29_1563_015:0847a14_0	於四種有中，　　生有唯染污，	015	於 四 種 有 中    生 有 唯 染 污  
ZH_T29_1563_015:0847a15_13	由自地煩惱，　　餘三無色三。	015	由 自 地 煩 惱    餘 三 無 色 三  
ZH_T29_1563_015:0847a16_2	論曰：	015	論 曰  
ZH_T29_1563_015:0847a17_1	於四有中生有唯染，決定非善無覆無記。	015	於 四 有 中 生 有 唯 染  決 定 非 善 無覆無記  
ZH_T29_1563_015:0847a17_18	由何等惑一切煩惱諸煩惱染諸生有耶？	015	由 何 等 惑 一切煩惱 諸 煩 惱 染 諸 生 有 耶  
ZH_T29_1563_015:0847a18_2	不爾。	015	不 爾  
ZH_T29_1563_015:0847a18_5	云何？	015	云 何  
ZH_T29_1563_015:0847a18_10	但由自地。	015	但 由 自 地  
ZH_T29_1563_015:0847a19_11	謂生此地，唯由此地中一切煩惱生，有成染污。	015	謂 生 此 地  唯 由 此 地 中 一切煩惱 生  有 成 染 污  
ZH_T29_1563_015:0847a21_4	諸煩惱中無一煩惱於結生位無潤功能，然諸結生唯煩惱力，非由纏垢。	015	諸 煩 惱 中 無 一 煩 惱 於 結 生 位 無 潤 功 能  然 諸 結 生 唯 煩 惱 力  非 由 纏 垢  
ZH_T29_1563_015:0847a21_9	所以者何？	015	所以者何  
ZH_T29_1563_015:0847a22_7	以自力行悔覆纏等，要由思擇方現起故。	015	以 自 力 行 悔 覆 纏 等  要 由 思 擇 方 現 起 故  
ZH_T29_1563_015:0847a23_6	然此位中身心昧劣，要任運惑方可現行。	015	然 此 位 中 身 心 昧 劣  要 任 運 惑 方 可 現 行  
ZH_T29_1563_015:0847a24_14	唯有隨眠數習力勝，故諸煩惱能數現行，於結生時任運現起。	015	唯 有 隨 眠 數 習 力 勝  故 諸 煩 惱 能 數 現 行  於 結 生 時 任 運 現 起  
ZH_T29_1563_015:0847a26_3	諸纏及垢數習力劣，非不思擇而得現前，是故結生非諸纏垢。	015	諸 纏 及 垢 數 習 力 劣  非 不 思 擇 而 得 現 前  是 故 結 生 非 諸 纏 垢  
ZH_T29_1563_015:0847a27_2	故唯自地諸煩惱力染污生有，理極成立。	015	故 唯 自 地 諸 煩 惱 力 染 污 生 有  理 極 成 立  
ZH_T29_1563_015:0847a28_1	餘中有等一一通三，謂彼皆通善、染、無記。	015	餘 中 有 等 一 一 通 三  謂 彼 皆 通 善  染  無 記  
ZH_T29_1563_015:0847a28_19	應知中有初續剎那亦必染污，猶如生有。	015	應 知 中 有 初 續 剎 那 亦 必 染 污  猶 如 生 有  
ZH_T29_1563_015:0847a29_8	如是四有何界所繫？	015	如 是 四 有 何 界 所 繫  
ZH_T29_1563_015:0847b01_7	欲色具四，無色唯三，非無色業感中有果。	015	欲 色 具 四  無 色 唯 三  非 無 色 業 感 中 有 果  
ZH_T29_1563_015:0847b01_18	如《順正理》已具思擇。	015	如  順 正 理  已 具 思 擇  
ZH_T29_1563_015:0847b02_10	有情於此四種有中由何而住？	015	有 情 於 此 四 種 有 中 由 何 而 住  
ZH_T29_1563_015:0847b02_13	頌曰：	015	頌 曰  
ZH_T29_1563_015:0847b03_0	有情由食住，　　段欲體唯三，	015	有 情 由 食 住    段 欲 體 唯 三  
ZH_T29_1563_015:0847b04_13	非色不能益，　　自根解脫故；	015	非 色 不 能 益    自 根 解 脫 故  
ZH_T29_1563_015:0847b05_0	觸思識三食，　　有漏通三界，	015	觸 思 識 三 食    有 漏 通 三 界  
ZH_T29_1563_015:0847b06_13	意成及求生，　　食香中有起。	015	意 成 及 求 生    食 香 中 有 起  
ZH_T29_1563_015:0847b07_0	前二益此世，　　所依及能依，	015	前 二 益 此 世    所 依 及 能 依  
ZH_T29_1563_015:0847b08_13	後二於當有，　　引及起如次。	015	後 二 於 當 有    引 及 起 如 次  
ZH_T29_1563_015:0847b09_2	論曰：	015	論 曰  
ZH_T29_1563_015:0847b10_9	經說世尊自悟一法正覺正說，謂諸有情一切無非由食而住。	015	經 說 世 尊 自 悟 一 法 正 覺 正 說  謂 諸 有 情 一 切 無 非 由 食 而 住  
ZH_T29_1563_015:0847b10_14	何等為食？	015	何 等 為 食  
ZH_T29_1563_015:0847b10_19	食有四種：	015	食 有 四 種  
ZH_T29_1563_015:0847b11_11	一段、二觸、三思、四識。	015	一 段  二 觸  三 思  四 識  
ZH_T29_1563_015:0847b11_21	段有二種，謂細及麁。	015	段 有 二 種  謂 細 及 麁  
ZH_T29_1563_015:0847b12_9	細謂中有食，香為食故；	015	細 謂 中 有 食  香 為 食 故  
ZH_T29_1563_015:0847b13_1	及天劫初食，無變穢故。	015	及 天 劫 初 食  無 變 穢 故  
ZH_T29_1563_015:0847b14_9	如油沃沙散入支故，或細污蟲嬰兒等食，說名為細，翻此為麁。	015	如 油 沃 沙 散 入 支 故  或 細 污 蟲 嬰 兒 等 食  說 名 為 細  翻 此 為 麁  
ZH_T29_1563_015:0847b15_7	如是段食唯在欲界，離段食貪生上界故。	015	如 是 段 食 唯 在 欲 界  離 段 食 貪 生 上 界 故  
ZH_T29_1563_015:0847b16_15	非上界身依外緣住，色界雖有能益大種而非段食，如非妙欲。	015	非 上 界 身 依 外 緣 住  色 界 雖 有 能 益 大 種 而 非 段 食  如 非 妙 欲  
ZH_T29_1563_015:0847b18_4	如色界中雖有微妙色聲觸境，而不引生增上貪故，不名妙欲。	015	如 色 界 中 雖 有 微 妙 色 聲 觸 境  而 不 引 生 增 上 貪 故  不 名 妙 欲  
ZH_T29_1563_015:0847b19_12	如是雖有最勝微妙能攝益觸，而畢竟無分段吞噉，故非段食。	015	如 是 雖 有 最 勝 微 妙 能 攝 益 觸  而 畢 竟 無 分 段 吞 噉  故 非 段 食  
ZH_T29_1563_015:0847b20_5	雖非段食攝，而非無食義。	015	雖 非 段 食 攝  而 非 無 食 義  
ZH_T29_1563_015:0847b21_7	如喜雖非四食中攝，而經說為食，以有食義故。	015	如 喜 雖 非 四 食 中 攝  而 經 說 為 食  以 有 食 義 故  
ZH_T29_1563_015:0847b21_12	如契經言：	015	如 契 經 言  
ZH_T29_1563_015:0847b21_17	我食喜食。	015	我 食 喜 食  
ZH_T29_1563_015:0847b22_10	由喜食久住，如極光淨天。	015	由 喜 食 久 住  如 極光淨天  
ZH_T29_1563_015:0847b23_19	然段食體有十三事，以處總收唯有三種，謂唯欲界香、味、觸三。	015	然 段 食 體 有 十 三 事  以 處 總 收 唯 有 三 種  謂 唯 欲 界 香  味  觸 三  
ZH_T29_1563_015:0847b24_16	一切皆為段食自體，可成段別而吞噉故。	015	一 切 皆 為 段 食 自 體  可 成 段 別 而 吞 噉 故  
ZH_T29_1563_015:0847b25_15	謂以口鼻分分受之，以少從多故作是說。	015	謂 以 口 鼻 分 分 受 之  以 少 從 多 故 作 是 說  
ZH_T29_1563_015:0847b27_4	雖非吞噉，但能益身令得久住，亦細食攝，猶如影光炎涼塗洗。	015	雖 非 吞 噉  但 能 益 身 令 得 久 住  亦 細 食 攝  猶 如 影 光 炎 涼 塗 洗  
ZH_T29_1563_015:0847b28_4	又劫初位地味等食亦名段食，分段受故。	015	又 劫 初 位 地 味 等 食 亦 名 段 食  分 段 受 故  
ZH_T29_1563_015:0847b29_3	又諸飲等亦名段食，皆可段別而受用故。	015	又 諸 飲 等 亦 名 段 食  皆 可 段 別 而 受 用 故  
ZH_T29_1563_015:0847c01_4	色處名段，不名為食，以不能攝益自所對根故。	015	色 處 名 段  不 名 為 食  以 不 能 攝 益 自 所 對 根 故  
ZH_T29_1563_015:0847c01_18	夫言食者，攝益諸根及諸大種。	015	夫 言 食 者  攝 益 諸 根 及 諸 大 種  
ZH_T29_1563_015:0847c03_3	色處無力攝益自根及諸大種，是不至取根所行故。	015	色 處 無 力 攝 益 自 根 及 諸 大 種  是 不 至 取 根 所 行 故  
ZH_T29_1563_015:0847c07_1	以契經說段食，非在手中器中可成食事，要入鼻口牙齒咀嚼、津液浸潤進度喉筒、墮生藏中漸漸消化、味勢熟德流諸脈中，攝益諸蟲乃名為食，爾時方得成食事故。	015	以 契 經 說 段 食  非 在 手 中 器 中 可 成 食 事  要 入 鼻 口 牙 齒 咀 嚼  津 液 浸 潤 進 度 喉 筒  墮 生 藏 中 漸 漸 消 化  味 勢 熟 德 流 諸 脈 中  攝 益 諸 蟲 乃 名 為 食  爾 時 方 得 成 食 事 故  
ZH_T29_1563_015:0847c09_7	若在手器以當為名，如天授名那落迦等，雖彼分段總得食名，而成食時唯香味觸，爾時唯此為根境故。	015	若 在 手 器 以 當 為 名  如 天 授 名 那 落 迦 等  雖 彼 分 段 總 得 食 名  而 成 食 時 唯 香 味 觸  爾 時 唯 此 為 根 境 故  
ZH_T29_1563_015:0847c09_16	又如何知色處非食？	015	又 如 何 知 色 處 非 食  
ZH_T29_1563_015:0847c11_5	身內攝益根大功能，如香味觸不別見故，爾時不生彼境識故。	015	身 內 攝 益 根 大 功 能  如 香 味 觸 不 別 見 故  爾 時 不 生 彼 境 識 故  
ZH_T29_1563_015:0847c12_12	生自識時尚不損益自根大種，況入身已不生自識能為食事。	015	生 自 識 時 尚 不 損 益 自 根 大 種  況 入 身 已 不 生 自 識 能 為 食 事  
ZH_T29_1563_015:0847c13_14	見日月輪等能損益眼根，是觸功能非形顯力。	015	見 日 月 輪 等 能 損 益 眼 根  是 觸 功 能 非 形 顯 力  
ZH_T29_1563_015:0847c15_3	豈不苦樂與識俱生，此二能為損益事故，色處於眼亦為損益。	015	豈 不 苦 樂 與 識 俱 生  此 二 能 為 損 益 事 故  色 處 於 眼 亦 為 損 益  
ZH_T29_1563_015:0847c16_16	理不應然，眼與明等應成食故，然彼為境順苦樂觸能為食事，色處不然。	015	理 不 應 然  眼 與 明 等 應 成 食 故  然 彼 為 境 順 苦 樂 觸 能 為 食 事  色 處 不 然  
ZH_T29_1563_015:0847c18_10	見安繕那籌等諸色，眼不增損，要至眼中眼方增損，是故段食定非色處。	015	見 安 繕 那 籌 等 諸 色  眼 不 增 損  要 至 眼 中 眼 方 增 損  是 故 段 食 定 非 色 處  
ZH_T29_1563_015:0847c19_8	若爾，何故於契經中稱讚段食具色香味？	015	若 爾  何 故 於 契 經 中 稱 讚 段 食 具 色 香 味  
ZH_T29_1563_015:0847c20_16	為令欣樂兼讚助緣，如亦讚言恭敬施與，豈即恭敬亦名段食？	015	為 令 欣 樂 兼 讚 助 緣  如 亦 讚 言 恭 敬 施 與  豈 即 恭 敬 亦 名 段 食  
ZH_T29_1563_015:0847c22_6	然成段食具正助緣，又舉色相表香味觸亦妙可欣，故作是說。	015	然 成 段 食 具 正 助 緣  又 舉 色 相 表 香 味 觸 亦 妙 可 欣  故 作 是 說  
ZH_T29_1563_015:0847c23_6	是故食體唯香味觸，非色不能益自根解脫故。	015	是 故 食 體 唯 香 味 觸  非 色 不 能 益 自 根 解 脫 故  
ZH_T29_1563_015:0847c24_7	夫名食者，必先資益自根大種，後乃及餘。	015	夫 名 食 者  必 先 資 益 自 根 大 種  後 乃 及 餘  
ZH_T29_1563_015:0847c25_15	飲噉色時，於自根大尚不為益，況能及餘，由彼諸根境各別故。	015	飲 噉 色 時  於 自 根 大 尚 不 為 益  況 能 及 餘  由 彼 諸 根 境 各 別 故  
ZH_T29_1563_015:0847c26_14	有時見色生喜樂者，緣色觸生是食非色。	015	有 時 見 色 生 喜 樂 者  緣 色 觸 生 是 食 非 色  
ZH_T29_1563_015:0847c28_4	又不還者及阿羅漢解脫食貪，雖見妙食而不生喜，無所益故。	015	又 不 還 者 及 阿 羅 漢 解 脫 食 貪  雖 見 妙 食 而 不 生 喜  無 所 益 故  
ZH_T29_1563_015:0847c29_3	已說段食界繫及體，觸思識三次當顯示。	015	已 說 段 食 界 繫 及 體  觸 思 識 三 次 當 顯 示  
ZH_T29_1563_015:0848a01_4	觸謂根境識三和所生，心所緣起中已廣思擇。	015	觸 謂 根 境 識 三 和 所 生  心 所 緣 起 中 已 廣 思 擇  
ZH_T29_1563_015:0848a01_14	思謂意業，識謂了境。	015	思 謂 意 業  識 謂 了 境  
ZH_T29_1563_015:0848a02_5	此三唯有漏，通三界皆有。	015	此 三 唯 有 漏  通 三 界 皆 有  
ZH_T29_1563_015:0848a03_15	如是四食體總有十六事，唯後三食說有漏言，顯香等三不濫無漏。	015	如 是 四 食 體 總 有 十 六 事  唯 後 三 食 說 有 漏 言  顯 香 等 三 不 濫 無 漏  
ZH_T29_1563_015:0848a04_6	何緣無漏觸等非食？	015	何 緣 無 漏 觸 等 非 食  
ZH_T29_1563_015:0848a05_5	食謂能牽，能資諸有可厭可斷愛生長處。	015	食 謂 能 牽  能 資 諸 有 可 厭 可 斷 愛 生 長 處  
ZH_T29_1563_015:0848a07_3	無漏雖資他所牽有，而自無有牽有功能，非可厭斷愛生長處，故不建立在四食中。	015	無 漏 雖 資 他 所 牽 有  而 自 無 有 牽 有 功 能  非 可 厭 斷 愛 生 長 處  故 不 建 立 在 四 食 中  
ZH_T29_1563_015:0848a08_2	即由此因望他界地，雖有漏法亦非食體。	015	即 由 此 因 望 他 界 地  雖 有 漏 法 亦 非 食 體  
ZH_T29_1563_015:0848a09_10	他界地法雖亦為因能資現有，而不能作牽後有因，故不名食。	015	他 界 地 法 雖 亦 為 因 能 資 現 有  而 不 能 作 牽 後 有 因  故 不 名 食  
ZH_T29_1563_015:0848a10_17	諸無漏法現在前時，雖能為因資根大種，而不能作牽後有因。	015	諸 無 漏 法 現 在 前 時  雖 能 為 因 資 根 大 種  而 不 能 作 牽 後 有 因  
ZH_T29_1563_015:0848a12_7	雖暫為因資根大種，而但為欲成己勝依，速趣涅槃永滅諸有。	015	雖 暫 為 因 資 根 大 種  而 但 為 欲 成 己 勝 依  速 趣 涅 槃 永 滅 諸 有  
ZH_T29_1563_015:0848a13_6	自地有漏現在前時，資現令增能招後有。	015	自 地 有 漏 現 在 前 時  資 現 令 增 能 招 後 有  
ZH_T29_1563_015:0848a17_11	由此已釋段食為因招後有義，謂觸等食牽後有時，亦牽當來內法香等，現內香等資觸等因令牽當有，亦能自取當來香等為等流果，是故段食與後有因，同一果故亦能牽有，故名為食。	015	由 此 已 釋 段 食 為 因 招 後 有 義  謂 觸 等 食 牽 後 有 時  亦 牽 當 來 內 法 香 等  現 內 香 等 資 觸 等 因 令 牽 當 有  亦 能 自 取 當 來 香 等 為 等 流 果  是 故 段 食 與 後 有 因  同 一 果 故 亦 能 牽 有  故 名 為 食  
ZH_T29_1563_015:0848a18_12	然香味觸體類有三，謂異熟生、等流、長養。	015	然 香 味 觸 體 類 有 三  謂 異 熟 生  等 流  長 養  
ZH_T29_1563_015:0848a19_18	由外香等覺發身中內香味觸令成食事，故所說食其理定成。	015	由 外 香 等 覺 發 身 中 內 香 味 觸 令 成 食 事  故 所 說 食 其 理 定 成  
ZH_T29_1563_015:0848a20_4	如契經說：	015	如 契 經 說  
ZH_T29_1563_015:0848a21_8	食有四種，能令部多有情安住，及能資益諸求生者。	015	食 有 四 種  能 令 部 多 有 情 安 住  及 能 資 益 諸 求 生 者  
ZH_T29_1563_015:0848a21_18	言部多者，顯已生義。	015	言 部 多 者  顯 已 生 義  
ZH_T29_1563_015:0848a22_9	諸趣生已，皆謂已生。	015	諸 趣 生 已  皆 謂 已 生  
ZH_T29_1563_015:0848a22_19	復說求生，為何所目？	015	復 說 求 生  為 何 所 目  
ZH_T29_1563_015:0848a23_17	此目中有，由佛世尊以五種名說中有故。	015	此 目 中 有  由 佛 世 尊 以 五 種 名 說 中 有 故  
ZH_T29_1563_015:0848a24_4	何等為五？	015	何 等 為 五  
ZH_T29_1563_015:0848a25_3	一者意成，從意生故，是牽引業所引果義。	015	一 者 意 成  從 意 生 故  是 牽 引 業 所 引 果 義  
ZH_T29_1563_015:0848a25_13	若爾，此應有太過失。	015	若 爾  此 應 有 太 過 失  
ZH_T29_1563_015:0848a26_11	不爾，中有不攬外緣精血等物以成身故。	015	不 爾  中 有 不 攬 外 緣 精 血 等 物 以 成 身 故  
ZH_T29_1563_015:0848a27_6	二者求生，多喜尋察當生處故。	015	二 者 求 生  多 喜 尋 察 當 生 處 故  
ZH_T29_1563_015:0848a28_1	生謂生有，中有多求趣生有處。	015	生 謂 生 有  中 有 多 求 趣 生 有 處  
ZH_T29_1563_015:0848a28_15	三者食香，身資香食往生處故。	015	三 者 食 香  身 資 香 食 往 生 處 故  
ZH_T29_1563_015:0848a29_10	四者中有，死生二有無間有故。	015	四 者 中 有  死 生 二 有 無 間 有 故  
ZH_T29_1563_015:0848b01_9	五者名起，死有無間支體無缺身頓起故。	015	五 者 名 起  死 有 無 間 支 體 無 缺 身 頓 起 故  
ZH_T29_1563_015:0848b02_4	或復對向當生決定，暫時起故。	015	或 復 對 向 當 生 決 定  暫 時 起 故  
ZH_T29_1563_015:0848b02_13	何緣說食唯有四種？	015	何 緣 說 食 唯 有 四 種  
ZH_T29_1563_015:0848b03_12	一切有為皆有食用，經說涅槃亦有食故。	015	一 切 有 為 皆 有 食 用  經 說 涅 槃 亦 有 食 故  
ZH_T29_1563_015:0848b03_17	如契經說：	015	如 契 經 說  
ZH_T29_1563_015:0848b04_7	涅槃有食，所謂覺支。	015	涅 槃 有 食  所 謂 覺 支  
ZH_T29_1563_015:0848b05_1	雖諸有為皆有食用，而就勝說。	015	雖 諸 有 為 皆 有 食 用  而 就 勝 說  
ZH_T29_1563_015:0848b07_8	謂大仙尊為所化者，就資有勝唯說四食，謂初二食能益此身所依能依，後之二食能引當有、能起當有。	015	謂 大 仙 尊 為 所 化 者  就 資 有 勝 唯 說 四 食  謂 初 二 食 能 益 此 身 所依能依  後 之 二 食 能 引 當 有  能 起 當 有  
ZH_T29_1563_015:0848b08_8	如次資益引起名色二種有身，故立四食。	015	如 次 資 益 引 起 名 色 二 種 有 身  故 立 四 食  
ZH_T29_1563_015:0848b08_18	所依謂色，即有根身。	015	所 依 謂 色  即 有 根 身  
ZH_T29_1563_015:0848b09_7	能依謂名，即心心所。	015	能 依 謂 名  即 心 心 所  
ZH_T29_1563_015:0848b10_5	此中段食資益所依，以有根身由此住故。	015	此 中 段 食 資 益 所 依  以 有 根 身 由 此 住 故  
ZH_T29_1563_015:0848b11_4	此中觸食資益能依，以心心所由此活故。	015	此 中 觸 食 資 益 能 依  以 心 心 所 由 此 活 故  
ZH_T29_1563_015:0848b12_3	如是二食於已生有資益功能最為殊勝。	015	如 是 二 食 於 已 生 有 資 益 功 能 最 為 殊 勝  
ZH_T29_1563_015:0848b13_10	思為引業、識為種子，引起當有，謂由業故能引當來名色二有。	015	思 為 引 業  識 為 種 子  引 起 當 有  謂 由 業 故 能 引 當 來 名 色 二 有  
ZH_T29_1563_015:0848b14_9	業既引已，愛潤識種能令當有名色身起。	015	業 既 引 已  愛 潤 識 種 能 令 當 有 名 色 身 起  
ZH_T29_1563_015:0848b14_14	故契經說：	015	故 契 經 說  
ZH_T29_1563_015:0848b15_6	業為生因，愛為起因。	015	業 為 生 因  愛 為 起 因  
ZH_T29_1563_015:0848b16_13	如是二食於未生有引起功能最為殊勝，故唯說此四種為食。	015	如 是 二 食 於 未 生 有 引 起 功 能 最 為 殊 勝  故 唯 說 此 四 種 為 食  
ZH_T29_1563_015:0848b17_9	此四食中，後二如生母，生未生故；	015	此 四 食 中  後 二 如 生 母  生 未 生 故  
ZH_T29_1563_015:0848b17_20	前二如養母，養已生故。	015	前 二 如 養 母  養 已 生 故  
ZH_T29_1563_015:0848b18_10	餘廣決擇如《順正理》。	015	餘 廣 決 擇 如  順 正 理   
ZH_T29_1563_015:0848b19_16	今更應思前釋四有，死生二有唯一剎那，於此時中何識現起？	015	今 更 應 思 前 釋 四 有  死 生 二 有 唯 一 剎 那  於 此 時 中 何 識 現 起  
ZH_T29_1563_015:0848b20_6	此識復與何受相應？	015	此 識 復 與 何 受 相 應  
ZH_T29_1563_015:0848b20_15	定心無心得死生不？	015	定 心 無 心 得 死 生 不  
ZH_T29_1563_015:0848b21_5	住何性識得入涅槃？	015	住 何 性 識 得 入 涅 槃  
ZH_T29_1563_015:0848b21_14	於命終時識何處滅？	015	於 命 終 時 識 何 處 滅  
ZH_T29_1563_015:0848b22_4	斷末摩者其體是何？	015	斷 末 摩 者 其 體 是 何  
ZH_T29_1563_015:0848b22_7	頌曰：	015	頌 曰  
ZH_T29_1563_015:0848b23_0	斷善根與續，　　離染退死生，	015	斷 善 根 與 續    離 染 退 死 生  
ZH_T29_1563_015:0848b24_0	許唯意識中，　　死生唯捨受，	015	許 唯 意 識 中    死 生 唯 捨 受  
ZH_T29_1563_015:0848b25_0	非定無心二，　　二無記涅槃，	015	非 定 無 心 二    二 無 記 涅 槃  
ZH_T29_1563_015:0848b26_0	漸死足臍心，　　最後意識滅，	015	漸 死 足 臍 心    最 後 意 識 滅  
ZH_T29_1563_015:0848b27_13	下人天不生，　　斷末摩水等。	015	下 人 天 不 生    斷 末 摩 水 等  
ZH_T29_1563_015:0848b28_2	論曰：	015	論 曰  
ZH_T29_1563_015:0848c01_8	斷善續善離界地染，從離染退命終受生，此六位中唯許意識，皆是意識不共法故，五識於此無有功能。	015	斷 善 續 善 離 界 地 染  從 離 染 退 命 終 受 生  此 六 位 中 唯 許 意 識  皆 是 意 識 不 共 法 故  五 識 於 此 無 有 功 能  
ZH_T29_1563_015:0848c01_17	生言兼攝中有初念。	015	生 言 兼 攝 中 有 初 念  
ZH_T29_1563_015:0848c04_5	意識雖具三受相應，而死生時唯有捨受，非苦樂受，性不明利順死生時苦樂二受，性極明利不順死生。	015	意 識 雖 具 三 受 相 應  而 死 生 時 唯 有 捨 受  非 苦 樂 受  性 不 明 利 順 死 生 時 苦 樂 二 受  性 極 明 利 不 順 死 生  
ZH_T29_1563_015:0848c05_4	非明利識有死生義，以死生時必昧劣故。	015	非 明 利 識 有 死 生 義  以 死 生 時 必 昧 劣 故  
ZH_T29_1563_015:0848c06_12	由此故說，下三靜慮唯近分心有死生理，以根本地無捨受故。	015	由 此 故 說  下 三 靜 慮 唯 近 分 心 有 死 生 理  以 根 本 地 無 捨 受 故  
ZH_T29_1563_015:0848c08_3	雖說在意識得有死生，而非在定心有死生理，非界地別有死生故。	015	雖 說 在 意 識 得 有 死 生  而 非 在 定 心 有 死 生 理  非 界 地 別 有 死 生 故  
ZH_T29_1563_015:0848c09_2	設界地同，極明利故，由勝加行所引發故。	015	設 界 地 同  極 明 利 故  由 勝 加 行 所 引 發 故  
ZH_T29_1563_015:0848c10_1	又在定心能攝益故，必由損害方有命終。	015	又 在 定 心 能 攝 益 故  必 由 損 害 方 有 命 終  
ZH_T29_1563_015:0848c11_1	諸在定心非染污故，必由染污方得受生。	015	諸 在 定 心 非 染 污 故  必 由 染 污 方 得 受 生  
ZH_T29_1563_015:0848c12_4	異地染心亦攝益故無命終理，加行起故無受生理。	015	異 地 染 心 亦 攝 益 故 無 命 終 理  加 行 起 故 無 受 生 理  
ZH_T29_1563_015:0848c13_3	異地染心必勝地攝，無容樂往劣地受生。	015	異 地 染 心 必 勝 地 攝  無 容 樂 往 劣 地 受 生  
ZH_T29_1563_015:0848c14_16	異地無記以非染污加行起故，亦無生死亦非無心，有死生義理相違故。	015	異 地 無 記 以 非 染 污 加 行 起 故  亦 無 生 死 亦 非 無 心  有 死 生 義 理 相 違 故  
ZH_T29_1563_015:0848c15_12	死有二種，或他所害、或任運終。	015	死 有 二 種  或 他 所 害  或 任 運 終  
ZH_T29_1563_015:0848c16_11	處無心位他不能害，有殊勝法任持身故；	015	處 無 心 位 他 不 能 害  有 殊 勝 法 任 持 身 故  
ZH_T29_1563_015:0848c17_10	處無心位非任運終，入心定能引出心故。	015	處 無 心 位 非 任 運 終  入 心 定 能 引 出 心 故  
ZH_T29_1563_015:0848c19_1	謂入心作等無間緣，取依此身心等果法，必無有別法能礙令不生。	015	謂 入 心 作 等無間緣  取 依 此 身 心 等 果 法  必 無 有 別 法 能 礙 令 不 生  
ZH_T29_1563_015:0848c20_9	若所依身將欲變壞，必定還起屬此身心方得命終，更無餘理。	015	若 所 依 身 將 欲 變 壞  必 定 還 起 屬 此 身 心 方 得 命 終  更 無 餘 理  
ZH_T29_1563_015:0848c21_6	又有契經證，非無心命終，故契經說：	015	又 有 契 經 證  非 無 心 命 終  故 契 經 說  
ZH_T29_1563_015:0848c23_16	無想有情由想起已從彼處歿，非無心位可得受生，必由勝心現所引故，住昧劣位而受生故，離起煩惱無受生故。	015	無想有情 由 想 起 已 從 彼 處 歿  非 無 心 位 可 得 受 生  必 由 勝 心 現 所 引 故  住 昧 劣 位 而 受 生 故  離 起 煩 惱 無 受 生 故  
ZH_T29_1563_015:0848c24_13	亦有契經證非無心受生，故契經言：	015	亦 有 契 經 證 非 無 心 受 生  故 契 經 言  
ZH_T29_1563_015:0848c25_12	識若不入母胎中者，名色得成羯剌藍不？	015	識 若 不 入 母 胎 中 者  名 色 得 成 羯 剌 藍 不  
ZH_T29_1563_015:0848c25_17	乃至廣說。	015	乃至廣說  
ZH_T29_1563_015:0848c26_16	然死有心雖通三性，而阿羅漢必無染心。	015	然 死 有 心 雖 通 三 性  而 阿 羅 漢 必 無 染 心  
ZH_T29_1563_015:0848c27_15	雖有善心及二無記，而強盛故不入涅槃。	015	雖 有 善 心 及 二 無 記  而 強 盛 故 不入涅槃  
ZH_T29_1563_015:0848c28_14	入涅槃心唯二無記，謂威儀路或異熟生。	015	入 涅 槃 心 唯 二 無 記  謂 威 儀 路 或 異 熟 生  
ZH_T29_1563_015:0848c29_13	若說欲界有捨異熟入涅槃心，通二無記；	015	若 說 欲 界 有 捨 異 熟 入 涅 槃 心  通 二 無 記  
ZH_T29_1563_015:0849a02_3	若說欲界無捨異熟入涅槃心，但威儀路，必無離受而獨有心。	015	若 說 欲 界 無 捨 異 熟 入 涅 槃 心  但 威 儀 路  必 無 離 受 而 獨 有 心  
ZH_T29_1563_015:0849a02_12	劣善何故不入涅槃？	015	劣 善 何 故 不入涅槃  
ZH_T29_1563_015:0849a03_2	以彼善心有異熟故。	015	以 彼 善 心 有 異 熟 故  
ZH_T29_1563_015:0849a04_1	諸阿羅漢厭背未來諸異熟果，入涅槃故。	015	諸 阿 羅 漢 厭 背 未 來 諸 異 熟 果  入 涅 槃 故  
ZH_T29_1563_015:0849a04_13	若爾，住異熟應不入涅槃。	015	若 爾  住 異 熟 應 不入涅槃  
ZH_T29_1563_015:0849a05_5	不爾，已簡言厭背未來故。	015	不 爾  已 簡 言 厭 背 未 來 故  
ZH_T29_1563_015:0849a05_14	何不厭背現在異熟？	015	何 不 厭 背 現 在 異 熟  
ZH_T29_1563_015:0849a06_6	知依現異熟永斷諸有故。	015	知 依 現 異 熟 永 斷 諸 有 故  
ZH_T29_1563_015:0849a07_5	依現異熟證無學果，知彼有恩不深厭患。	015	依 現 異 熟 證 無 學 果  知 彼 有 恩 不 深 厭 患  
ZH_T29_1563_015:0849a09_12	諸阿羅漢深厭當生，故命終時避彼因善，唯二無記勢力劣故，順於昧劣相續斷心，故入涅槃唯二無記。	015	諸 阿 羅 漢 深 厭 當 生  故 命 終 時 避 彼 因 善  唯 二 無 記 勢 力 劣 故  順 於 昧 劣 相 續 斷 心  故 入 涅 槃 唯 二 無 記  
ZH_T29_1563_015:0849a10_11	眼等諸識雖依色根而無方所，況復意識。	015	眼 等 諸 識 雖 依 色 根 而 無 方 所  況 復 意 識  
ZH_T29_1563_015:0849a12_1	然約身根滅處說者，若頓死者，意識身根欻然總滅非有別處；	015	然 約 身 根 滅 處 說 者  若 頓 死 者  意 識 身 根 欻 然 總 滅 非 有 別 處  
ZH_T29_1563_015:0849a13_1	若漸死者，往下人天於足臍心如次識滅。	015	若 漸 死 者  往 下 人 天 於 足 臍 心 如 次 識 滅  
ZH_T29_1563_015:0849a13_19	謂墮惡趣說名往下，彼識最後兩足處滅。	015	謂 墮 惡 趣 說 名 往 下  彼 識 最 後 兩 足 處 滅  
ZH_T29_1563_015:0849a14_9	若往人趣，識滅於臍。	015	若 往 人 趣  識 滅 於 臍  
ZH_T29_1563_015:0849a14_19	若往生天，識滅心處。	015	若 往 生 天  識 滅 心 處  
ZH_T29_1563_015:0849a15_16	諸阿羅漢說名不生，彼最後心亦心處滅。	015	諸 阿 羅 漢 說 名 不 生  彼 最 後 心 亦 心 處 滅  
ZH_T29_1563_015:0849a16_2	有餘師說：	015	有餘師說  
ZH_T29_1563_015:0849a16_7	彼滅在頂。	015	彼 滅 在 頂  
ZH_T29_1563_015:0849a19_5	正命終時，於足等處身根滅故意識隨滅，臨命終時身根漸減，至足等處欻然都滅，如以少水置炎石上，漸減漸消一處都盡。	015	正 命 終 時  於 足 等 處 身 根 滅 故 意 識 隨 滅  臨命終時 身 根 漸 減  至 足 等 處 欻 然 都 滅  如 以 少 水 置 炎 石 上  漸 減 漸 消 一 處 都 盡  
ZH_T29_1563_015:0849a20_4	必無同分相續為因，能無間生所趣後有。	015	必 無 同 分 相 續 為 因  能 無 間 生 所 趣 後 有  
ZH_T29_1563_015:0849a21_5	唯漸命終者臨命終時，有為斷末摩苦受所逼。	015	唯 漸 命 終 者 臨命終時  有 為 斷 末 摩 苦 受 所 逼  
ZH_T29_1563_015:0849a23_8	無有別物名為末摩，然於身中有別處所，風熱炎盛所逼切時，極苦受生即便致死，得末摩稱。	015	無 有 別 物 名 為 末 摩  然 於 身 中 有 別 處 所  風 熱 炎 盛 所 逼 切 時  極 苦 受 生 即 便 致 死  得 末 摩 稱  
ZH_T29_1563_015:0849a23_13	如有頌曰：	015	如 有 頌 曰  
ZH_T29_1563_015:0849a24_0	「身中有別處，　　觸便令命終，	015	 身 中 有 別 處    觸 便 令 命 終  
ZH_T29_1563_015:0849a25_13	如青蓮花鬚，　　微塵等所觸。	015	如 青 蓮 花 鬚    微 塵 等 所 觸  
ZH_T29_1563_015:0849a27_7	」若水火風不平緣合，互相乖反或總或別，勢用增盛傷害末摩。	015	 若 水 火 風 不 平 緣 合  互 相 乖 反 或 總 或 別  勢 用 增 盛 傷 害 末 摩  
ZH_T29_1563_015:0849a28_15	如以利刀分解支節，因斯引發極苦受生，從此須臾定當捨命。	015	如 以 利 刀 分 解 支 節  因 斯 引 發 極 苦 受 生  從 此 須 臾 定 當 捨 命  
ZH_T29_1563_015:0849a29_5	由茲理故名斷末摩。	015	由 茲 理 故 名 斷 末 摩  
ZH_T29_1563_015:0849b01_4	非如斬薪說名為斷，如斷無覺故得斷名。	015	非 如 斬 薪 說 名 為 斷  如 斷 無 覺 故 得 斷 名  
ZH_T29_1563_015:0849b02_13	好發語言譏刺於彼，隨實不實傷切人心，由此當招斷末摩苦。	015	好 發 語 言 譏 刺 於 彼  隨 實 不 實 傷 切 人 心  由 此 當 招 斷 末 摩 苦  
ZH_T29_1563_015:0849b03_3	何緣地界非斷末摩？	015	何 緣 地 界 非 斷 末 摩  
ZH_T29_1563_015:0849b03_12	以無第四內災患故。	015	以 無 第 四 內 災 患 故  
ZH_T29_1563_015:0849b04_14	內三災患，謂風、熱、痰，水火風增隨所應起。	015	內 三 災 患  謂 風  熱  痰  水 火 風 增 隨 所 應 起  
ZH_T29_1563_015:0849b05_2	有說此似外器三災。	015	有 說 此 似 外 器 三 災  
ZH_T29_1563_015:0849b05_12	此斷末摩，天中非有。	015	此 斷 末 摩  天 中 非 有  
ZH_T29_1563_015:0849b06_10	然諸天子將命終時，先有五種小衰相現：	015	然 諸 天 子 將命終時  先 有 五 種 小 衰 相 現  
ZH_T29_1563_015:0849b07_2	一者衣服嚴具絕可意聲；	015	一 者 衣 服 嚴 具 絕 可 意 聲  
ZH_T29_1563_015:0849b07_13	二者自身光明欻然昧劣；	015	二 者 自 身 光 明 欻 然 昧 劣  
ZH_T29_1563_015:0849b08_6	三者於沐浴位水渧著身；	015	三 者 於 沐 浴 位 水 渧 著 身  
ZH_T29_1563_015:0849b08_17	四者本性囂馳今滯一境；	015	四 者 本 性 囂 馳 今 滯 一 境  
ZH_T29_1563_015:0849b09_10	五者眼本凝寂今數瞬動。	015	五 者 眼 本 凝 寂 今 數 瞬 動  
ZH_T29_1563_015:0849b10_10	此五相現非定命終，遇勝善緣猶可轉故。	015	此 五 相 現 非 定 命 終  遇 勝 善 緣 猶 可 轉 故  
ZH_T29_1563_015:0849b10_19	復有五種大衰相現：	015	復 有 五 種 大 衰 相 現  
ZH_T29_1563_015:0849b11_6	一者衣染埃塵；	015	一 者 衣 染 埃 塵  
ZH_T29_1563_015:0849b11_13	二者花鬘萎萃；	015	二 者 花 鬘 萎 萃  
ZH_T29_1563_015:0849b12_1	三者兩腋汗出；	015	三 者 兩 腋 汗 出  
ZH_T29_1563_015:0849b12_8	四者臭氣入身；	015	四 者 臭 氣 入 身  
ZH_T29_1563_015:0849b12_15	五者不樂本座。	015	五 者 不 樂 本 座  
ZH_T29_1563_015:0849b13_14	此五相現決定命終，設遇強緣亦不轉故。	015	此 五 相 現 決 定 命 終  設 遇 強 緣 亦 不 轉 故  
ZH_T29_1563_015:0849b14_12	世尊於此有情世間生住歿中建立三聚。	015	世 尊 於 此 有 情 世 間 生 住 歿 中 建 立 三 聚  
ZH_T29_1563_015:0849b14_17	何謂三聚？	015	何 謂 三 聚  
ZH_T29_1563_015:0849b15_1	頌曰：	015	頌 曰  
ZH_T29_1563_015:0849b16_13	正邪不定聚，　　聖造無間餘。	015	正 邪 不 定 聚    聖 造 無 間 餘  
ZH_T29_1563_015:0849b17_2	論曰：	015	論 曰  
ZH_T29_1563_015:0849b18_1	一正性定聚、二邪性定聚、三不定性聚。	015	一 正性定聚  二 邪 性 定 聚  三 不 定 性 聚  
ZH_T29_1563_015:0849b18_6	何名正性？	015	何 名 正 性  
ZH_T29_1563_015:0849b18_11	謂世尊言：	015	謂 世 尊 言  
ZH_T29_1563_015:0849b19_20	貪無餘斷、瞋無餘斷、癡無餘斷，一切煩惱皆無餘斷，是名正性。	015	貪 無 餘 斷  瞋 無 餘 斷  癡 無 餘 斷  一切煩惱 皆 無 餘 斷  是 名 正 性  
ZH_T29_1563_015:0849b20_8	何故唯斷說名正性？	015	何 故 唯 斷 說 名 正 性  
ZH_T29_1563_015:0849b20_17	謂此永盡邪偽法故。	015	謂 此 永 盡 邪 偽 法 故  
ZH_T29_1563_015:0849b21_10	又體是善常，智者定愛故。	015	又 體 是 善 常  智 者 定 愛 故  
ZH_T29_1563_015:0849b21_15	世尊亦說：	015	世 尊 亦 說  
ZH_T29_1563_015:0849b22_1	聖道名正性。	015	聖 道 名 正 性  
ZH_T29_1563_015:0849b22_4	經說：	015	經 說  
ZH_T29_1563_015:0849b22_12	趣入正性離生故。	015	趣入正性離生 故  
ZH_T29_1563_015:0849b22_17	何名邪性？	015	何 名 邪 性  
ZH_T29_1563_015:0849b23_1	謂有三種：	015	謂 有 三 種  
ZH_T29_1563_015:0849b24_13	一趣邪性、二業邪性、三見邪性，即是惡趣五無間業，五不正見如次為體。	015	一 趣 邪 性  二 業 邪 性  三 見 邪 性  即 是 惡 趣 五無間業  五 不 正 見 如 次 為 體  
ZH_T29_1563_015:0849b26_2	於二定者學無學法，五無間業如其次第，定趣離繫地獄果故。	015	於 二 定 者 學 無 學 法  五無間業 如 其 次 第  定 趣 離 繫 地 獄 果 故  
ZH_T29_1563_015:0849b26_16	成就此者得此聚名，即名為聖。	015	成 就 此 者 得 此 聚 名  即 名 為 聖  
ZH_T29_1563_015:0849b27_15	造無間者，正脫已脫煩惱縛故，說名為聖。	015	造 無 間 者  正 脫 已 脫 煩 惱 縛 故  說 名 為 聖  
ZH_T29_1563_015:0849b28_4	聖是自在離繫縛義。	015	聖 是 自 在 離 繫 縛 義  
ZH_T29_1563_015:0849b29_3	或遠眾惡故名為聖，獲得畢竟離繫得故。	015	或 遠 眾 惡 故 名 為 聖  獲 得 畢 竟 離 繫 得 故  
ZH_T29_1563_015:0849b29_13	或善所趣，故名為聖。	015	或 善 所 趣  故 名 為 聖  
ZH_T29_1563_015:0849c01_2	中無間隔，故名無間。	015	中 無 間 隔  故 名 無 間  
ZH_T29_1563_015:0849c01_12	好為此因，故名為造。	015	好 為 此 因  故 名 為 造  
ZH_T29_1563_015:0849c02_10	正邪定餘，名不定性，彼待二緣可成二故。	015	正 邪 定 餘  名 不 定 性  彼 待 二 緣 可 成 二 故  
ZH_T29_1563_015:0849c02_20	非定屬一，得不定名。	015	非 定 屬 一  得 不 定 名  
ZH_T29_1563_015:0849c03_100	說一切有部顯宗論卷第十五	015	說 一 切 有 部 顯 宗 論 卷 第 十 五 
