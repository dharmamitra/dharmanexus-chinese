segmentnr	original	folio	stemmed
ZH_T25_1509_056:0457a02_0	大智度論釋顧視品第三十卷五十六	056	大 智 度 論 釋 顧 視 品 第 三 十 卷 五 十 六 
ZH_T25_1509_056:0457a04_0	聖者龍樹造	056	聖 者 龍 樹 造 
ZH_T25_1509_056:0457a05_0	後秦龜茲國三藏鳩摩羅什譯	056	後 秦 龜 茲 國 三 藏 鳩 摩 羅 什 譯 
ZH_T25_1509_056:0457a07_18	30 顧視品【經】爾時，諸天王及諸天、諸梵王及諸梵天、伊賒那天及神仙并諸天女，同時三反稱歎：	056	3 0   顧 視 品  經  爾 時  諸 天 王 及 諸 天  諸 梵 王 及 諸 梵 天  伊 賒 那 天 及 神 仙 并 諸 天 女  同 時 三 反 稱 歎  
ZH_T25_1509_056:0457a08_3	「快哉！	056	 快 哉  
ZH_T25_1509_056:0457a08_6	快哉！	056	快 哉  
ZH_T25_1509_056:0457a09_10	慧命須菩提所說法，皆是佛出世間因緣恩力，演布是教。	056	慧 命 須 菩 提 所 說 法  皆 是 佛 出 世 間 因 緣 恩 力  演 布 是 教  
ZH_T25_1509_056:0457a11_1	若有菩薩摩訶薩行是般若波羅蜜不遠離者，我輩視是人如佛。	056	若 有 菩薩摩訶薩 行 是 般 若 波 羅 蜜 不 遠 離 者  我 輩 視 是 人 如 佛  
ZH_T25_1509_056:0457a11_5	何以故？	056	何 以 故  
ZH_T25_1509_056:0457a13_12	是般若波羅蜜中，雖無法可得，所謂色、受、想、行、識乃至一切種智，而有三乘之教——聲聞、辟支佛、佛乘。	056	是 般 若 波 羅 蜜 中  雖 無 法 可 得  所 謂 色  受  想  行  識 乃 至 一切種智  而 有 三 乘 之 教   聲 聞  辟 支 佛  佛 乘  
ZH_T25_1509_056:0457a13_22	」爾時，佛告諸天子：	056	 爾 時  佛 告 諸 天 子  
ZH_T25_1509_056:0457a14_3	「如是！	056	 如 是  
ZH_T25_1509_056:0457a14_6	如是！	056	如 是  
ZH_T25_1509_056:0457a14_10	諸天子！	056	諸 天 子  
ZH_T25_1509_056:0457a16_6	如汝所言，是般若波羅蜜中，雖無法可得，而有三乘之教，所謂聲聞、辟支佛、佛乘。	056	如 汝 所 言  是 般 若 波 羅 蜜 中  雖 無 法 可 得  而 有 三 乘 之 教  所 謂 聲 聞  辟 支 佛  佛 乘  
ZH_T25_1509_056:0457a16_10	諸天子！	056	諸 天 子  
ZH_T25_1509_056:0457a18_4	若有菩薩摩訶薩行是般若波羅蜜不遠離者，視是人當如佛，以無所得故。	056	若 有 菩薩摩訶薩 行 是 般 若 波 羅 蜜 不 遠 離 者  視 是 人 當 如 佛  以 無 所 得 故  
ZH_T25_1509_056:0457a18_8	何以故？	056	何 以 故  
ZH_T25_1509_056:0457a19_15	是般若波羅蜜中，廣說三乘之教，所謂聲聞、辟支佛、佛乘。	056	是 般 若 波 羅 蜜 中  廣 說 三 乘 之 教  所 謂 聲 聞  辟 支 佛  佛 乘  
ZH_T25_1509_056:0457a20_16	檀波羅蜜中佛不可得，離檀波羅蜜佛亦不可得；	056	檀 波 羅 蜜 中 佛 不 可 得  離 檀 波 羅 蜜 佛 亦 不 可 得  
ZH_T25_1509_056:0457a22_4	乃至般若波羅蜜中佛不可得，離般若波羅蜜佛亦不可得。	056	乃 至 般 若 波 羅 蜜 中 佛 不 可 得  離 般 若 波 羅 蜜 佛 亦 不 可 得  
ZH_T25_1509_056:0457a23_14	內空乃至無法有法空、四念處乃至十八不共法、一切種智亦如是。	056	內 空 乃 至 無法有法空  四 念 處 乃 至 十八不共法  一切種智 亦 如 是  
ZH_T25_1509_056:0457a24_1	」佛語諸天子：	056	 佛 語 諸 天 子  
ZH_T25_1509_056:0457a26_6	「菩薩摩訶薩若能學是一切法，所謂檀波羅蜜乃至一切種智，以是事故，當視是菩薩摩訶薩如佛。	056	 菩薩摩訶薩 若 能 學 是 一 切 法  所 謂 檀 波 羅 蜜 乃 至 一切種智  以 是 事 故  當 視 是 菩薩摩訶薩 如 佛  
ZH_T25_1509_056:0457a26_10	諸天子！	056	諸 天 子  
ZH_T25_1509_056:0457a29_16	我昔於然燈佛時，華嚴城內，四衢道頭，見佛聞法，即得不離檀波羅蜜行，不離尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜行；	056	我 昔 於 然 燈 佛 時  華 嚴 城 內  四 衢 道 頭  見佛聞法  即 得 不 離 檀 波 羅 蜜 行  不 離 尸 羅 波 羅 蜜  羼 提 波 羅 蜜  毘梨耶波羅蜜  禪 波 羅 蜜  般 若 波 羅 蜜 行  
ZH_T25_1509_056:0457b01_18	不離內空乃至無法有法空，四念處乃至八聖道分；	056	不 離 內 空 乃 至 無法有法空  四 念 處 乃 至 八 聖 道 分  
ZH_T25_1509_056:0457b03_6	不離四禪、四無量心、四無色定、一切三昧門、一切陀憐尼門；	056	不 離 四 禪  四無量心  四無色定  一 切 三 昧 門  一 切 陀 憐 尼 門  
ZH_T25_1509_056:0457b05_8	不離四無所畏、佛十力、四無礙智、十八不共法、大慈大悲及餘無量諸佛法行，亦無所得故。	056	不 離 四無所畏  佛 十 力  四無礙智  十八不共法  大慈大悲 及 餘 無 量 諸 佛 法 行  亦 無 所 得 故  
ZH_T25_1509_056:0457b09_1	是時，然燈佛記我當來世過一阿僧祇劫當作佛，號釋迦牟尼多陀阿伽度、阿羅訶、三藐三佛陀、鞞侈遮羅那、脩伽度、路迦憊、無上士、調御丈夫、天人師、佛、世尊。	056	是 時  然 燈 佛 記 我 當 來 世 過 一 阿僧祇劫 當 作 佛  號 釋 迦 牟 尼 多 陀 阿 伽 度  阿 羅 訶  三藐三佛陀  鞞侈遮羅那  脩 伽 度  路 迦 憊  無 上 士  調御丈夫  天 人 師  佛  世 尊  
ZH_T25_1509_056:0457b09_11	」爾時諸天子白佛言：	056	 爾 時 諸 天 子 白 佛 言  
ZH_T25_1509_056:0457b09_15	「世尊！	056	 世 尊  
ZH_T25_1509_056:0457b09_18	希有！	056	希 有  
ZH_T25_1509_056:0457b12_8	是般若波羅蜜，能令諸菩薩摩訶薩得薩婆若，於色不取不捨故，於受、想、行、識不取不捨故，乃至一切種智不取不捨故。	056	是 般 若 波 羅 蜜  能 令 諸 菩薩摩訶薩 得 薩 婆 若  於 色 不 取 不 捨 故  於 受  想  行  識 不 取 不 捨 故  乃 至 一切種智 不 取 不 捨 故  
ZH_T25_1509_056:0457b13_5	」【論】釋曰：	056	  論  釋 曰  
ZH_T25_1509_056:0457b13_18	人以歡喜之至，則三反稱歎；	056	人 以 歡 喜 之 至  則 三 反 稱 歎  
ZH_T25_1509_056:0457b14_18	是故諸天聞大德須菩提說般若波羅蜜，歡喜言：	056	是 故 諸 天 聞 大 德 須 菩 提 說 般 若 波 羅 蜜  歡 喜 言  
ZH_T25_1509_056:0457b15_3	「快哉！	056	 快 哉  
ZH_T25_1509_056:0457b15_6	快哉！	056	快 哉  
ZH_T25_1509_056:0457b16_12	」「天王」者，四天處四天王，三十三天王釋提桓因，乃至諸梵天王；	056	  天 王  者  四 天 處 四 天 王  三十三天 王 釋提桓因  乃 至 諸 梵 天 王  
ZH_T25_1509_056:0457b17_2	梵天已上更無有王。	056	梵 天 已 上 更 無 有 王  
ZH_T25_1509_056:0457b17_12	「諸天」，是欲界天。	056	 諸 天   是 欲 界 天  
ZH_T25_1509_056:0457b17_22	「諸梵」，是色界天。	056	 諸 梵   是 色 界 天  
ZH_T25_1509_056:0457b18_13	「伊賒那」，是大自在天王并其眷屬。	056	 伊 賒 那   是 大 自 在 天 王 并 其 眷 屬  
ZH_T25_1509_056:0457b18_23	「神仙」者，有二種：	056	 神 仙  者  有 二 種  
ZH_T25_1509_056:0457b19_5	或天、或人。	056	或 天  或 人  
ZH_T25_1509_056:0457b20_2	「天女」者，是天帝釋夫人舍脂等諸天女。	056	 天 女  者  是 天 帝 釋 夫 人 舍 脂 等 諸 天 女  
ZH_T25_1509_056:0457b21_7	所以歎須菩提說深般若波羅蜜者，知其承佛神力故。	056	所 以 歎 須 菩 提 說 深 般 若 波 羅 蜜 者  知 其 承佛神力 故  
ZH_T25_1509_056:0457b22_10	若能行是般若波羅蜜，我等當視是人如佛。	056	若 能 行 是 般 若 波 羅 蜜  我 等 當 視 是 人 如 佛  
ZH_T25_1509_056:0457b22_15	所以者何？	056	所以者何  
ZH_T25_1509_056:0457b23_2	尊重法故。	056	尊 重 法 故  
ZH_T25_1509_056:0457b23_14	法者，所謂深般若波羅蜜。	056	法 者  所 謂 深 般 若 波 羅 蜜  
ZH_T25_1509_056:0457b24_13	深法者，一切法雖畢竟空，而有三乘分別。	056	深 法 者  一 切 法 雖 畢 竟 空  而 有 三 乘 分 別  
ZH_T25_1509_056:0457b24_18	所以者何？	056	所以者何  
ZH_T25_1509_056:0457b26_4	諸法若畢竟空，更不應修集三乘功德，則墮斷滅中；	056	諸 法 若 畢 竟 空  更 不 應 修 集 三 乘 功 德  則 墮 斷 滅 中  
ZH_T25_1509_056:0457b27_6	若修三乘功德，則是分別差降，不應是畢竟空。	056	若 修 三 乘 功 德  則 是 分 別 差 降  不 應 是 畢 竟 空  
ZH_T25_1509_056:0457b29_10	是般若波羅蜜，雖畢竟空而不墮斷滅，雖分別有三乘亦不生著心，於二事中不取定相。	056	是 般 若 波 羅 蜜  雖 畢 竟 空 而 不 墮 斷 滅  雖 分 別 有 三 乘 亦 不 生 著 心  於 二 事 中 不 取 定 相  
ZH_T25_1509_056:0457c01_9	是事甚深微妙，故諸天大歡喜，歎言：	056	是 事 甚深微妙  故 諸 天 大 歡 喜  歎 言  
ZH_T25_1509_056:0457c01_13	「快哉！	056	 快 哉  
ZH_T25_1509_056:0457c02_4	」佛然其讚，更說甚深因緣：	056	 佛 然 其 讚  更 說 甚 深 因 緣  
ZH_T25_1509_056:0457c03_3	「從六波羅蜜乃至一切種智中佛不可得；	056	 從 六波羅蜜 乃 至 一切種智 中 佛 不 可 得  
ZH_T25_1509_056:0457c03_12	離此，佛亦不可得；	056	離 此  佛 亦 不 可 得  
ZH_T25_1509_056:0457c04_8	諸法和合因緣故有佛，無有自性。	056	諸 法 和合因緣 故 有 佛  無 有 自 性  
ZH_T25_1509_056:0457c05_7	若菩薩能如是行者，當知是菩薩即是佛。	056	若 菩 薩 能 如 是 行 者  當 知 是 菩 薩 即 是 佛  
ZH_T25_1509_056:0457c05_21	」「即是佛」者，是世界中語；	056	  即 是 佛  者  是 世 界 中 語  
ZH_T25_1509_056:0457c06_11	如太子雖未正位，必當為王。	056	如 太 子 雖 未 正 位  必 當 為 王  
ZH_T25_1509_056:0457c07_4	此中佛自引本事以為證；	056	此 中 佛 自 引 本 事 以 為 證  
ZH_T25_1509_056:0457c08_7	此菩薩已得無生忍，入菩薩位，見十方諸佛。	056	此 菩 薩 已 得無生忍  入 菩 薩 位  見 十方諸佛  
ZH_T25_1509_056:0457c09_9	諸天聞佛廣明已所歎義，解心轉深，重復讚歎。	056	諸 天 聞 佛 廣 明 已 所 歎 義  解 心 轉 深  重 復 讚 歎  
ZH_T25_1509_056:0457c10_8	以見一切法過罪故不取，有利益故不捨；	056	以 見 一 切 法 過 罪 故 不 取  有 利 益 故 不 捨  
ZH_T25_1509_056:0457c11_9	又以一切法畢竟空、不生不滅故不取、不捨。	056	又 以 一 切 法 畢 竟 空  不生不滅 故 不 取  不 捨  
ZH_T25_1509_056:0457c14_11	【經】爾時，佛觀四眾和合——比丘、比丘尼、優婆塞、優婆夷，及諸菩薩摩訶薩，并四天王天乃至阿迦尼吒諸天，皆會坐。	056	 經  爾 時  佛 觀 四 眾 和 合   比 丘  比 丘 尼  優 婆 塞  優 婆 夷  及 諸 菩薩摩訶薩  并 四天王天 乃 至 阿 迦 尼 吒 諸 天  皆 會 坐  
ZH_T25_1509_056:0457c15_2	普觀已，佛告釋提桓因：	056	普 觀 已  佛 告 釋提桓因  
ZH_T25_1509_056:0457c15_7	「憍尸迦！	056	 憍 尸 迦  
ZH_T25_1509_056:0457c18_16	若菩薩摩訶薩、若比丘、若比丘尼、若優婆塞、若優婆夷、若諸天子、若諸天女，是般若波羅蜜，若聽、受持、親近、讀、誦、為他說、正憶念，不離薩婆若心，諸天子！	056	若 菩薩摩訶薩  若 比 丘  若 比 丘 尼  若 優 婆 塞  若 優 婆 夷  若 諸 天 子  若 諸 天 女  是 般 若 波 羅 蜜  若 聽  受 持  親 近  讀  誦  為 他 說  正 憶 念  不 離 薩 婆 若 心  諸 天 子  
ZH_T25_1509_056:0457c19_7	是人，魔、若魔天不能得其便。	056	是 人  魔  若 魔 天 不 能 得 其 便  
ZH_T25_1509_056:0457c19_11	何以故？	056	何 以 故  
ZH_T25_1509_056:0457c21_11	是善男子、善女人諦了知色空，空不能得空便，無相不能得無相便，無作不能得無作便；	056	是 善 男 子  善 女 人 諦 了 知 色 空  空 不 能 得 空 便  無 相 不 能 得 無 相 便  無 作 不 能 得 無 作 便  
ZH_T25_1509_056:0457c22_19	諦了知受、想、行、識空，空不能得空便，乃至無作不能得無作便；	056	諦 了 知 受  想  行  識 空  空 不 能 得 空 便  乃 至 無 作 不 能 得 無 作 便  
ZH_T25_1509_056:0457c24_9	乃至諦了知一切種智空，空不能得空便，乃至無作不能得無作便。	056	乃 至 諦 了 知 一切種智 空  空 不 能 得 空 便  乃 至 無 作 不 能 得 無 作 便  
ZH_T25_1509_056:0457c24_13	何以故？	056	何 以 故  
ZH_T25_1509_056:0457c25_14	是諸法自性不可得，無事可得便，誰受惱者？	056	是 諸法自性 不 可 得  無 事 可 得 便  誰 受 惱 者  
ZH_T25_1509_056:0457c25_22	「復次，憍尸迦！	056	 復 次  憍 尸 迦  
ZH_T25_1509_056:0457c26_19	是善男子、善女人，若人、非人不能得其便。	056	是 善 男 子  善 女 人  若 人  非 人 不 能 得 其 便  
ZH_T25_1509_056:0457c27_2	何以故？	056	何 以 故  
ZH_T25_1509_056:0457c28_12	是善男子、善女人，一切眾生中善修慈心、悲喜捨心，以無所得故。	056	是 善 男 子  善 女 人  一 切 眾 生 中 善 修 慈 心  悲 喜 捨 心  以 無 所 得 故  
ZH_T25_1509_056:0457c28_16	憍尸迦！	056	憍 尸 迦  
ZH_T25_1509_056:0457c29_7	是善男子、善女人終不橫死。	056	是 善 男 子  善 女 人 終 不 橫 死  
ZH_T25_1509_056:0457c29_11	何以故？	056	何 以 故  
ZH_T25_1509_056:0458a01_16	是善男子、善女人行檀波羅蜜，於一切眾生等心供給故。	056	是 善 男 子  善 女 人 行 檀 波 羅 蜜  於 一 切 眾 生 等 心 供 給 故  
ZH_T25_1509_056:0458a02_3	「復次，憍尸迦！	056	 復 次  憍 尸 迦  
ZH_T25_1509_056:0458a07_14	三千大千世界，四天王天、三十三天、夜摩天、兜率陀天、化樂天、他化自在天，梵天、光音天、遍淨天、廣果天，是諸天中有發阿耨多羅三藐三菩提心者，未聞是般若波羅蜜，未受持、親近，是諸天子今應聞、受持、親近、讀、誦、正憶念，不離薩婆若心。	056	三千大千世界  四天王天  三十三天  夜 摩 天  兜 率 陀 天  化 樂 天  他化自在天  梵 天  光 音 天  遍 淨 天  廣 果 天  是 諸 天 中 有 發 阿耨多羅三藐三菩提 心 者  未 聞 是 般 若 波 羅 蜜  未 受 持  親 近  是 諸 天 子 今 應 聞  受 持  親 近  讀  誦  正 憶 念  不 離 薩 婆 若 心  
ZH_T25_1509_056:0458a07_22	「復次，憍尸迦！	056	 復 次  憍 尸 迦  
ZH_T25_1509_056:0458a11_1	諸善男子、善女人聞是般若波羅蜜，受持、親近、讀、誦、正憶念，不離薩婆若心，是諸善男子、善女人，若在空舍、若在曠野、若人住處，終不怖畏。	056	諸 善 男 子  善 女 人 聞 是 般 若 波 羅 蜜  受 持  親 近  讀  誦  正 憶 念  不 離 薩 婆 若 心  是 諸 善 男 子  善 女 人  若 在 空 舍  若 在 曠 野  若 人 住 處  終 不 怖 畏  
ZH_T25_1509_056:0458a11_5	何以故？	056	何 以 故  
ZH_T25_1509_056:0458a12_5	是諸善男子、善女人明於內空，以無所得故；	056	是 諸 善 男 子  善 女 人 明 於 內 空  以 無 所 得 故  
ZH_T25_1509_056:0458a13_4	明於外空乃至無法有法空，以無所得故。	056	明 於 外 空 乃 至 無法有法空  以 無 所 得 故  
ZH_T25_1509_056:0458a14_5	」【論】問曰：	056	  論  問 曰  
ZH_T25_1509_056:0458a15_3	此中佛觀四部眾已，何以告釋提桓因？	056	此 中 佛 觀 四 部 眾 已  何 以 告 釋提桓因  
ZH_T25_1509_056:0458a15_6	答曰：	056	答 曰  
ZH_T25_1509_056:0458a16_13	餘品中多說般若波羅蜜體，今欲讚般若功德，故命釋提桓因；	056	餘 品 中 多 說 般 若 波 羅 蜜 體  今 欲 讚 般 若 功 德  故 命 釋提桓因  
ZH_T25_1509_056:0458a17_11	譬如先以好寶示人，然後讚寶所能。	056	譬 如 先 以 好 寶 示 人  然 後 讚 寶 所 能  
ZH_T25_1509_056:0458a18_15	復次，普觀者，欲令會中眾生各知佛顧念，則不自輕；	056	復 次  普 觀 者  欲 令 會 中 眾 生 各 知 佛 顧 念  則 不 自 輕  
ZH_T25_1509_056:0458a19_13	不自輕故，堪任聽法，是以普觀。	056	不 自 輕 故  堪 任 聽 法  是 以 普 觀  
ZH_T25_1509_056:0458a20_10	譬如王顧眄群下，群下則欣然自慶。	056	譬 如 王 顧 眄 群 下  群 下 則 欣 然 自 慶  
ZH_T25_1509_056:0458a21_3	說功德故，應以白衣證；	056	說 功 德 故  應 以 白 衣 證  
ZH_T25_1509_056:0458a21_13	白衣中釋提桓因為大。	056	白 衣 中 釋提桓因 為 大  
ZH_T25_1509_056:0458a22_6	說般若者，以出家人為證；	056	說 般 若 者  以 出 家 人 為 證  
ZH_T25_1509_056:0458a23_4	出家人中，是舍利弗、須菩提等為大。	056	出 家 人 中  是 舍 利 弗  須 菩 提 等 為 大  
ZH_T25_1509_056:0458a23_7	問曰：	056	問 曰  
ZH_T25_1509_056:0458a24_20	先言「釋」是字，「提婆因」是天主，今佛何以不言「釋」，乃命言「憍尸迦」？	056	先 言  釋  是 字   提 婆 因  是 天 主  今 佛 何 以 不 言  釋   乃 命 言  憍 尸 迦   
ZH_T25_1509_056:0458a24_23	答曰：	056	答 曰  
ZH_T25_1509_056:0458a29_9	昔摩伽陀國中，有婆羅門名摩伽，姓憍尸迦，有福德大智慧，知友三十三人共修福德，命終皆生須彌山頂第二天上，摩伽婆羅門為天主，三十二人為輔臣，以此三十三人故，名為三十三天。	056	昔 摩伽陀國 中  有婆羅門 名 摩 伽  姓 憍 尸 迦  有 福 德 大 智 慧  知 友 三 十 三 人 共 修 福 德  命 終 皆 生 須彌山頂 第 二 天 上  摩 伽 婆 羅 門 為 天 主  三 十 二 人 為 輔 臣  以 此 三 十 三 人 故  名 為 三十三天  
ZH_T25_1509_056:0458b01_1	喚其本姓，故言憍尸迦；	056	喚 其 本 姓  故 言 憍 尸 迦  
ZH_T25_1509_056:0458b01_12	或言天主，或言千眼等。	056	或 言 天 主  或 言 千 眼 等  
ZH_T25_1509_056:0458b02_2	大人喚之，故稱其姓。	056	大 人 喚 之  故 稱 其 姓  
ZH_T25_1509_056:0458b04_1	此中所說「般若波羅蜜」者，是十方諸佛所說語言名字、書寫經卷，宣傳顯示實相智慧。	056	此 中 所 說  般 若 波 羅 蜜  者  是 十方諸佛 所 說 語 言 名 字  書 寫 經 卷  宣 傳 顯 示 實 相 智 慧  
ZH_T25_1509_056:0458b04_5	何以故？	056	何 以 故  
ZH_T25_1509_056:0458b06_12	般若波羅蜜無諸觀語言相，而因語言、經卷能得此般若波羅蜜，是故以名字、經卷名為般若波羅蜜。	056	般 若 波 羅 蜜 無 諸 觀 語 言 相  而 因 語 言  經 卷 能 得 此 般 若 波 羅 蜜  是 故 以 名 字  經 卷 名 為 般 若 波 羅 蜜  
ZH_T25_1509_056:0458b07_1	此中略說佛意：	056	此 中 略 說 佛 意  
ZH_T25_1509_056:0458b08_3	若能聞、受持般若等，當得種種功德，後當廣說。	056	若 能 聞  受 持 般 若 等  當 得 種 種 功 德  後 當 廣 說  
ZH_T25_1509_056:0458b09_6	欲度眾生、為得佛道故，供養受學般若波羅蜜；	056	欲 度 眾 生  為 得 佛 道 故  供 養 受 學 般 若 波 羅 蜜  
ZH_T25_1509_056:0458b09_18	是人，魔若魔天不能得便。	056	是 人  魔 若 魔 天 不 能 得 便  
ZH_T25_1509_056:0458b10_2	問曰：	056	問 曰  
ZH_T25_1509_056:0458b10_7	何者是魔？	056	何 者 是 魔  
ZH_T25_1509_056:0458b10_13	何故惱菩薩？	056	何 故 惱 菩 薩  
ZH_T25_1509_056:0458b10_18	云何得便？	056	云 何 得 便  
ZH_T25_1509_056:0458b11_1	答曰：	056	答 曰  
ZH_T25_1509_056:0458b11_10	「魔」名自在天主。	056	 魔  名 自 在 天 主  
ZH_T25_1509_056:0458b13_8	雖以福德因緣生彼，而懷諸邪見，以欲界眾生是己人民，雖復死生展轉，不離我界；	056	雖 以 福 德 因 緣 生 彼  而 懷 諸 邪 見  以 欲 界 眾 生 是 己 人 民  雖 復 死 生 展 轉  不 離 我 界  
ZH_T25_1509_056:0458b14_3	若復上生色、無色界，還來屬我；	056	若 復 上 生 色  無 色 界  還 來 屬 我  
ZH_T25_1509_056:0458b15_4	若有得外道五通，亦未出我界，皆不以為憂。	056	若 有 得 外 道 五 通  亦 未 出 我 界  皆 不 以 為 憂  
ZH_T25_1509_056:0458b17_8	若佛及菩薩出世者，化度我民，拔生死根，入無餘涅槃，永不復還，空我境界，是故起恨讎嫉。	056	若 佛 及 菩 薩 出 世 者  化 度 我 民  拔 生 死 根  入無餘涅槃  永 不 復 還  空 我 境 界  是 故 起 恨 讎 嫉  
ZH_T25_1509_056:0458b18_6	又見欲界人皆往趣佛，不來歸己；	056	又 見 欲 界 人 皆 往 趣 佛  不 來 歸 己  
ZH_T25_1509_056:0458b19_9	失供養故，心生嫉妬，是以以佛、菩薩名為怨家。	056	失 供 養 故  心 生 嫉 妬  是 以 以 佛  菩 薩 名 為 怨 家  
ZH_T25_1509_056:0458b20_13	是菩薩入法位，得法性生身，魔雖起惡不能壞敗；	056	是 菩 薩 入 法 位  得 法性生身  魔 雖 起 惡 不 能 壞 敗  
ZH_T25_1509_056:0458b21_11	若未得阿鞞跋致者，魔則種種破壞。	056	若 未 得 阿鞞跋致 者  魔 則 種 種 破 壞  
ZH_T25_1509_056:0458b23_17	若菩薩一心不惜身命，有方便求佛道者，十方諸佛及諸大菩薩皆共護持，以是因緣故，能成佛道。	056	若 菩 薩 一 心 不惜身命  有 方 便 求 佛 道 者  十方諸佛 及 諸 大 菩 薩 皆 共 護 持  以是因緣 故  能 成 佛 道  
ZH_T25_1509_056:0458b26_1	若為菩薩而有懈怠，貪著世樂，不能專心勤求佛道，是則自欺，亦欺十方諸佛及諸菩薩。	056	若 為 菩 薩 而 有 懈 怠  貪 著 世 樂  不 能 專 心 勤 求 佛 道  是 則 自 欺  亦 欺 十方諸佛 及 諸 菩 薩  
ZH_T25_1509_056:0458b26_6	所以者何？	056	所以者何  
ZH_T25_1509_056:0458b27_12	自言「我為一切眾生故求佛道」，而行雜行，壞菩薩法；	056	自 言  我 為 一 切 眾 生 故 求 佛 道   而 行 雜 行  壞 菩 薩 法  
ZH_T25_1509_056:0458b28_10	以是罪故，諸佛菩薩所不守護，魔得其便。	056	以 是 罪 故  諸佛菩薩 所 不 守 護  魔 得 其 便  
ZH_T25_1509_056:0458b28_15	所以者何？	056	所以者何  
ZH_T25_1509_056:0458b29_15	一切聖人已入正位，一心行道，深樂涅槃；	056	一切聖人 已 入 正 位  一 心 行 道  深 樂 涅 槃  
ZH_T25_1509_056:0458c01_6	魔入邪位，愛著邪道；	056	魔 入 邪 位  愛 著 邪 道  
ZH_T25_1509_056:0458c03_1	邪正相違，是故憎嫉正行，狂愚自高，喚佛沙門瞿曇，佛稱其實名為弊魔。	056	邪 正 相 違  是 故 憎 嫉 正 行  狂 愚 自 高  喚 佛 沙 門 瞿 曇  佛 稱 其 實 名 為 弊 魔  
ZH_T25_1509_056:0458c03_11	以相違故，名為怨家。	056	以 相 違 故  名 為 怨 家  
ZH_T25_1509_056:0458c04_1	如經說魔有四種：	056	如 經 說 魔 有 四 種  
ZH_T25_1509_056:0458c05_5	一者、煩惱魔，二者、五眾魔，三者、死魔，四者、自在天子魔。	056	一 者  煩 惱 魔  二 者  五 眾 魔  三 者  死 魔  四 者  自 在 天 子 魔  
ZH_T25_1509_056:0458c06_2	此中以般若力故，四魔不能得便：	056	此 中 以 般 若 力 故  四 魔 不 能 得 便  
ZH_T25_1509_056:0458c07_7	得諸法實相，煩惱斷，則壞煩惱魔，天魔亦不能得其便；	056	得 諸法實相  煩 惱 斷  則 壞 煩 惱 魔  天 魔 亦 不 能 得 其 便  
ZH_T25_1509_056:0458c08_6	入無餘涅槃故，則壞五眾魔及死魔。	056	入無餘涅槃 故  則 壞 五 眾 魔 及 死 魔  
ZH_T25_1509_056:0458c08_12	云何為得便？	056	云 何 為 得 便  
ZH_T25_1509_056:0458c09_9	魔及魔民來恐怖菩薩，如經中說：	056	魔 及 魔 民 來 恐 怖 菩 薩  如 經 中 說  
ZH_T25_1509_056:0458c10_11	魔作龍身，種種異形可畏之象，夜來恐怖行者；	056	魔 作 龍 身  種 種 異 形 可 畏 之 象  夜 來 恐 怖 行 者  
ZH_T25_1509_056:0458c11_4	或現上妙五欲，壞亂菩薩；	056	或 現 上 妙 五 欲  壞 亂 菩 薩  
ZH_T25_1509_056:0458c12_11	或轉世間人心令作大供養，行者貪著供養故，則失道德；	056	或 轉 世 間 人 心 令 作 大 供 養  行 者 貪 著 供 養 故  則 失 道 德  
ZH_T25_1509_056:0458c14_5	或轉人心令輕惱菩薩，或罵、或打、或傷、或害，行者遭苦，或生瞋恚憂愁。	056	或 轉 人 心 令 輕 惱 菩 薩  或 罵  或 打  或 傷  或 害  行 者 遭 苦  或 生 瞋 恚 憂 愁  
ZH_T25_1509_056:0458c15_9	如是等，魔隨前人意所趣向，因而壞之，是名得便。	056	如 是 等  魔 隨 前 人 意 所 趣 向  因 而 壞 之  是 名 得 便  
ZH_T25_1509_056:0458c15_18	如〈魔品〉中廣說。	056	如  魔 品  中 廣 說  
ZH_T25_1509_056:0458c15_21	問曰：	056	問 曰  
ZH_T25_1509_056:0458c17_1	魔力甚大，肉身菩薩道力尚少，云何不得便？	056	魔 力 甚 大  肉 身 菩 薩 道 力 尚 少  云 何 不 得 便  
ZH_T25_1509_056:0458c17_4	答曰：	056	答 曰  
ZH_T25_1509_056:0458c17_17	如上說，為諸佛菩薩所護故。	056	如 上 說  為 諸佛菩薩 所 護 故  
ZH_T25_1509_056:0458c18_6	此中佛自說因緣：	056	此 中 佛 自 說 因 緣  
ZH_T25_1509_056:0458c19_1	「是人善修諸法空，亦不著空；	056	 是 人 善 修 諸 法 空  亦 不 著 空  
ZH_T25_1509_056:0458c19_12	不著空者，云何當得便！	056	不 著 空 者  云 何 當 得 便  
ZH_T25_1509_056:0458c20_3	」譬如無瘡則不受毒。	056	 譬 如 無 瘡 則 不 受 毒  
ZH_T25_1509_056:0458c20_12	無相、無作亦如是。	056	無 相  無 作 亦 如 是  
ZH_T25_1509_056:0458c21_12	復次，一切法實觀，皆是空、無相、無作相；	056	復 次  一 切 法 實 觀  皆 是 空  無 相  無 作 相  
ZH_T25_1509_056:0458c22_12	皆是空、無相、無作相故，則無得便，亦無受便者；	056	皆 是 空  無 相  無 作 相 故  則 無 得 便  亦 無 受 便 者  
ZH_T25_1509_056:0458c24_9	是故空不應得空便，無相不應得無相便，無作不應得無作便，以一相故。	056	是 故 空 不 應 得 空 便  無 相 不 應 得 無 相 便  無 作 不 應 得 無 作 便  以 一 相 故  
ZH_T25_1509_056:0458c25_8	如火不能滅火，得水則滅，以異相故。	056	如 火 不 能 滅 火  得 水 則 滅  以 異 相 故  
ZH_T25_1509_056:0458c25_11	問曰：	056	問 曰  
ZH_T25_1509_056:0458c26_13	菩薩住三解脫門，則是受便處，與一切法相違故：	056	菩 薩 住 三解脫門  則 是 受 便 處  與 一 切 法 相 違 故  
ZH_T25_1509_056:0458c27_17	空與有相違，無相與有相相違，無作與有作相違！	056	空 與 有 相 違  無 相 與 有 相 相 違  無 作 與 有 作 相 違  
ZH_T25_1509_056:0458c28_1	答曰：	056	答 曰  
ZH_T25_1509_056:0458c28_8	此經中佛自說：	056	此 經 中 佛 自 說  
ZH_T25_1509_056:0458c28_18	「三解脫門無有自性。	056	 三解脫門 無 有 自 性  
ZH_T25_1509_056:0458c29_5	」又先論議中說：	056	 又 先 論 議 中 說  
ZH_T25_1509_056:0458c29_18	於空、無相、無作中亦不著。	056	於 空  無 相  無 作 中 亦 不 著  
ZH_T25_1509_056:0459a01_16	是故雖住三解脫門，魔及魔民不得其便。	056	是 故 雖 住 三解脫門  魔 及 魔 民 不 得 其 便  
ZH_T25_1509_056:0459a02_1	問曰：	056	問 曰  
ZH_T25_1509_056:0459a03_4	餘處皆言「菩薩摩訶薩」，今何以言「善男子、善女人」？	056	餘 處 皆 言  菩薩摩訶薩   今 何 以 言  善 男 子  善 女 人   
ZH_T25_1509_056:0459a03_7	答曰：	056	答 曰  
ZH_T25_1509_056:0459a04_9	先說實相智慧難受，以能受故，則是菩薩摩訶薩；	056	先 說 實 相 智 慧 難 受  以 能 受 故  則 是 菩薩摩訶薩  
ZH_T25_1509_056:0459a05_15	今說供養、受持、讀、誦等，雜說故，得稱「善男子、善女人」。	056	今 說 供 養  受 持  讀  誦 等  雜 說 故  得 稱  善 男 子  善 女 人   
ZH_T25_1509_056:0459a06_5	復次，經中說女人有五礙：	056	復 次  經 中 說 女 人 有 五 礙  
ZH_T25_1509_056:0459a07_6	不得作釋提桓因、梵王、魔王、轉輪聖王、佛。	056	不 得 作 釋提桓因  梵 王  魔 王  轉輪聖王  佛  
ZH_T25_1509_056:0459a08_6	聞是五礙不得作佛，女人心退，不能發意。	056	聞 是 五 礙 不 得 作 佛  女 人 心 退  不 能 發 意  
ZH_T25_1509_056:0459a09_2	或有說法者，不為女人說佛道。	056	或 有 說 法 者  不 為 女 人 說 佛 道  
ZH_T25_1509_056:0459a09_18	是故佛此間說「善男子、善女人」。	056	是 故 佛 此 間 說  善 男 子  善 女 人   
ZH_T25_1509_056:0459a10_10	女人可得作佛，非不轉女身也。	056	女 人 可 得 作 佛  非 不 轉 女 身 也  
ZH_T25_1509_056:0459a11_1	五礙者，說一身事。	056	五 礙 者  說 一 身 事  
ZH_T25_1509_056:0459a11_15	善男子、善女人義，先已廣說。	056	善 男 子  善 女 人 義  先 已 廣 說  
ZH_T25_1509_056:0459a13_3	「人不得便」者，人名若賊、若官、若怨等，欲惱亂菩薩，求索其便。	056	 人 不 得 便  者  人 名 若 賊  若 官  若 怨 等  欲 惱 亂 菩 薩  求 索 其 便  
ZH_T25_1509_056:0459a13_6	問曰：	056	問 曰  
ZH_T25_1509_056:0459a14_2	先說不得便因緣，何以但說空？	056	先 說 不 得 便 因 緣  何 以 但 說 空  
ZH_T25_1509_056:0459a14_16	今說人不得便，但說四無量心？	056	今 說 人 不 得 便  但 說 四無量心  
ZH_T25_1509_056:0459a15_1	答曰：	056	答 曰  
ZH_T25_1509_056:0459a15_5	有人言：	056	有 人 言  
ZH_T25_1509_056:0459a16_3	先說魔若魔民，怨大故法亦大，故說空；	056	先 說 魔 若 魔 民  怨 大 故 法 亦 大  故 說 空  
ZH_T25_1509_056:0459a16_17	怨小故法亦小，故說四無量心。	056	怨 小 故 法 亦 小  故 說 四無量心  
ZH_T25_1509_056:0459a17_2	有人言：	056	有 人 言  
ZH_T25_1509_056:0459a18_1	四無量心是菩薩常行，為集諸功德故；	056	四無量心 是 菩 薩 常 行  為 集 諸 功 德 故  
ZH_T25_1509_056:0459a19_7	後以般若波羅蜜空相，令除邪見，不著眾生，亦不著法。	056	後 以 般 若 波 羅 蜜 空 相  令 除 邪 見  不 著 眾 生  亦 不 著 法  
ZH_T25_1509_056:0459a19_15	是二法前後無在。	056	是 二 法 前 後 無 在  
ZH_T25_1509_056:0459a22_1	復次，上魔作恐怖事甚多，多不現本形，或現雷震、或作風雨、或作病痛等，是故說諸法空；	056	復 次  上 魔 作 恐 怖 事 甚 多  多 不 現 本 形  或 現 雷 震  或 作 風 雨  或 作 病 痛 等  是 故 說 諸 法 空  
ZH_T25_1509_056:0459a23_4	令人來惡口罵詈、刀杖打斫，故用四無量心。	056	令 人 來 惡 口 罵 詈  刀 杖 打 斫  故 用 四無量心  
ZH_T25_1509_056:0459a23_18	「不橫死」者，所謂無罪而死：	056	 不 橫 死  者  所 謂 無 罪 而 死  
ZH_T25_1509_056:0459a25_2	或壽命未盡，錯投藥故，或不順藥法，或無看病人；	056	或 壽 命 未 盡  錯 投 藥 故  或 不 順 藥 法  或 無 看 病 人  
ZH_T25_1509_056:0459a25_17	或飢渴、寒熱等夭命，是名橫死。	056	或 飢 渴  寒 熱 等 夭 命  是 名 橫 死  
ZH_T25_1509_056:0459a27_1	菩薩從初發意來，於一切眾生中，常行檀波羅蜜：	056	菩 薩 從 初 發 意 來  於 一 切 眾 生 中  常 行 檀 波 羅 蜜  
ZH_T25_1509_056:0459a29_4	應病與藥，隨病所須，拯濟孤窮，隨其所乞皆給與之，於一切眾生中，悉皆平等，好心供養；	056	應 病 與 藥  隨 病 所 須  拯 濟 孤 窮  隨 其 所 乞 皆 給 與 之  於 一 切 眾 生 中  悉 皆 平 等  好 心 供 養  
ZH_T25_1509_056:0459a29_13	亦行是般若波羅蜜。	056	亦 行 是 般 若 波 羅 蜜  
ZH_T25_1509_056:0459b01_3	以是功德故不橫死。	056	以 是 功 德 故 不 橫 死  
ZH_T25_1509_056:0459b04_2	是中略說三功德已，三千大千世界中，諸天發心，未聞般若波羅蜜者，先說善男子、善女人應聞、受持乃至正憶念，今說因緣。	056	是 中 略 說 三 功 德 已  三千大千世界 中  諸 天 發 心  未 聞 般 若 波 羅 蜜 者  先 說 善 男 子  善 女 人 應 聞  受 持 乃 至 正 憶 念  今 說 因 緣  
ZH_T25_1509_056:0459b04_19	諸天有大功德，猶尚供養，何況於人？	056	諸 天 有 大 功 德  猶 尚 供 養  何 況 於 人  
ZH_T25_1509_056:0459b06_5	雖一切人天應聽般若，能發無上道心者，最應深心聽。	056	雖 一 切 人 天 應 聽 般 若  能 發 無上道心 者  最 應 深 心 聽  
ZH_T25_1509_056:0459b06_10	所以者何？	056	所以者何  
ZH_T25_1509_056:0459b06_19	般若是佛道之本故。	056	般 若 是 佛 道 之 本 故  
ZH_T25_1509_056:0459b07_2	問曰：	056	問 曰  
ZH_T25_1509_056:0459b07_14	此天發心，何以不聞般若？	056	此 天 發 心  何 以 不 聞 般 若  
ZH_T25_1509_056:0459b07_17	答曰：	056	答 曰  
ZH_T25_1509_056:0459b08_1	有人言：	056	有 人 言  
ZH_T25_1509_056:0459b09_3	此天前世人中發意，今生天上，五欲覆心故不聞。	056	此 天 前 世 人 中 發 意  今 生 天 上  五 欲 覆 心 故 不 聞  
ZH_T25_1509_056:0459b11_1	復次，諸天雖發無上道心，五情利，五欲妙，染著深故，視東忘西，不能求般若。	056	復 次  諸 天 雖 發 無上道心  五 情 利  五 欲 妙  染 著 深 故  視 東 忘 西  不 能 求 般 若  
ZH_T25_1509_056:0459b12_8	色界諸天，雖先聞法發心，以味著禪定深故，不能求般若。	056	色界諸天  雖 先 聞 法 發 心  以 味 著 禪 定 深 故  不 能 求 般 若  
ZH_T25_1509_056:0459b13_2	是故說不聞者應聞、受持。	056	是 故 說 不 聞 者 應 聞  受 持  
ZH_T25_1509_056:0459b14_14	復次，先說「魔及魔民不能得其便」，是內因緣，所謂空三昧及四無量心；	056	復 次  先 說  魔 及 魔 民 不 能 得 其 便   是 內 因 緣  所 謂 空 三 昧 及 四無量心  
ZH_T25_1509_056:0459b15_15	今更說「不得便」，是外因緣，所謂佛告諸天：	056	今 更 說  不 得 便   是 外 因 緣  所 謂 佛 告 諸 天  
ZH_T25_1509_056:0459b17_3	「汝等供養受持般若，是善男子、善女人亦受持供養是般若；	056	 汝 等 供 養 受 持 般 若  是 善 男 子  善 女 人 亦 受 持 供 養 是 般 若  
ZH_T25_1509_056:0459b17_17	同事故，若魔來破，汝應守護！	056	同 事 故  若 魔 來 破  汝 應 守 護  
ZH_T25_1509_056:0459b19_4	」復次，受持般若者，若在空舍住、若在曠野、若在人間住。	056	 復 次  受 持 般 若 者  若 在 空 舍 住  若 在 曠 野  若 在 人 間 住  
ZH_T25_1509_056:0459b20_8	處空舍中，多諸鬼魅及以賊寇，眾惡易來，故初說。	056	處 空 舍 中  多 諸 鬼 魅 及 以 賊 寇  眾 惡 易 來  故 初 說  
ZH_T25_1509_056:0459b21_10	除人住處及以空舍，餘殘山澤樹林等，皆是曠野；	056	除 人 住 處 及 以 空 舍  餘 殘 山 澤 樹 林 等  皆 是 曠 野  
ZH_T25_1509_056:0459b22_10	少人行故，多諸虎、狼、師子、惡賊、鬼魅。	056	少 人 行 故  多 諸 虎  狼  師 子  惡 賊  鬼 魅  
ZH_T25_1509_056:0459b23_3	人所住處不淨故，魔及鬼神尠來；	056	人 所 住 處 不 淨 故  魔 及 鬼 神 尠 來  
ZH_T25_1509_056:0459b23_13	諸難少故，是以後說。	056	諸 難 少 故  是 以 後 說  
ZH_T25_1509_056:0459b24_12	行者於三處住，無所畏懼，以二因緣故：	056	行 者 於 三 處 住  無 所 畏 懼  以 二 因 緣 故  
ZH_T25_1509_056:0459b25_13	一者、善修十八空，二者、般若波羅蜜威德故。	056	一 者  善 修 十 八 空  二 者  般 若 波 羅 蜜 威 德 故  
ZH_T25_1509_056:0459b28_11	【經】爾時，三千大千世界中諸四天王天、三十三天、夜摩天、兜率陀天、化樂天、他化自在天乃至首陀婆諸天白佛言：	056	 經  爾 時  三千大千世界 中 諸 四天王天  三十三天  夜 摩 天  兜 率 陀 天  化 樂 天  他化自在天 乃 至 首 陀 婆 諸 天 白 佛 言  
ZH_T25_1509_056:0459b28_15	「世尊！	056	 世 尊  
ZH_T25_1509_056:0459c01_17	是善男子、善女人能受持般若波羅蜜，親近、讀、誦、正憶念，亦不離薩婆若心者，我等常當守護！	056	是 善 男 子  善 女 人 能 受 持 般 若 波 羅 蜜  親 近  讀  誦  正 憶 念  亦 不 離 薩 婆 若 心 者  我 等 常 當 守 護  
ZH_T25_1509_056:0459c02_2	何以故？	056	何 以 故  
ZH_T25_1509_056:0459c02_5	世尊！	056	世 尊  
ZH_T25_1509_056:0459c03_15	以菩薩摩訶薩因緣故，斷三惡道，斷天人貧，斷諸災患、疾病、飢餓。	056	以 菩薩摩訶薩 因 緣 故  斷 三 惡 道  斷 天 人 貧  斷 諸 災 患  疾 病  飢 餓  
ZH_T25_1509_056:0459c07_16	以菩薩因緣故，便有十善道出世間，四禪、四無量心、四無色定，檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，內空乃至無法有法空，四念處乃至一切種智。	056	以 菩 薩 因 緣 故  便 有 十 善 道 出 世 間  四 禪  四無量心  四無色定  檀 波 羅 蜜  尸 羅 波 羅 蜜  羼 提 波 羅 蜜  毘梨耶波羅蜜  禪 波 羅 蜜  般 若 波 羅 蜜  內 空 乃 至 無法有法空  四 念 處 乃 至 一切種智  
ZH_T25_1509_056:0459c10_6	以菩薩因緣故，世間便有生剎利大姓、婆羅門大姓、居士大家，諸王及轉輪聖王，四天王天乃至阿迦尼吒天。	056	以 菩 薩 因 緣 故  世 間 便 有 生 剎 利 大 姓  婆 羅 門 大 姓  居 士 大 家  諸 王 及 轉輪聖王  四天王天 乃 至 阿 迦 尼 吒 天  
ZH_T25_1509_056:0459c12_1	以菩薩因緣故，有須陀洹、須陀洹果，乃至阿羅漢、阿羅漢果，辟支佛、辟支佛道。	056	以 菩 薩 因 緣 故  有 須 陀 洹  須陀洹果  乃 至 阿 羅 漢  阿羅漢果  辟 支 佛  辟支佛道  
ZH_T25_1509_056:0459c14_9	以菩薩因緣故，有成就眾生、淨佛世界，便有諸佛出現於世，便有轉法輪，知有佛寶、法寶、比丘僧寶。	056	以 菩 薩 因 緣 故  有 成 就 眾 生  淨 佛 世 界  便 有 諸 佛 出 現 於 世  便 有 轉 法 輪  知 有 佛 寶  法 寶  比 丘 僧 寶  
ZH_T25_1509_056:0459c14_12	世尊！	056	世 尊  
ZH_T25_1509_056:0459c15_18	以是因緣故，一切世間諸天及人、阿脩羅應守護是菩薩摩訶薩。	056	以是因緣 故  一切世間 諸 天 及 人  阿 脩 羅 應 守 護 是 菩薩摩訶薩  
ZH_T25_1509_056:0459c16_6	」佛語釋提桓因：	056	 佛 語 釋提桓因  
ZH_T25_1509_056:0459c16_10	「如是！	056	 如 是  
ZH_T25_1509_056:0459c16_13	如是！	056	如 是  
ZH_T25_1509_056:0459c16_17	憍尸迦！	056	憍 尸 迦  
ZH_T25_1509_056:0459c18_1	以菩薩摩訶薩因緣故，斷三惡道乃至三寶出現於世。	056	以 菩薩摩訶薩 因 緣 故  斷 三 惡 道 乃 至 三 寶 出 現 於 世  
ZH_T25_1509_056:0459c19_14	以是故，諸天及人、阿修羅常應守護、供養、恭敬、尊重、讚歎是菩薩摩訶薩。	056	以 是 故  諸 天 及 人  阿 修 羅 常 應 守 護  供 養  恭 敬  尊 重  讚 歎 是 菩薩摩訶薩  
ZH_T25_1509_056:0459c19_18	憍尸迦！	056	憍 尸 迦  
ZH_T25_1509_056:0459c20_20	供養、恭敬、尊重、讚歎是菩薩摩訶薩，即是供養我。	056	供 養  恭 敬  尊 重  讚 歎 是 菩薩摩訶薩  即 是 供 養 我  
ZH_T25_1509_056:0459c22_16	以是故，是諸菩薩摩訶薩，諸天及人、阿修羅常應守護、供養、恭敬、尊重、讚歎。	056	以 是 故  是 諸 菩薩摩訶薩  諸 天 及 人  阿 修 羅 常 應 守 護  供 養  恭 敬  尊 重  讚 歎  
ZH_T25_1509_056:0459c22_20	憍尸迦！	056	憍 尸 迦  
ZH_T25_1509_056:0459c26_12	若三千大千世界滿中聲聞、辟支佛，譬如竹𥯤、稻、麻、叢林，若有善男子、善女人供養、恭敬、尊重、讚歎，不如供養、恭敬、尊重、讚歎初發心菩薩摩訶薩不離六波羅蜜所得福德。	056	若 三千大千世界 滿 中 聲 聞  辟 支 佛  譬 如 竹 𥯤  稻  麻  叢 林  若 有 善 男 子  善 女 人 供 養  恭 敬  尊 重  讚 歎  不 如 供 養  恭 敬  尊 重  讚 歎 初 發 心 菩薩摩訶薩 不 離 六波羅蜜 所 得 福 德  
ZH_T25_1509_056:0459c26_16	何以故？	056	何 以 故  
ZH_T25_1509_056:0459c29_10	不以聲聞、辟支佛因緣故有菩薩摩訶薩及諸佛出現於世，以有菩薩摩訶薩因緣故有聲聞、辟支佛、諸佛出現於世。	056	不 以 聲 聞  辟 支 佛 因 緣 故 有 菩薩摩訶薩 及 諸 佛 出 現 於 世  以 有 菩薩摩訶薩 因 緣 故 有 聲 聞  辟 支 佛  諸 佛 出 現 於 世  
ZH_T25_1509_056:0459c29_18	以是故，憍尸迦！	056	以 是 故  憍 尸 迦  
ZH_T25_1509_056:0460a02_15	是諸菩薩摩訶薩，一切世間諸天及人、阿修羅常應守護、供養、恭敬、尊重、讚歎。	056	是 諸 菩薩摩訶薩  一切世間 諸 天 及 人  阿 修 羅 常 應 守 護  供 養  恭 敬  尊 重  讚 歎  
ZH_T25_1509_056:0460a03_5	」【論】釋曰：	056	  論  釋 曰  
ZH_T25_1509_056:0460a03_12	爾時諸天白佛：	056	爾 時 諸 天 白 佛  
ZH_T25_1509_056:0460a04_8	「我等當守護是菩薩，與我等同事故；	056	 我 等 當 守 護 是 菩 薩  與 我 等 同 事 故  
ZH_T25_1509_056:0460a05_13	亦以求佛道者，能自捨身樂欲，使一切眾生得樂故。	056	亦 以 求 佛 道 者  能 自 捨 身 樂 欲  使 一 切 眾 生 得 樂 故  
ZH_T25_1509_056:0460a07_17	」「因菩薩斷三惡道」者，菩薩雖未離欲，能遮眾生十不善故，斷三惡道及天人貧、諸災患等。	056	  因 菩 薩 斷 三 惡 道  者  菩 薩 雖 未 離 欲  能 遮 眾 生 十 不 善 故  斷 三 惡 道 及 天 人 貧  諸 災 患 等  
ZH_T25_1509_056:0460a08_9	行十善故，開三善道門。	056	行 十 善 故  開 三 善 道 門  
ZH_T25_1509_056:0460a09_8	或有菩薩見五欲過罪，能離欲得四禪；	056	或 有 菩 薩 見 五 欲 過 罪  能 離 欲 得 四 禪  
ZH_T25_1509_056:0460a09_19	以本願故，起四無量心；	056	以 本 願 故  起 四無量心  
ZH_T25_1509_056:0460a10_15	欲離種種因緣身苦故，起四無色定。	056	欲 離 種種因緣 身 苦 故  起 四無色定  
ZH_T25_1509_056:0460a11_15	為佛道故，修六波羅蜜乃至一切種智。	056	為 佛 道 故  修 六波羅蜜 乃 至 一切種智  
ZH_T25_1509_056:0460a12_6	是法，亦自行，亦教人；	056	是 法  亦 自 行  亦 教 人  
ZH_T25_1509_056:0460a13_8	以是福德道法，於眾生中展轉相教，常在世間。	056	以 是 福 德 道 法  於 眾 生 中 展 轉 相 教  常 在 世 間  
ZH_T25_1509_056:0460a13_18	今當說是諸善法果報：	056	今 當 說 是 諸 善 法 果 報  
ZH_T25_1509_056:0460a14_13	生剎利大姓乃至三寶出現於世；	056	生 剎 利 大 姓 乃 至 三 寶 出 現 於 世  
ZH_T25_1509_056:0460a15_2	如先義中說。	056	如 先 義 中 說  
ZH_T25_1509_056:0460a17_5	今是菩薩結業生身，在因緣中，無有力勢，而能說是善法，令眾生修行，我等云何當不守護？	056	今 是 菩 薩 結 業 生 身  在 因 緣 中  無 有 力 勢  而 能 說 是 善 法  令 眾 生 修 行  我 等 云 何 當 不 守 護  
ZH_T25_1509_056:0460a18_3	譬如太子雖小，群臣百官無不奉承。	056	譬 如 太 子 雖 小  群 臣 百 官 無 不 奉 承  
ZH_T25_1509_056:0460a18_13	佛可諸天，述而成之。	056	佛 可 諸 天  述 而 成 之  
ZH_T25_1509_056:0460a19_17	「若供養菩薩，即是供養佛」者，般若是三世佛母；	056	 若 供 養 菩 薩  即 是 供 養 佛  者  般 若 是 三 世 佛 母  
ZH_T25_1509_056:0460a20_13	若為般若故供養菩薩，則為供養佛。	056	若 為 般 若 故 供 養 菩 薩  則 為 供 養 佛  
ZH_T25_1509_056:0460a21_10	「不如供養恭敬初發意菩薩」者。	056	 不 如 供養恭敬 初發意菩薩  者  
ZH_T25_1509_056:0460a21_13	問曰：	056	問 曰  
ZH_T25_1509_056:0460a23_2	二乘已證實際，是一切眾生福田，何以故不如初發意菩薩？	056	二 乘 已 證 實 際  是 一 切 眾 生 福 田  何 以 故 不 如 初發意菩薩  
ZH_T25_1509_056:0460a23_5	答曰：	056	答 曰  
ZH_T25_1509_056:0460a23_12	以三事故不如：	056	以 三 事 故 不 如  
ZH_T25_1509_056:0460a25_19	一者、用薩婆若心行般若，二者、常不離六波羅蜜等諸功德，三者、由是菩薩斷三惡道、出生三乘。	056	一 者  用 薩 婆 若 心 行 般 若  二 者  常 不 離 六波羅蜜 等 諸 功 德  三 者  由 是 菩 薩 斷 三 惡 道  出 生 三 乘  
ZH_T25_1509_056:0460a26_16	依二乘人，不能斷三惡道、出生三乘。	056	依 二 乘 人  不 能 斷 三 惡 道  出 生 三 乘  
ZH_T25_1509_056:0460a28_12	31 滅諍亂品大智度論釋滅諍亂品第三十一【經】爾時釋提桓因白佛言：	056	3 1   滅 諍 亂 品 大 智 度 論 釋 滅 諍 亂 品 第 三 十 一  經  爾 時 釋提桓因 白 佛 言  
ZH_T25_1509_056:0460a28_16	「世尊！	056	 世 尊  
ZH_T25_1509_056:0460a28_21	甚奇希有！	056	甚 奇 希 有  
ZH_T25_1509_056:0460b02_1	諸菩薩摩訶薩，是般若波羅蜜，若聞、受持、親近、讀、誦、為他人說、正憶念時，得如是今世功德；	056	諸 菩薩摩訶薩  是 般 若 波 羅 蜜  若 聞  受 持  親 近  讀  誦  為 他 人 說  正 憶 念 時  得 如 是 今 世 功 德  
ZH_T25_1509_056:0460b02_12	亦成就眾生、淨佛世界；	056	亦 成 就 眾 生  淨 佛 世 界  
ZH_T25_1509_056:0460b03_19	從一佛界至一佛界，供養諸佛，所欲供養之具，隨意即得；	056	從 一 佛 界 至 一 佛 界  供 養 諸 佛  所 欲 供養之具  隨 意 即 得  
ZH_T25_1509_056:0460b05_2	從諸佛聞法，至得阿耨多羅三藐三菩提，終不中忘；	056	從 諸 佛 聞 法  至 得阿耨多羅三藐三菩提  終 不 中 忘  
ZH_T25_1509_056:0460b07_5	亦得家成就、母成就、生成就、眷屬成就、相成就、光明成就、眼成就、耳成就、三昧成就、陀羅尼成就。	056	亦 得 家 成 就  母 成 就  生 成 就  眷 屬 成 就  相 成 就  光 明 成 就  眼 成 就  耳 成 就  三 昧 成 就  陀 羅 尼 成 就  
ZH_T25_1509_056:0460b10_10	是菩薩以方便力變身如佛，從一界至一界，到無佛處，讚檀波羅蜜乃至般若波羅蜜，讚四禪、四無量心、四無色定，讚四念處乃至十八不共法；	056	是 菩 薩 以 方 便 力 變 身 如 佛  從 一 界 至 一 界  到 無 佛 處  讚 檀 波 羅 蜜 乃 至 般 若 波 羅 蜜  讚 四 禪  四無量心  四無色定  讚 四 念 處 乃 至 十八不共法  
ZH_T25_1509_056:0460b11_19	以方便力說法，以三乘法度脫眾生，所謂聲聞、辟支佛、佛乘。	056	以 方 便 力 說 法  以 三 乘 法 度 脫 眾 生  所 謂 聲 聞  辟 支 佛  佛 乘  
ZH_T25_1509_056:0460b12_1	世尊！	056	世 尊  
ZH_T25_1509_056:0460b12_4	快哉！	056	快 哉  
ZH_T25_1509_056:0460b12_7	希有！	056	希 有  
ZH_T25_1509_056:0460b15_1	受是般若波羅蜜，為已總攝五波羅蜜乃至十八不共法，亦攝須陀洹果乃至阿羅漢果、辟支佛道、佛道、一切智、一切種智。	056	受 是 般 若 波 羅 蜜  為 已 總 攝 五波羅蜜 乃 至 十八不共法  亦 攝 須陀洹果 乃 至 阿羅漢果  辟支佛道  佛 道  一 切 智  一切種智  
ZH_T25_1509_056:0460b15_9	」佛告釋提桓因：	056	 佛 告 釋提桓因  
ZH_T25_1509_056:0460b15_13	「如是！	056	 如 是  
ZH_T25_1509_056:0460b15_16	如是！	056	如 是  
ZH_T25_1509_056:0460b15_20	憍尸迦！	056	憍 尸 迦  
ZH_T25_1509_056:0460b17_1	受是般若波羅蜜，為已總攝五波羅蜜乃至一切種智。	056	受 是 般 若 波 羅 蜜  為 已 總 攝 五波羅蜜 乃 至 一切種智  
ZH_T25_1509_056:0460b17_8	復次，憍尸迦！	056	復 次  憍 尸 迦  
ZH_T25_1509_056:0460b19_9	是般若波羅蜜，受持、親近、讀、誦、為他說、正憶念，是善男子、善女人所得今世功德，汝一心諦聽！	056	是 般 若 波 羅 蜜  受 持  親 近  讀  誦  為 他 說  正 憶 念  是 善 男 子  善 女 人 所 得 今 世 功 德  汝 一 心 諦 聽  
ZH_T25_1509_056:0460b19_16	」釋提桓因言：	056	 釋提桓因 言  
ZH_T25_1509_056:0460b19_19	「唯！	056	 唯  
ZH_T25_1509_056:0460b19_22	世尊！	056	世 尊  
ZH_T25_1509_056:0460b20_1	受教！	056	受 教  
ZH_T25_1509_056:0460b20_9	」佛告釋提桓因：	056	 佛 告 釋提桓因  
ZH_T25_1509_056:0460b20_14	「憍尸迦！	056	 憍 尸 迦  
ZH_T25_1509_056:0460b23_4	若有外道諸梵志、若魔、若魔民、若增上慢人欲乖錯破壞菩薩般若波羅蜜心，是諸人適生此心，即時滅去，終不從願。	056	若 有 外 道 諸 梵 志  若 魔  若 魔 民  若 增上慢人 欲 乖 錯 破 壞 菩 薩 般 若 波 羅 蜜 心  是 諸 人 適 生 此 心  即 時 滅 去  終 不 從 願  
ZH_T25_1509_056:0460b23_8	何以故？	056	何 以 故  
ZH_T25_1509_056:0460b23_12	憍尸迦！	056	憍 尸 迦  
ZH_T25_1509_056:0460b25_4	菩薩摩訶薩長夜行檀波羅蜜，行尸羅、羼提、毘梨耶、禪、般若波羅蜜。	056	菩薩摩訶薩 長 夜 行 檀 波 羅 蜜  行 尸 羅  羼 提  毘 梨 耶  禪  般 若 波 羅 蜜  
ZH_T25_1509_056:0460b26_13	以眾生長夜貪諍故，菩薩悉捨內外物，安立眾生於檀波羅蜜中；	056	以 眾 生 長 夜 貪 諍 故  菩 薩 悉 捨 內 外 物  安 立 眾 生 於 檀 波 羅 蜜 中  
ZH_T25_1509_056:0460b27_18	以眾生長夜破戒故，菩薩悉捨內外法，安立眾生於戒；	056	以 眾 生 長 夜 破 戒 故  菩 薩 悉 捨 內 外 法  安 立 眾 生 於 戒  
ZH_T25_1509_056:0460b29_4	以眾生長夜鬪諍故，菩薩悉捨內外法，安立眾生於忍辱；	056	以 眾 生 長 夜 鬪 諍 故  菩 薩 悉 捨 內 外 法  安 立 眾 生 於 忍 辱  
ZH_T25_1509_056:0460c01_10	以眾生長夜懈怠故，菩薩悉捨內外法，安立眾生於精進；	056	以 眾 生 長 夜 懈 怠 故  菩 薩 悉 捨 內 外 法  安 立 眾 生 於 精 進  
ZH_T25_1509_056:0460c02_14	以眾生長夜亂心故，菩薩悉捨內外法，安立眾生於禪；	056	以 眾 生 長 夜 亂 心 故  菩 薩 悉 捨 內 外 法  安 立 眾 生 於 禪  
ZH_T25_1509_056:0460c04_4	以眾生長夜愚癡故，菩薩悉捨內外法，安立眾生於般若波羅蜜。	056	以 眾 生 長 夜 愚 癡 故  菩 薩 悉 捨 內 外 法  安 立 眾 生 於 般 若 波 羅 蜜  
ZH_T25_1509_056:0460c08_17	以眾生長夜為愛結故流轉生死，是菩薩摩訶薩以方便力故，斷眾生愛結，安立於四禪、四無量心、四無色定、四念處乃至八聖道分、空無相無作三昧，安立眾生於須陀洹果乃至阿羅漢果、辟支佛道、佛道。	056	以 眾 生 長 夜 為 愛 結 故 流轉生死  是 菩薩摩訶薩 以 方 便 力 故  斷 眾 生 愛 結  安 立 於 四 禪  四無量心  四無色定  四 念 處 乃 至 八 聖 道 分  空 無 相 無作三昧  安 立 眾 生 於 須陀洹果 乃 至 阿羅漢果  辟支佛道  佛 道  
ZH_T25_1509_056:0460c09_1	憍尸迦！	056	憍 尸 迦  
ZH_T25_1509_056:0460c10_2	是為菩薩摩訶薩行般若波羅蜜，得現世功德。	056	是 為 菩薩摩訶薩 行 般 若 波 羅 蜜  得 現 世 功 德  
ZH_T25_1509_056:0460c10_19	後世功德——得阿耨多羅三藐三菩提；	056	後 世 功 德   得阿耨多羅三藐三菩提  
ZH_T25_1509_056:0460c11_15	菩薩轉法輪，所願滿足，入無餘涅槃。	056	菩 薩 轉 法 輪  所 願 滿 足  入無餘涅槃  
ZH_T25_1509_056:0460c11_19	憍尸迦！	056	憍 尸 迦  
ZH_T25_1509_056:0460c12_10	是為菩薩摩訶薩後世功德。	056	是 為 菩薩摩訶薩 後 世 功 德  
ZH_T25_1509_056:0460c12_18	「復次，憍尸迦！	056	 復 次  憍 尸 迦  
ZH_T25_1509_056:0460c16_7	善男子、善女人，是般若波羅蜜，若聞、受持、親近、讀、誦、為他說、正憶念，其所住處，魔、若魔民、若外道梵志、增上慢人欲輕毀、難問、破壞般若波羅蜜，終不能成；	056	善 男 子  善 女 人  是 般 若 波 羅 蜜  若 聞  受 持  親 近  讀  誦  為 他 說  正 憶 念  其 所 住 處  魔  若 魔 民  若 外 道 梵 志  增上慢人 欲 輕 毀  難 問  破 壞 般 若 波 羅 蜜  終 不 能 成  
ZH_T25_1509_056:0460c17_18	其人惡心轉滅、功德轉增，聞是般若波羅蜜故，漸以三乘道，得盡眾苦。	056	其 人 惡 心 轉 滅  功 德 轉 增  聞 是 般 若 波 羅 蜜 故  漸 以 三 乘 道  得 盡 眾 苦  
ZH_T25_1509_056:0460c18_5	譬如，憍尸迦！	056	譬 如  憍 尸 迦  
ZH_T25_1509_056:0460c19_2	有藥名摩祇，有蛇飢行索食，見虫欲噉；	056	有 藥 名 摩 祇  有 蛇 飢 行 索 食  見 虫 欲 噉  
ZH_T25_1509_056:0460c20_1	虫趣藥所，藥氣力故，蛇不能前，即便還去。	056	虫 趣 藥 所  藥 氣 力 故  蛇 不 能 前  即 便 還 去  
ZH_T25_1509_056:0460c20_5	何以故？	056	何 以 故  
ZH_T25_1509_056:0460c20_13	是藥力能勝毒故。	056	是 藥 力 能 勝 毒 故  
ZH_T25_1509_056:0460c20_17	憍尸迦！	056	憍 尸 迦  
ZH_T25_1509_056:0460c21_4	摩祇藥有如是力。	056	摩 祇 藥 有 如 是 力  
ZH_T25_1509_056:0460c22_18	是善男子、善女人，是般若波羅蜜，若受持、親近、讀、誦、為他說、正憶念；	056	是 善 男 子  善 女 人  是 般 若 波 羅 蜜  若 受 持  親 近  讀  誦  為 他 說  正 憶 念  
ZH_T25_1509_056:0460c24_9	若有種種鬪諍起，欲來破壞者，以般若波羅蜜威力故，隨所起處，即疾消滅；	056	若 有 種 種 鬪 諍 起  欲 來 破 壞 者  以 般 若 波 羅 蜜 威 力 故  隨 所 起 處  即 疾 消 滅  
ZH_T25_1509_056:0460c25_1	其人即生善心，增益功德。	056	其 人 即 生 善 心  增 益 功 德  
ZH_T25_1509_056:0460c25_5	何以故？	056	何 以 故  
ZH_T25_1509_056:0460c25_18	是般若波羅蜜能滅諸法諍亂。	056	是 般 若 波 羅 蜜 能 滅 諸 法 諍 亂  
ZH_T25_1509_056:0460c26_3	何等諸法？	056	何 等 諸 法  
ZH_T25_1509_056:0460c26_11	所謂婬、怒、癡；	056	所 謂 婬  怒  癡  
ZH_T25_1509_056:0460c26_19	無明乃至大苦聚；	056	無 明 乃 至 大 苦 聚  
ZH_T25_1509_056:0460c27_5	諸蓋、結、使、纏；	056	諸 蓋  結  使  纏  
ZH_T25_1509_056:0460c28_15	我見、人見、眾生見，斷見、常見，垢見、淨見，有見、無見——如是一切諸見；	056	我 見  人 見  眾 生 見  斷 見  常 見  垢 見  淨 見  有 見  無 見   如是一切 諸 見  
ZH_T25_1509_056:0460c29_8	慳貪、犯戒、瞋恚、懈怠、亂意、無智；	056	慳 貪  犯 戒  瞋 恚  懈 怠  亂 意  無 智  
ZH_T25_1509_056:0461a01_2	常想、樂想、淨想、我想，如是等愛行。	056	常 想  樂 想  淨 想  我 想  如 是 等 愛 行  
ZH_T25_1509_056:0461a01_14	著色，著受、想、行、識；	056	著 色  著 受  想  行  識  
ZH_T25_1509_056:0461a03_4	著檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜；	056	著 檀 波 羅 蜜  尸 羅 波 羅 蜜  羼 提 波 羅 蜜  毘梨耶波羅蜜  禪 波 羅 蜜  般 若 波 羅 蜜  
ZH_T25_1509_056:0461a04_2	著內空、外空、內外空，乃至無法有法空；	056	著 內 空  外 空  內 外 空  乃 至 無法有法空  
ZH_T25_1509_056:0461a04_14	著四念處乃至十八不共法；	056	著 四 念 處 乃 至 十八不共法  
ZH_T25_1509_056:0461a05_4	著一切智、一切種智；	056	著 一 切 智  一切種智  
ZH_T25_1509_056:0461a05_8	著涅槃。	056	著 涅 槃  
ZH_T25_1509_056:0461a06_4	是一切法諍亂，盡能滅，不令增長。	056	是 一 切 法 諍 亂  盡 能 滅  不 令 增 長  
ZH_T25_1509_056:0461a07_5	」【論】釋曰：	056	  論  釋 曰  
ZH_T25_1509_056:0461a08_18	「聞」者，若從佛、若菩薩、若餘說法人邊聞般若波羅蜜，是十方三世諸佛法寶藏。	056	 聞  者  若 從 佛  若 菩 薩  若 餘 說 法 人 邊 聞 般 若 波 羅 蜜  是 十 方 三世諸佛 法 寶 藏  
ZH_T25_1509_056:0461a09_10	聞已，用信力故「受」；	056	聞 已  用 信 力 故  受   
ZH_T25_1509_056:0461a09_17	念力故「持」。	056	念 力 故  持   
ZH_T25_1509_056:0461a10_11	得氣味故，常來承奉、諮受故「親近」。	056	得 氣 味 故  常 來 承 奉  諮 受 故  親 近   
ZH_T25_1509_056:0461a11_5	親近已，或看文，或口受，故言「讀」；	056	親 近 已  或 看 文  或 口 受  故 言  讀   
ZH_T25_1509_056:0461a11_15	為常得不忘故「誦」。	056	為 常 得 不 忘 故  誦   
ZH_T25_1509_056:0461a12_6	宣傳未聞，故言「為他說」。	056	宣 傳 未 聞  故 言  為 他 說   
ZH_T25_1509_056:0461a12_20	聖人經書，直說難了，故解義；	056	聖 人 經 書  直 說 難 了  故 解 義  
ZH_T25_1509_056:0461a13_17	觀諸佛法不可思議，有大悲於眾生故說法；	056	觀 諸 佛 法 不可思議  有 大 悲 於 眾 生 故 說 法  
ZH_T25_1509_056:0461a15_5	不以邪見戲論求佛法，如佛意旨，不著故，說法亦不著。	056	不 以 邪 見 戲 論 求 佛 法  如 佛 意 旨  不 著 故  說 法 亦 不 著  
ZH_T25_1509_056:0461a17_7	除四顛倒等諸邪憶念故，住四念處正憶念中，但為得道故、不為戲論，名為「正憶念」。	056	除 四 顛 倒 等 諸 邪 憶 念 故  住 四 念 處 正 憶 念 中  但 為 得 道 故  不 為 戲 論  名 為  正 憶 念   
ZH_T25_1509_056:0461a18_13	正憶念是一切善法之根本，修習行者初入，名為「正憶念」；	056	正 憶 念 是 一 切 善 法 之 根 本  修 習 行 者 初 入  名 為  正 憶 念   
ZH_T25_1509_056:0461a19_5	常行得禪定故名為「修」。	056	常 行 得 禪 定 故 名 為  修   
ZH_T25_1509_056:0461a19_18	「今世功德」者，如先說義。	056	 今 世 功 德  者  如 先 說 義  
ZH_T25_1509_056:0461a21_4	今釋提桓因更說今世功德，所謂教化眾生，乃至令眾生得三乘。	056	今 釋提桓因 更 說 今 世 功 德  所 謂 教 化 眾 生  乃 至 令 眾 生 得 三 乘  
ZH_T25_1509_056:0461a22_6	先說般若波羅蜜攝三乘，令解其義，是故言：	056	先 說 般 若 波 羅 蜜 攝 三 乘  令 解 其 義  是 故 言  
ZH_T25_1509_056:0461a23_5	「般若波羅蜜中攝五波羅蜜乃至一切種智。	056	 般 若 波 羅 蜜 中 攝 五波羅蜜 乃 至 一切種智  
ZH_T25_1509_056:0461a23_19	」佛可其所說者，欲令人信故。	056	 佛 可 其 所 說 者  欲 令 人 信 故  
ZH_T25_1509_056:0461a26_4	「所得今世功德，汝一心諦聽」者，上略說今世功德，佛今欲廣說，其事難信，故言「一心諦聽」。	056	 所 得 今 世 功 德  汝 一 心 諦 聽  者  上 略 說 今 世 功 德  佛 今 欲 廣 說  其 事 難 信  故 言  一 心 諦 聽   
ZH_T25_1509_056:0461a27_2	復次，因小果大，難信，故言「一心諦聽」。	056	復 次  因 小 果 大  難 信  故 言  一 心 諦 聽   
ZH_T25_1509_056:0461a27_15	帝釋雖信受，人不知，故言：	056	帝 釋 雖 信 受  人 不 知  故 言  
ZH_T25_1509_056:0461a27_18	「唯！	056	 唯  
ZH_T25_1509_056:0461a27_21	世尊！	056	世 尊  
ZH_T25_1509_056:0461a29_2	」是般若波羅蜜，雖不可破壞，而宣示實相語言可破；	056	 是 般 若 波 羅 蜜  雖 不可破壞  而 宣 示 實 相 語 言 可 破  
ZH_T25_1509_056:0461b01_1	語言破故，信心未定者亦可破，是故說：	056	語 言 破 故  信 心 未 定 者 亦 可 破  是 故 說  
ZH_T25_1509_056:0461b01_19	「若外道梵志等來，欲破壞般若波羅蜜。	056	 若 外 道 梵 志 等 來  欲 破 壞 般 若 波 羅 蜜  
ZH_T25_1509_056:0461b03_6	」「梵志」者，是一切出家外道，若有承用其法者，亦名梵志。	056	  梵 志  者  是 一 切 出 家 外 道  若 有 承 用 其 法 者  亦 名 梵 志  
ZH_T25_1509_056:0461b04_6	梵志愛著其法，聞實相空法，不信故欲破壞。	056	梵 志 愛 著 其 法  聞 實 相 空 法  不 信 故 欲 破 壞  
ZH_T25_1509_056:0461b04_18	「魔、若魔民」，如先說。	056	 魔  若 魔 民   如 先 說  
ZH_T25_1509_056:0461b06_2	「增上慢人」者，是佛弟子，得禪定，未得聖道，自謂已得。	056	 增上慢人  者  是 佛 弟 子  得 禪 定  未 得 聖 道  自 謂 已 得  
ZH_T25_1509_056:0461b08_5	是人聞無須陀洹乃至無阿羅漢，無道、無涅槃，便發增上慢，生忿惱心，欲破是實相空法。	056	是 人 聞 無 須 陀 洹 乃 至 無 阿 羅 漢  無 道  無 涅 槃  便 發 增 上 慢  生 忿 惱 心  欲 破 是 實 相 空 法  
ZH_T25_1509_056:0461b09_10	是般若波羅蜜神力故，令彼惡心即時滅去，終不成願；	056	是 般 若 波 羅 蜜 神 力 故  令 彼 惡 心 即 時 滅 去  終 不 成 願  
ZH_T25_1509_056:0461b10_9	如人以手障鉾，但自傷其手，鉾無所損。	056	如 人 以 手 障 鉾  但 自 傷 其 手  鉾 無 所 損  
ZH_T25_1509_056:0461b10_13	何以故？	056	何 以 故  
ZH_T25_1509_056:0461b11_3	菩薩於內外法不著。	056	菩 薩 於 內 外 法 不 著  
ZH_T25_1509_056:0461b12_4	眾生從無始世界來，常著內外法故起鬪諍。	056	眾 生 從無始世 界 來  常 著 內 外 法 故 起 鬪 諍  
ZH_T25_1509_056:0461b13_2	菩薩捨內外著處，自安立六波羅蜜；	056	菩 薩 捨 內 外 著 處  自 安 立 六波羅蜜  
ZH_T25_1509_056:0461b14_6	教化眾生，令捨內外鬪法，安立眾生於六波羅蜜。	056	教 化 眾 生  令 捨 內 外 鬪 法  安 立 眾 生 於 六波羅蜜  
ZH_T25_1509_056:0461b15_15	是無量世修集福德力，鬪諍根盡故，雖有鬪亂事來，不能得便。	056	是 無 量 世 修 集 福 德 力  鬪 諍 根 盡 故  雖 有 鬪 亂 事 來  不 能 得 便  
ZH_T25_1509_056:0461b16_11	譬如毒蛇欲食蝦蟇，常隨逐之；	056	譬 如 毒 蛇 欲 食 蝦 蟇  常 隨 逐 之  
ZH_T25_1509_056:0461b17_11	蝦蟇到摩祇藥所，蛇聞藥氣，毒即消歇。	056	蝦 蟇 到 摩 祇 藥 所  蛇 聞 藥 氣  毒 即 消 歇  
ZH_T25_1509_056:0461b18_16	是壞法惡人，亦復如是，欲壞行般若波羅蜜人，常隨逐之；	056	是 壞 法 惡 人  亦復如是  欲 壞 行 般 若 波 羅 蜜 人  常 隨 逐 之  
ZH_T25_1509_056:0461b19_18	以般若力勢故，瞋恚、邪見之毒，即時消滅。	056	以 般 若 力 勢 故  瞋 恚  邪 見 之 毒  即 時 消 滅  
ZH_T25_1509_056:0461b20_17	有降伏得道者，有作弟子者，有復道還去者。	056	有 降 伏 得 道 者  有 作 弟 子 者  有 復 道 還 去 者  
ZH_T25_1509_056:0461b23_13	是般若波羅蜜能破無明等諸結使，滅諸斷、常、邪見等，能滅著五眾乃至涅槃，何況瞋恚、嫉妬、鬪亂之事而不能滅！	056	是 般 若 波 羅 蜜 能 破 無 明 等 諸 結 使  滅 諸 斷  常  邪 見 等  能 滅 著 五 眾 乃至涅槃  何 況 瞋 恚  嫉 妬  鬪 亂 之 事 而 不 能 滅  
ZH_T25_1509_056:0461b24_1	【經】「復次，憍尸迦！	056	 經   復 次  憍 尸 迦  
ZH_T25_1509_056:0461b29_11	三千大千世界中，諸四天王天、諸釋提桓因、諸梵天王乃至阿迦尼吒天常守護是善男子、善女人能受持、供養、讀、誦、為他說、正憶念般若波羅蜜者，十方現在諸佛亦共擁護是善男子、善女人，能聞、受持、供養、讀、誦、為他說、正憶念般若波羅蜜者。	056	三千大千世界 中  諸 四天王天  諸 釋提桓因  諸 梵 天 王 乃 至 阿 迦 尼 吒 天 常 守 護 是 善 男 子  善 女 人 能 受 持  供 養  讀  誦  為 他 說  正 憶 念 般 若 波 羅 蜜 者  十 方 現在諸佛 亦 共 擁 護 是 善 男 子  善 女 人  能 聞  受 持  供 養  讀  誦  為 他 說  正 憶 念 般 若 波 羅 蜜 者  
ZH_T25_1509_056:0461c02_4	「是善男子、善女人，不善法滅，善法轉增，所謂檀波羅蜜轉增，以無所得故；	056	 是 善 男 子  善 女 人  不 善 法 滅  善 法 轉 增  所 謂 檀 波 羅 蜜 轉 增  以 無 所 得 故  
ZH_T25_1509_056:0461c03_1	乃至般若波羅蜜轉增，以無所得故；	056	乃 至 般 若 波 羅 蜜 轉 增  以 無 所 得 故  
ZH_T25_1509_056:0461c04_2	內空轉增乃至無法有法空轉增，以無所得故；	056	內 空 轉 增 乃 至 無法有法空 轉 增  以 無 所 得 故  
ZH_T25_1509_056:0461c05_2	四念處乃至十八不共法轉增，以無所得故；	056	四 念 處 乃 至 十八不共法 轉 增  以 無 所 得 故  
ZH_T25_1509_056:0461c06_10	諸三昧門、諸陀羅尼門、一切智、一切種智轉增，以無所得故。	056	諸 三 昧 門  諸 陀羅尼門  一 切 智  一切種智 轉 增  以 無 所 得 故  
ZH_T25_1509_056:0461c07_6	是善男子、善女人所說，人皆信受。	056	是 善 男 子  善 女 人 所 說  人 皆 信 受  
ZH_T25_1509_056:0461c07_18	親友堅固，不說無益之語；	056	親 友 堅 固  不 說 無 益 之 語  
ZH_T25_1509_056:0461c08_17	不為瞋恚所覆，不為憍慢、慳貪、嫉妬所覆。	056	不 為 瞋 恚 所 覆  不 為 憍 慢  慳 貪  嫉 妬 所 覆  
ZH_T25_1509_056:0461c10_8	是人自不殺生，教人不殺生，讚不殺生法，亦歡喜讚歎不殺生者；	056	是 人 自 不 殺 生  教 人 不 殺 生  讚 不 殺 生 法  亦 歡 喜 讚 歎 不 殺 生 者  
ZH_T25_1509_056:0461c12_8	自遠離不與取，亦教人遠離不與取，讚遠離不與取法，亦歡喜讚歎遠離不與取者；	056	自 遠 離 不 與 取  亦 教 人 遠 離 不 與 取  讚 遠 離 不 與 取 法  亦 歡 喜 讚 歎 遠 離 不 與 取 者  
ZH_T25_1509_056:0461c13_15	自不邪婬，教人不邪婬，讚不邪婬法，亦歡喜讚歎不邪婬者；	056	自 不 邪 婬  教 人 不 邪 婬  讚 不 邪 婬 法  亦 歡 喜 讚 歎 不 邪 婬 者  
ZH_T25_1509_056:0461c15_5	自不妄語，教人不妄語，讚不妄語法，亦歡喜讚歎不妄語者；	056	自 不 妄 語  教 人 不 妄 語  讚 不 妄 語 法  亦 歡 喜 讚 歎 不 妄 語 者  
ZH_T25_1509_056:0461c15_19	兩舌、惡口、無利益語亦如是。	056	兩 舌  惡 口  無 利 益 語 亦 如 是  
ZH_T25_1509_056:0461c17_2	自不貪，教人不貪，讚不貪法，亦歡喜讚歎不貪者；	056	自 不 貪  教 人 不 貪  讚 不 貪 法  亦 歡 喜 讚 歎 不 貪 者  
ZH_T25_1509_056:0461c17_13	不瞋惱、不邪見亦如是。	056	不 瞋 惱  不 邪 見 亦 如 是  
ZH_T25_1509_056:0461c19_8	「自行檀波羅蜜，教人行檀波羅蜜，讚行檀波羅蜜法，亦歡喜讚歎行檀波羅蜜者；	056	 自 行 檀 波 羅 蜜  教 人 行 檀 波 羅 蜜  讚 行 檀 波 羅 蜜 法  亦 歡 喜 讚 歎 行 檀 波 羅 蜜 者  
ZH_T25_1509_056:0461c21_7	自行尸羅波羅蜜，教人行尸羅波羅蜜，讚尸羅波羅蜜，亦歡喜讚歎行尸羅波羅蜜者；	056	自 行 尸 羅 波 羅 蜜  教 人 行 尸 羅 波 羅 蜜  讚 尸 羅 波 羅 蜜  亦 歡 喜 讚 歎 行 尸 羅 波 羅 蜜 者  
ZH_T25_1509_056:0461c23_7	自行羼提波羅蜜，教人行羼提波羅蜜，讚羼提波羅蜜，亦歡喜讚歎行羼提波羅蜜者；	056	自 行 羼 提 波 羅 蜜  教 人 行 羼 提 波 羅 蜜  讚 羼 提 波 羅 蜜  亦 歡 喜 讚 歎 行 羼 提 波 羅 蜜 者  
ZH_T25_1509_056:0461c25_11	自行毘梨耶波羅蜜，教人行毘梨耶波羅蜜，讚毘梨耶波羅蜜，亦歡喜讚歎行毘梨耶波羅蜜者；	056	自 行 毘梨耶波羅蜜  教 人 行 毘梨耶波羅蜜  讚 毘梨耶波羅蜜  亦 歡 喜 讚 歎 行 毘梨耶波羅蜜 者  
ZH_T25_1509_056:0461c27_7	自行禪波羅蜜，教人行禪波羅蜜，讚禪波羅蜜，亦歡喜讚歎行禪波羅蜜者；	056	自 行 禪 波 羅 蜜  教 人 行 禪 波 羅 蜜  讚 禪 波 羅 蜜  亦 歡 喜 讚 歎 行 禪 波 羅 蜜 者  
ZH_T25_1509_056:0461c29_7	自行般若波羅蜜，教人行般若波羅蜜，讚般若波羅蜜，亦歡喜讚歎行般若波羅蜜者。	056	自 行 般 若 波 羅 蜜  教 人 行 般 若 波 羅 蜜  讚 般 若 波 羅 蜜  亦 歡 喜 讚 歎 行 般 若 波 羅 蜜 者  
ZH_T25_1509_056:0462a01_12	「自修內空，教人修內空，讚內空，亦歡喜讚歎修內空者；	056	 自 修 內 空  教 人 修 內 空  讚 內 空  亦 歡 喜 讚 歎 修 內 空 者  
ZH_T25_1509_056:0462a03_14	乃至自修無法有法空，教人修無法有法空，讚無法有法空，亦歡喜讚歎修無法有法空者。	056	乃 至 自 修 無法有法空  教 人 修 無法有法空  讚 無法有法空  亦 歡 喜 讚 歎 修 無法有法空 者  
ZH_T25_1509_056:0462a05_11	「自入一切三昧中，教人入一切三昧中，讚一切三昧，亦歡喜讚歎入一切三昧者。	056	 自 入 一 切 三 昧 中  教 人 入 一 切 三 昧 中  讚 一 切 三 昧  亦 歡 喜 讚 歎 入 一 切 三 昧 者  
ZH_T25_1509_056:0462a07_3	自得陀羅尼，教人得陀羅尼，讚陀羅尼，亦歡喜讚歎得陀羅尼者。	056	自 得陀羅尼  教 人 得陀羅尼  讚 陀 羅 尼  亦 歡 喜 讚 歎 得陀羅尼 者  
ZH_T25_1509_056:0462a08_8	自入初禪，教人入初禪，讚初禪，亦歡喜讚歎入初禪者。	056	自 入 初 禪  教 人 入 初 禪  讚 初 禪  亦 歡 喜 讚 歎 入 初 禪 者  
ZH_T25_1509_056:0462a08_20	二禪、三禪、四禪亦如是。	056	二 禪  三 禪  四 禪 亦 如 是  
ZH_T25_1509_056:0462a10_7	自入慈心中，教人入慈心中，讚慈心，亦歡喜讚歎入慈心者。	056	自 入 慈 心 中  教 人 入 慈 心 中  讚 慈 心  亦 歡 喜 讚 歎 入 慈 心 者  
ZH_T25_1509_056:0462a10_17	悲、喜、捨心亦如是。	056	悲  喜  捨 心 亦 如 是  
ZH_T25_1509_056:0462a12_10	自入無邊空處，教人入無邊空處，讚無邊空處，亦歡喜讚歎入無邊空處者。	056	自 入 無 邊 空 處  教 人 入 無 邊 空 處  讚 無 邊 空 處  亦 歡 喜 讚 歎 入 無 邊 空 處 者  
ZH_T25_1509_056:0462a13_12	無邊識處、無所有處、非有想非無想處亦如是。	056	無 邊 識 處  無所有處  非有想非無想處 亦 如 是  
ZH_T25_1509_056:0462a15_2	「自修四念處，教人修四念處，讚四念處，亦歡喜讚歎修四念處者。	056	 自 修四念處  教 人 修四念處  讚 四 念 處  亦 歡 喜 讚 歎 修四念處 者  
ZH_T25_1509_056:0462a16_6	四正勤、四如意足、五根、五力、七覺分、八聖道分亦如是。	056	四 正 勤  四如意足  五 根  五 力  七 覺 分  八 聖 道 分 亦 如 是  
ZH_T25_1509_056:0462a18_18	自修空、無相、無作三昧，教人修空、無相、無作三昧，讚空、無相、無作三昧，亦歡喜讚歎修空、無相、無作三昧者；	056	自 修 空  無 相  無作三昧  教 人 修 空  無 相  無作三昧  讚 空  無 相  無作三昧  亦 歡 喜 讚 歎 修 空  無 相  無作三昧 者  
ZH_T25_1509_056:0462a20_10	自入八解脫中，教人入八解脫，讚八解脫，亦歡喜讚歎入八解脫者；	056	自 入 八 解 脫 中  教 人 入 八 解 脫  讚 八 解 脫  亦 歡 喜 讚 歎 入 八 解 脫 者  
ZH_T25_1509_056:0462a22_8	自入九次第定中，教人入九次第定，讚九次第定，亦歡喜讚歎入九次第定者。	056	自 入 九次第定 中  教 人 入 九次第定  讚 九次第定  亦 歡 喜 讚 歎 入 九次第定 者  
ZH_T25_1509_056:0462a23_18	「自修佛十力、四無所畏、四無礙智、大慈大悲、十八不共法亦如是；	056	 自 修 佛 十 力  四無所畏  四無礙智  大慈大悲  十八不共法 亦 如 是  
ZH_T25_1509_056:0462a26_9	自行不謬錯法、自行常捨法，教人行不謬錯法、常捨法，讚不謬錯法、常捨法，亦歡喜讚歎行不謬錯法、常捨法者。	056	自 行 不 謬 錯 法  自 行 常 捨 法  教 人 行 不 謬 錯 法  常 捨 法  讚 不 謬 錯 法  常 捨 法  亦 歡 喜 讚 歎 行 不 謬 錯 法  常 捨 法 者  
ZH_T25_1509_056:0462a28_4	自得一切種智，教人得一切種智，讚一切種智，亦歡喜讚歎得一切種智者。	056	自 得 一切種智  教 人 得 一切種智  讚 一切種智  亦 歡 喜 讚 歎 得 一切種智 者  
ZH_T25_1509_056:0462b01_7	「是菩薩摩訶薩行六波羅蜜時，所有布施與眾生共已，迴向阿耨多羅三藐三菩提，以無所得故。	056	 是 菩薩摩訶薩 行 六波羅蜜 時  所 有 布 施 與 眾 生 共 已  迴 向 阿耨多羅三藐三菩提  以 無 所 得 故  
ZH_T25_1509_056:0462b03_6	所有持戒、忍辱、精進、禪定、智慧，與眾生共已，迴向阿耨多羅三藐三菩提，是亦無所得故。	056	所 有 持 戒  忍 辱  精 進  禪 定  智 慧  與 眾 生 共 已  迴 向 阿耨多羅三藐三菩提  是 亦 無 所 得 故  
ZH_T25_1509_056:0462b04_8	「是善男子、善女人如是行六波羅蜜時，作是念：	056	 是 善 男 子  善 女 人 如 是 行 六波羅蜜 時  作 是 念  
ZH_T25_1509_056:0462b06_1	『我若不布施，當生貧窮家，不能成就眾生、淨佛世界，亦不能得一切種智。	056	 我 若 不 布 施  當 生 貧 窮 家  不 能 成 就 眾 生  淨 佛 世 界  亦 不 能 得 一切種智  
ZH_T25_1509_056:0462b07_18	我若不持戒，當生三惡道中，尚不得人身，何況能成就眾生、淨佛世界、得一切種智！	056	我 若 不 持 戒  當 生 三 惡 道 中  尚 不 得 人 身  何 況 能 成 就 眾 生  淨 佛 世 界  得 一切種智  
ZH_T25_1509_056:0462b11_12	我若不修忍辱，則當諸根毀壞，色不具足，不能得菩薩具足色身，眾生見者必至阿耨多羅三藐三菩提，亦不能得以具足色身成就眾生、淨佛世界、得一切種智。	056	我 若 不 修 忍 辱  則 當 諸 根 毀 壞  色 不 具 足  不 能 得 菩 薩 具足色身  眾 生 見 者 必 至 阿耨多羅三藐三菩提  亦 不 能 得 以 具足色身 成 就 眾 生  淨 佛 世 界  得 一切種智  
ZH_T25_1509_056:0462b13_3	我若懈怠，不能得菩薩道，亦不能得成就眾生、淨佛世界、得一切種智。	056	我 若 懈 怠  不 能 得 菩 薩 道  亦 不 能 得 成 就 眾 生  淨 佛 世 界  得 一切種智  
ZH_T25_1509_056:0462b14_18	我若亂心，不能得生諸禪定，不能以此禪定成就眾生、淨佛世界、得一切種智。	056	我 若 亂 心  不 能 得 生 諸 禪 定  不 能 以 此 禪 定 成 就 眾 生  淨 佛 世 界  得 一切種智  
ZH_T25_1509_056:0462b16_18	我若無智，不能得方便智、以方便智過聲聞辟支佛地、成就眾生、淨佛世界、得一切種智。	056	我 若 無 智  不 能 得 方 便 智  以 方 便 智 過 聲 聞 辟支佛地  成 就 眾 生  淨 佛 世 界  得 一切種智  
ZH_T25_1509_056:0462b17_7	』「是菩薩復作是思惟：	056	  是 菩 薩 復 作是思惟  
ZH_T25_1509_056:0462b22_7	『我不應隨慳貪故不具足檀波羅蜜，不應隨犯戒故不具足尸羅波羅蜜，不應隨瞋恚故不具足羼提波羅蜜，不應隨懈怠故不具足毘梨耶波羅蜜，不應隨亂意故不具足禪波羅蜜，不應隨癡心故不具足般若波羅蜜。	056	 我 不 應 隨 慳 貪 故 不 具 足 檀 波 羅 蜜  不 應 隨 犯 戒 故 不 具 足 尸 羅 波 羅 蜜  不 應 隨 瞋 恚 故 不 具 足 羼 提 波 羅 蜜  不 應 隨 懈 怠 故 不 具 足 毘梨耶波羅蜜  不 應 隨 亂 意 故 不 具 足 禪 波 羅 蜜  不 應 隨 癡 心 故 不 具 足 般 若 波 羅 蜜  
ZH_T25_1509_056:0462b24_16	若不具足檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，我終不能出到一切種智。	056	若 不 具 足 檀 波 羅 蜜  尸 羅 波 羅 蜜  羼 提 波 羅 蜜  毘梨耶波羅蜜  禪 波 羅 蜜  般 若 波 羅 蜜  我 終 不 能 出 到 一切種智  
ZH_T25_1509_056:0462b27_6	』如是善男子、善女人，是般若波羅蜜受持、親近、讀、誦、為他說、正憶念，亦不離薩婆若心，得是今世、後世功德。	056	 如 是 善 男 子  善 女 人  是 般 若 波 羅 蜜 受 持  親 近  讀  誦  為 他 說  正 憶 念  亦 不 離 薩 婆 若 心  得 是 今 世  後 世 功 德  
ZH_T25_1509_056:0462b27_15	」釋提桓因白佛言：	056	 釋提桓因 白 佛 言  
ZH_T25_1509_056:0462b27_19	「世尊！	056	 世 尊  
ZH_T25_1509_056:0462b27_22	希有！	056	希 有  
ZH_T25_1509_056:0462b29_9	是菩薩摩訶薩般若波羅蜜，為迴向薩婆若心故，亦為不高心故。	056	是 菩薩摩訶薩 般 若 波 羅 蜜  為 迴 向 薩 婆 若 心 故  亦 為 不 高 心 故  
ZH_T25_1509_056:0462b29_17	」佛告釋提桓因：	056	 佛 告 釋提桓因  
ZH_T25_1509_056:0462c01_1	「憍尸迦！	056	 憍 尸 迦  
ZH_T25_1509_056:0462c02_13	云何『菩薩摩訶薩般若波羅蜜，為迴向薩婆若心故，亦為不高心故』？	056	云 何  菩薩摩訶薩 般 若 波 羅 蜜  為 迴 向 薩 婆 若 心 故  亦 為 不 高 心 故   
ZH_T25_1509_056:0462c03_1	」釋提桓因白佛言：	056	 釋提桓因 白 佛 言  
ZH_T25_1509_056:0462c03_5	「世尊！	056	 世 尊  
ZH_T25_1509_056:0462c05_12	菩薩摩訶薩若行世間檀波羅蜜，布施諸佛、辟支佛、聲聞及諸貧窮、乞匂、行路人，是菩薩無方便故生高心。	056	菩薩摩訶薩 若 行 世 間 檀 波 羅 蜜  布 施 諸 佛  辟 支 佛  聲 聞 及 諸 貧 窮  乞 匂  行 路 人  是 菩 薩 無 方 便 故 生 高 心  
ZH_T25_1509_056:0462c06_5	若行世間尸羅波羅蜜，言：	056	若 行 世 間 尸 羅 波 羅 蜜  言  
ZH_T25_1509_056:0462c07_3	『我行尸羅波羅蜜，我能具足尸羅波羅蜜。	056	 我 行 尸 羅 波 羅 蜜  我 能 具 足 尸 羅 波 羅 蜜  
ZH_T25_1509_056:0462c07_12	』無方便故生高心。	056	 無 方 便 故 生 高 心  
ZH_T25_1509_056:0462c07_14	言：	056	言  
ZH_T25_1509_056:0462c08_13	『我行羼提波羅蜜、毘梨耶波羅蜜、禪波羅蜜；	056	 我 行 羼 提 波 羅 蜜  毘梨耶波羅蜜  禪 波 羅 蜜  
ZH_T25_1509_056:0462c09_9	我行般若波羅蜜，我修般若波羅蜜。	056	我 行 般 若 波 羅 蜜  我 修 般 若 波 羅 蜜  
ZH_T25_1509_056:0462c10_7	』以是世間般若波羅蜜，無方便故生高心。	056	 以 是 世間般若 波 羅 蜜  無 方 便 故 生 高 心  
ZH_T25_1509_056:0462c10_10	世尊！	056	世 尊  
ZH_T25_1509_056:0462c11_5	菩薩修世間四念處時，自念言：	056	菩 薩 修 世 間 四 念 處 時  自 念 言  
ZH_T25_1509_056:0462c11_19	『我修四念處，我具足四念處。	056	 我 修四念處  我 具 足 四 念 處  
ZH_T25_1509_056:0462c12_6	』無方便力故生高心。	056	 無 方 便 力 故 生 高 心  
ZH_T25_1509_056:0462c13_11	『我修四正懃、四如意足、五根、五力、七覺分、八聖道分。	056	 我 修 四 正 懃  四如意足  五 根  五 力  七 覺 分  八 聖 道 分  
ZH_T25_1509_056:0462c13_16	』自念言：	056	 自 念 言  
ZH_T25_1509_056:0462c14_4	『我修空、無相、無作三昧；	056	 我 修 空  無 相  無作三昧  
ZH_T25_1509_056:0462c15_2	我修一切三昧門，當得一切陀羅尼門。	056	我 修 一 切 三 昧 門  當 得 一 切 陀羅尼門  
ZH_T25_1509_056:0462c17_2	我修佛十力、四無所畏、十八不共法，我當成就眾生，我當淨佛世界，我當得一切種智。	056	我 修 佛 十 力  四無所畏  十八不共法  我 當 成 就 眾 生  我 當 淨 佛 世 界  我 當 得 一切種智  
ZH_T25_1509_056:0462c17_15	』著吾我無方便力故生高心。	056	 著 吾 我 無 方 便 力 故 生 高 心  
ZH_T25_1509_056:0462c17_18	世尊！	056	世 尊  
ZH_T25_1509_056:0462c18_18	如是菩薩摩訶薩行世間善法，著吾我故生高心。	056	如 是 菩薩摩訶薩 行 世 間 善 法  著 吾 我 故 生 高 心  
ZH_T25_1509_056:0462c19_3	「世尊！	056	 世 尊  
ZH_T25_1509_056:0462c20_13	若菩薩摩訶薩行出世間檀波羅蜜，不得施者，不得受者，不得施物；	056	若 菩薩摩訶薩 行 出 世 間 檀 波 羅 蜜  不 得 施 者  不 得 受 者  不 得 施 物  
ZH_T25_1509_056:0462c22_4	如是菩薩摩訶薩行出世間檀波羅蜜，為迴向薩婆若故，亦不生高心；	056	如 是 菩薩摩訶薩 行 出 世 間 檀 波 羅 蜜  為 迴 向 薩 婆 若 故  亦 不 生 高 心  
ZH_T25_1509_056:0462c22_17	行尸羅波羅蜜，尸羅不可得；	056	行 尸 羅 波 羅 蜜  尸 羅 不 可 得  
ZH_T25_1509_056:0462c23_11	行羼提波羅蜜，羼提不可得；	056	行 羼 提 波 羅 蜜  羼 提 不 可 得  
ZH_T25_1509_056:0462c24_8	行毘梨耶波羅蜜，毘梨耶不可得；	056	行 毘梨耶波羅蜜  毘 梨 耶 不 可 得  
ZH_T25_1509_056:0462c24_19	行禪波羅蜜，禪不可得；	056	行 禪 波 羅 蜜  禪 不 可 得  
ZH_T25_1509_056:0462c25_12	行般若波羅蜜，般若不可得；	056	行 般 若 波 羅 蜜  般 若 不 可 得  
ZH_T25_1509_056:0462c26_5	修四念處，四念處不可得；	056	修四念處  四 念 處 不 可 得  
ZH_T25_1509_056:0462c27_4	乃至修十八不共法，十八不共法不可得；	056	乃 至 修 十八不共法  十八不共法 不 可 得  
ZH_T25_1509_056:0462c27_18	修大慈大悲，大慈大悲不可得；	056	修 大慈大悲  大慈大悲 不 可 得  
ZH_T25_1509_056:0462c28_14	乃至修一切種智，一切種智不可得。	056	乃 至 修 一切種智  一切種智 不 可 得  
ZH_T25_1509_056:0462c28_17	世尊！	056	世 尊  
ZH_T25_1509_056:0463a01_7	如是菩薩摩訶薩般若波羅蜜，為迴向薩婆若故，亦為不生高心故。	056	如 是 菩薩摩訶薩 般 若 波 羅 蜜  為 迴 向 薩 婆 若 故  亦 為 不 生 高 心 故  
ZH_T25_1509_056:0463a02_5	」【論】問曰：	056	  論  問 曰  
ZH_T25_1509_056:0463a03_11	先已說魔、若魔民等三種人欲破壞般若，今何以故重說？	056	先 已 說 魔  若 魔 民 等 三 種 人 欲 破 壞 般 若  今 何 以 故 重 說  
ZH_T25_1509_056:0463a03_14	答曰：	056	答 曰  
ZH_T25_1509_056:0463a04_15	佛先說三種人來，求便、恐怖，欲令愁惱。	056	佛 先 說 三 種 人 來  求 便  恐 怖  欲 令 愁 惱  
ZH_T25_1509_056:0463a06_6	中來者，不為惱人，但欲破毀般若波羅蜜，不隨其願，不能得破。	056	中 來 者  不 為 惱 人  但 欲 破 毀 般 若 波 羅 蜜  不 隨 其 願  不 能 得 破  
ZH_T25_1509_056:0463a07_6	後來三種人，雖欲生心破壞，即時滅去。	056	後 來 三 種 人  雖 欲 生 心 破 壞  即 時 滅 去  
ZH_T25_1509_056:0463a09_5	「所語人皆信受」者，是菩薩常令不善法斷滅、善法轉增，所謂檀波羅蜜乃至一切種智。	056	 所 語 人 皆 信 受  者  是 菩 薩 常 令 不 善 法 斷 滅  善 法 轉 增  所 謂 檀 波 羅 蜜 乃 至 一切種智  
ZH_T25_1509_056:0463a10_2	是人修集福德、智慧故，成大威德；	056	是 人 修 集 福 德  智 慧 故  成 大 威 德  
ZH_T25_1509_056:0463a10_17	設使妄語，人皆信受，何況實語！	056	設 使 妄 語  人 皆 信 受  何 況 實 語  
ZH_T25_1509_056:0463a12_7	「親友堅固」者，是人於一切眾生中，深有慈悲心，何況親友於我有益！	056	 親 友 堅 固  者  是 人 於 一 切 眾 生 中  深 有 慈 悲 心  何 況 親 友 於 我 有 益  
ZH_T25_1509_056:0463a13_11	是菩薩愛敬佛道，知身口無常故，不說無益之言。	056	是 菩 薩 愛 敬 佛 道  知 身 口 無 常 故  不 說 無 益 之 言  
ZH_T25_1509_056:0463a14_9	以善法增長故，瞋恚等煩惱不能覆心。	056	以 善 法 增 長 故  瞋 恚 等 煩 惱 不 能 覆 心  
ZH_T25_1509_056:0463a14_15	行者作是念：	056	行 者 作 是 念  
ZH_T25_1509_056:0463a15_12	結使雖起，智慧思惟，不令覆心；	056	結 使 雖 起  智 慧 思 惟  不 令 覆 心  
ZH_T25_1509_056:0463a16_12	結使若起，今世不善，後世不善，妨於佛道！	056	結 使 若 起  今 世 不 善  後 世 不 善  妨 於 佛 道  
ZH_T25_1509_056:0463a17_4	設使心起結使，不起口業；	056	設 使 心 起 結 使  不 起 口 業  
ZH_T25_1509_056:0463a17_14	設口業起，不成身業；	056	設 口 業 起  不 成 身 業  
ZH_T25_1509_056:0463a18_9	設身業起，不至大惡如凡夫人也。	056	設 身 業 起  不 至 大 惡 如 凡 夫 人 也  
ZH_T25_1509_056:0463a19_15	是菩薩雖卑陋鄙賤，以行勝法故，得在勝人數中。	056	是 菩 薩 雖 卑 陋 鄙 賤  以 行 勝 法 故  得 在 勝 人 數 中  
ZH_T25_1509_056:0463a20_3	是今世功德。	056	是 今 世 功 德  
ZH_T25_1509_056:0463a21_3	是人深樂善法故，能於善法四種正行求；	056	是 人 深 樂 善 法 故  能 於 善 法 四 種 正 行 求  
ZH_T25_1509_056:0463a22_3	二乘人不能具足四行，以不深樂善法故。	056	二 乘 人 不 能 具 足 四 行  以 不 深 樂 善 法 故  
ZH_T25_1509_056:0463a22_15	所謂自不殺生，慈悲一切；	056	所 謂 自 不 殺 生  慈 悲 一 切  
ZH_T25_1509_056:0463a23_5	深自利故，亦教他；	056	深 自 利 故  亦 教 他  
ZH_T25_1509_056:0463a23_18	慈是一切賢聖法故，常讚歎；	056	慈 是 一 切 賢 聖 法 故  常 讚 歎  
ZH_T25_1509_056:0463a25_2	是菩薩常欲令人得樂故，見有不殺者，歡喜愛樂。	056	是 菩 薩 常 欲 令 人 得 樂 故  見 有 不 殺 者  歡 喜 愛 樂  
ZH_T25_1509_056:0463a25_12	乃至一切種智亦如是。	056	乃 至 一切種智 亦 如 是  
ZH_T25_1509_056:0463a27_8	上四種行廣說，今略說一切功德總攝入六波羅蜜中，所得果報與眾生共之。	056	上 四 種 行 廣 說  今 略 說 一切功德 總 攝 入 六波羅蜜 中  所 得 果 報 與 眾 生 共 之  
ZH_T25_1509_056:0463a29_9	是菩薩未入正位，諸煩惱未盡故，或時起慳等諸煩惱，爾時應作是思惟，諫喻其心：	056	是 菩 薩 未 入 正 位  諸 煩 惱 未 盡 故  或 時 起 慳 等 諸 煩 惱  爾 時 應 作是思惟  諫 喻 其 心  
ZH_T25_1509_056:0463b02_8	若不布施，我自失四事功德，所謂後身生貧窮，貧窮故，自不能利益，何能利他！	056	若 不 布 施  我 自 失 四 事 功 德  所 謂 後 身 生 貧 窮  貧 窮 故  自 不 能 利 益  何 能 利 他  
ZH_T25_1509_056:0463b03_3	若不利他，則不能成就眾生；	056	若 不 利 他  則 不 能 成 就 眾 生  
ZH_T25_1509_056:0463b04_3	若不能成就眾生，亦不能淨佛世界。	056	若 不 能 成 就 眾 生  亦 不 能 淨 佛 世 界  
ZH_T25_1509_056:0463b04_7	何以故？	056	何 以 故  
ZH_T25_1509_056:0463b04_18	以眾生淨故，世界清淨。	056	以 眾 生 淨 故  世 界 清 淨  
ZH_T25_1509_056:0463b05_17	若不具足是等眾事，云何當得一切種智？	056	若 不 具 足 是 等 眾 事  云 何 當 得 一切種智  
ZH_T25_1509_056:0463b08_9	以要言之，無方便者雖行六波羅蜜，內不能離我心，外取諸法相，所謂我是施者，彼是受者，是布施物；	056	以要言之  無 方 便 者 雖 行 六波羅蜜  內 不 能 離 我 心  外 取 諸 法 相  所 謂 我 是 施 者  彼 是 受 者  是 布 施 物  
ZH_T25_1509_056:0463b09_1	是因緣故，不能到佛道！	056	是 因 緣 故  不 能 到 佛 道  
ZH_T25_1509_056:0463b09_11	與此相違，是有方便。	056	與 此 相 違  是 有 方 便  
ZH_T25_1509_056:0463b09_14	問曰：	056	問 曰  
ZH_T25_1509_056:0463b11_1	若世間波羅蜜等非是正道，是般若波羅蜜中，佛何以說？	056	若 世 間 波 羅 蜜 等 非 是 正 道  是 般 若 波 羅 蜜 中  佛 何 以 說  
ZH_T25_1509_056:0463b11_4	答曰：	056	答 曰  
ZH_T25_1509_056:0463b11_18	此是行者初門，與正道相似故；	056	此 是 行 者 初 門  與 正 道 相 似 故  
ZH_T25_1509_056:0463b12_9	先行相似法，後得真道。	056	先 行 相 似 法  後 得 真 道  
ZH_T25_1509_056:0463b13_100	大智度論卷第五十六	056	大 智 度 論 卷 第 五 十 六 
