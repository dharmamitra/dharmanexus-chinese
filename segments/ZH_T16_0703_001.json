[
  {
    "segmentnr":"ZH_T16_0703_001:0808b19_0",
    "original":"燈指因緣經",
    "folio":1,
    "stemmed":"燈 指 因 緣 經 "
  },
  {
    "segmentnr":"ZH_T16_0703_001:0808b21_0",
    "original":"後秦龜茲國三藏鳩摩羅什譯",
    "folio":1,
    "stemmed":"後 秦 龜 茲 國 三 藏 鳩 摩 羅 什 譯 "
  },
  {
    "segmentnr":"ZH_T16_0703_001:0808b22_0",
    "original":"若種少善於勝福田，人天受樂，後得涅槃，是",
    "folio":1,
    "stemmed":"若 種 少 善 於 勝 福 田  人 天 受 樂  後 得 涅 槃  是 "
  },
  {
    "segmentnr":"ZH_T16_0703_001:0808b23_11",
    "original":"以智者應當勤心修集善業。",
    "folio":1,
    "stemmed":"以 智 者 應 當 勤 心 修 集 善 業  "
  },
  {
    "segmentnr":"ZH_T16_0703_001:0808b24_3",
    "original":"言福田者，即是佛也。",
    "folio":1,
    "stemmed":"言 福 田 者  即 是 佛 也  "
  },
  {
    "segmentnr":"ZH_T16_0703_001:0808b25_3",
    "original":"佛身光明如融金聚，功德智慧以自莊嚴；",
    "folio":1,
    "stemmed":"佛 身 光 明 如 融 金 聚  功 德 智 慧 以 自 莊 嚴  "
  },
  {
    "segmentnr":"ZH_T16_0703_001:0808b25_17",
    "original":"得圓足眼，善能觀察眾生諸根；",
    "folio":1,
    "stemmed":"得 圓 足 眼  善 能 觀 察 眾 生 諸 根  "
  },
  {
    "segmentnr":"ZH_T16_0703_001:0808b26_16",
    "original":"世間黑闇為作燈明，眾生愚癡為作親善；",
    "folio":1,
    "stemmed":"世 間 黑 闇 為 作 燈 明  眾 生 愚 癡 為 作 親 善  "
  },
  {
    "segmentnr":"ZH_T16_0703_001:0808b27_8",
    "original":"眾善悉備、名稱普聞。",
    "folio":1,
    "stemmed":"眾 善 悉 備  名稱普聞  "
  },
  {
    "segmentnr":"ZH_T16_0703_001:0808b28_12",
    "original":"牟尼世尊眾所歸依，是故人天至心修福，無不獲報。",
    "folio":1,
    "stemmed":"牟 尼 世 尊 眾 所 歸 依  是 故 人 天 至 心 修 福  無 不 獲 報  "
  },
  {
    "segmentnr":"ZH_T16_0703_001:0808c01_1",
    "original":"昔王舍城，五山圍繞，於五摩伽陀最處其裏。",
    "folio":1,
    "stemmed":"昔 王 舍 城  五 山 圍 繞  於 五 摩 伽 陀 最 處 其 裏  "
  },
  {
    "segmentnr":"ZH_T16_0703_001:0808c02_17",
    "original":"此王城內，里巷相當，𨓍園廣博，臺觀嚴麗，堂室綺妙，高軒敞朗，周匝欄楯。",
    "folio":1,
    "stemmed":"此 王 城 內  里 巷 相 當  𨓍 園 廣 博  臺 觀 嚴 麗  堂 室 綺 妙  高 軒 敞 朗  周 匝 欄 楯  "
  },
  {
    "segmentnr":"ZH_T16_0703_001:0808c03_8",
    "original":"有好林池，甚可愛樂。",
    "folio":1,
    "stemmed":"有 好 林 池  甚 可 愛 樂  "
  },
  {
    "segmentnr":"ZH_T16_0703_001:0808c04_8",
    "original":"其水清淨，溫涼調適，通渠迴流，轉相交注。",
    "folio":1,
    "stemmed":"其 水 清 淨  溫 涼 調 適  通 渠 迴 流  轉 相 交 注  "
  },
  {
    "segmentnr":"ZH_T16_0703_001:0808c05_8",
    "original":"林樹蕭森、枝條蓊欝，華實繁茂，映蔽日月。",
    "folio":1,
    "stemmed":"林 樹 蕭 森  枝 條 蓊 欝  華 實 繁 茂  映 蔽 日 月  "
  },
  {
    "segmentnr":"ZH_T16_0703_001:0808c06_13",
    "original":"風吹花林出微妙香，其香苾馚，芳馨四塞，遍王舍城。",
    "folio":1,
    "stemmed":"風 吹 花 林 出 微 妙 香  其 香 苾 馚  芳 馨 四 塞  遍 王 舍 城  "
  },
  {
    "segmentnr":"ZH_T16_0703_001:0808c08_7",
    "original":"諸勝智人修梵行者，咸以此地莊嚴殊特，心生喜樂，自遠而至雲集其中。",
    "folio":1,
    "stemmed":"諸 勝 智 人 修 梵 行 者  咸 以 此 地 莊 嚴 殊 特  心 生 喜 樂  自 遠 而 至 雲 集 其 中  "
  },
  {
    "segmentnr":"ZH_T16_0703_001:0808c10_17",
    "original":"時此城主阿闍世王，道化光被遐邇所歸，正法治國，修善者眾，國實民殷安隱快樂。",
    "folio":1,
    "stemmed":"時 此 城 主 阿 闍 世 王  道 化 光 被 遐 邇 所 歸  正 法 治 國  修 善 者 眾  國 實 民 殷 安 隱 快 樂  "
  },
  {
    "segmentnr":"ZH_T16_0703_001:0808c12_8",
    "original":"爾時城中有一長者，其家巨富，庫藏盈溢，如毘沙門，然無子胤。",
    "folio":1,
    "stemmed":"爾 時 城 中 有 一 長 者  其 家 巨 富  庫 藏 盈 溢  如 毘 沙 門  然 無 子 胤  "
  },
  {
    "segmentnr":"ZH_T16_0703_001:0808c13_16",
    "original":"禱祀神祇求乞有子，其婦不久便覺有身，滿足十月生一男兒。",
    "folio":1,
    "stemmed":"禱 祀 神 祇 求 乞 有 子  其 婦 不 久 便 覺 有 身  滿 足 十 月 生 一 男 兒  "
  },
  {
    "segmentnr":"ZH_T16_0703_001:0808c15_8",
    "original":"是兒先世宿殖福因，初生之日，其手一指出大光明，明照十里。",
    "folio":1,
    "stemmed":"是 兒 先 世 宿 殖 福 因  初 生 之 日  其 手 一 指 出 大 光 明  明 照 十 里  "
  },
  {
    "segmentnr":"ZH_T16_0703_001:0808c17_3",
    "original":"父母歡喜，即集親族及諸相師，施設大會為兒立字，因其指光，字曰燈指。",
    "folio":1,
    "stemmed":"父 母 歡 喜  即 集 親 族 及 諸 相 師  施 設 大 會 為 兒 立 字  因 其 指 光  字 曰 燈 指  "
  },
  {
    "segmentnr":"ZH_T16_0703_001:0808c17_17",
    "original":"諸集會者覩其異相，歎未曾有。",
    "folio":1,
    "stemmed":"諸 集 會 者 覩 其 異 相  歎 未 曾 有  "
  },
  {
    "segmentnr":"ZH_T16_0703_001:0808c19_8",
    "original":"時此會中有婆羅門，名曰婆修，誦四圍陀典，博聞多知事無不曉。",
    "folio":1,
    "stemmed":"時 此 會 中 有婆羅門  名 曰 婆 修  誦 四 圍 陀 典  博 聞 多 知 事 無 不 曉  "
  },
  {
    "segmentnr":"ZH_T16_0703_001:0808c20_4",
    "original":"見兒姿貌奇相非常，含笑而言：",
    "folio":1,
    "stemmed":"見 兒 姿 貌 奇 相 非 常  含 笑 而 言  "
  },
  {
    "segmentnr":"ZH_T16_0703_001:0808c21_16",
    "original":"「今此兒者，或是那羅延天、釋提桓因、日之天子、諸大德天來現生也。",
    "folio":1,
    "stemmed":" 今 此 兒 者  或 是 那 羅 延 天  釋提桓因  日 之 天 子  諸 大 德 天 來 現 生 也  "
  },
  {
    "segmentnr":"ZH_T16_0703_001:0808c23_6",
    "original":"」時兒父母聞是語已倍增歡喜，設大檀會，七日七夜布施作福。",
    "folio":1,
    "stemmed":" 時 兒 父 母 聞 是 語 已 倍 增 歡 喜  設 大 檀 會  七日七夜 布 施 作 福  "
  },
  {
    "segmentnr":"ZH_T16_0703_001:0808c24_15",
    "original":"如是展轉，舉國聞知，皆云長者產一福子，稱美之音上徹於王。",
    "folio":1,
    "stemmed":"如 是 展 轉  舉 國 聞 知  皆 云 長 者 產 一 福 子  稱 美 之 音 上 徹 於 王  "
  },
  {
    "segmentnr":"ZH_T16_0703_001:0808c25_7",
    "original":"時王聞已，即勅將來。",
    "folio":1,
    "stemmed":"時 王 聞 已  即 勅 將 來  "
  },
  {
    "segmentnr":"ZH_T16_0703_001:0808c26_2",
    "original":"長者受教，尋即抱兒詣王宮門。",
    "folio":1,
    "stemmed":"長 者 受 教  尋 即 抱 兒 詣 王 宮 門  "
  },
  {
    "segmentnr":"ZH_T16_0703_001:0808c27_2",
    "original":"值王宴會作眾伎樂，無人通啟，不得輒前。",
    "folio":1,
    "stemmed":"值 王 宴 會 作 眾 伎 樂  無 人 通 啟  不 得 輒 前  "
  },
  {
    "segmentnr":"ZH_T16_0703_001:0808c28_15",
    "original":"其兒指光徹照宮𨓍，赫然大明照于王身及以宮觀，一切雜物斯皆金色。",
    "folio":1,
    "stemmed":"其 兒 指 光 徹 照 宮 𨓍  赫 然 大 明 照 于 王 身 及 以 宮 觀  一 切 雜 物 斯 皆 金 色  "
  },
  {
    "segmentnr":"ZH_T16_0703_001:0808c29_15",
    "original":"其光遍照於王宮內，譬如大水湛然盈滿。",
    "folio":1,
    "stemmed":"其 光 遍 照 於 王 宮 內  譬 如 大 水 湛 然 盈 滿  "
  },
  {
    "segmentnr":"ZH_T16_0703_001:0809a01_1",
    "original":"王即怪問：",
    "folio":1,
    "stemmed":"王 即 怪 問  "
  },
  {
    "segmentnr":"ZH_T16_0703_001:0809a01_12",
    "original":"「此光何來，忽照吾宮？",
    "folio":1,
    "stemmed":" 此 光 何 來  忽 照 吾 宮  "
  },
  {
    "segmentnr":"ZH_T16_0703_001:0809a02_5",
    "original":"將非世尊欲化眾生至我門耶？",
    "folio":1,
    "stemmed":"將 非 世 尊 欲 化 眾 生 至 我 門 耶  "
  },
  {
    "segmentnr":"ZH_T16_0703_001:0809a03_6",
    "original":"又非大德諸天、釋提桓因、日天子等下降來耶？",
    "folio":1,
    "stemmed":"又 非 大 德 諸 天  釋提桓因  日 天 子 等 下 降 來 耶  "
  },
  {
    "segmentnr":"ZH_T16_0703_001:0809a03_16",
    "original":"」王尋遣人往門外看。",
    "folio":1,
    "stemmed":" 王 尋 遣 人 往 門 外 看  "
  },
  {
    "segmentnr":"ZH_T16_0703_001:0809a04_7",
    "original":"使人見已，還入白王：",
    "folio":1,
    "stemmed":"使 人 見 已  還 入 白 王  "
  },
  {
    "segmentnr":"ZH_T16_0703_001:0809a05_2",
    "original":"「向者大王所喚小兒，今在門外。",
    "folio":1,
    "stemmed":" 向 者 大 王 所 喚 小 兒  今 在 門 外  "
  },
  {
    "segmentnr":"ZH_T16_0703_001:0809a06_6",
    "original":"此兒手在乳母肩上，其指出光明來徹照，故有此光。",
    "folio":1,
    "stemmed":"此 兒 手 在 乳 母 肩 上  其 指 出 光 明 來 徹 照  故 有 此 光  "
  },
  {
    "segmentnr":"ZH_T16_0703_001:0809a06_12",
    "original":"」王勅使言：",
    "folio":1,
    "stemmed":" 王 勅 使 言  "
  },
  {
    "segmentnr":"ZH_T16_0703_001:0809a06_18",
    "original":"「速將兒來。",
    "folio":1,
    "stemmed":" 速 將 兒 來  "
  },
  {
    "segmentnr":"ZH_T16_0703_001:0809a07_15",
    "original":"」王既見之，深異此兒，自捉兒手觀其兒相。",
    "folio":1,
    "stemmed":" 王 既 見 之  深 異 此 兒  自 捉 兒 手 觀 其 兒 相  "
  },
  {
    "segmentnr":"ZH_T16_0703_001:0809a08_5",
    "original":"諦瞻覩已而作是言：",
    "folio":1,
    "stemmed":"諦 瞻 覩 已 而 作 是 言  "
  },
  {
    "segmentnr":"ZH_T16_0703_001:0809a09_1",
    "original":"「外道六師稱無因果，真偽誑惑。",
    "folio":1,
    "stemmed":" 外 道 六 師 稱 無 因 果  真 偽 誑 惑  "
  },
  {
    "segmentnr":"ZH_T16_0703_001:0809a10_6",
    "original":"若無因果，云何此兒從生已來容貌超絕、指光炳著？",
    "folio":1,
    "stemmed":"若 無 因 果  云 何 此 兒 從 生 已 來 容 貌 超 絕  指 光 炳 著  "
  },
  {
    "segmentnr":"ZH_T16_0703_001:0809a11_5",
    "original":"以此觀之，諸外道輩陷諸眾生顛墜惡趣。",
    "folio":1,
    "stemmed":"以 此 觀 之  諸 外 道 輩 陷 諸 眾 生 顛 墜 惡 趣  "
  },
  {
    "segmentnr":"ZH_T16_0703_001:0809a13_7",
    "original":"定知此兒非自在天之所化生，亦非神祇、自然而有，必因宿福獲斯善報，始知佛語誠諦不虛。",
    "folio":1,
    "stemmed":"定 知 此 兒 非 自 在 天 之 所 化 生  亦 非 神 祇  自 然 而 有  必 因 宿 福 獲 斯 善 報  始 知 佛 語 誠 諦 不 虛  "
  },
  {
    "segmentnr":"ZH_T16_0703_001:0809a14_14",
    "original":"佛說種種業緣莊嚴世間，一切眾生眼見報應而不修福。",
    "folio":1,
    "stemmed":"佛 說 種 種 業 緣 莊 嚴 世 間  一 切 眾 生 眼 見 報 應 而 不 修 福  "
  },
  {
    "segmentnr":"ZH_T16_0703_001:0809a15_1",
    "original":"一何怪哉！",
    "folio":1,
    "stemmed":"一 何 怪 哉  "
  },
  {
    "segmentnr":"ZH_T16_0703_001:0809a15_7",
    "original":"」王復言曰：",
    "folio":1,
    "stemmed":" 王 復 言 曰  "
  },
  {
    "segmentnr":"ZH_T16_0703_001:0809a16_5",
    "original":"「今猶未審，此指光曜或因於日而有此明。",
    "folio":1,
    "stemmed":" 今 猶 未 審  此 指 光 曜 或 因 於 日 而 有 此 明  "
  },
  {
    "segmentnr":"ZH_T16_0703_001:0809a16_15",
    "original":"必欲驗者，須待夜半。",
    "folio":1,
    "stemmed":"必 欲 驗 者  須 待 夜 半  "
  },
  {
    "segmentnr":"ZH_T16_0703_001:0809a18_5",
    "original":"」既至日暮，即以小兒置于象上在前而行，王將群臣共入園中。",
    "folio":1,
    "stemmed":" 既 至 日 暮  即 以 小 兒 置 于 象 上 在 前 而 行  王 將 群 臣 共 入 園 中  "
  },
  {
    "segmentnr":"ZH_T16_0703_001:0809a19_14",
    "original":"而此小兒指光所照幽闇大明，觀視園中鳥獸華果與晝無異。",
    "folio":1,
    "stemmed":"而 此 小 兒 指 光 所 照 幽 闇 大 明  觀 視 園 中 鳥 獸 華 果 與 晝 無 異  "
  },
  {
    "segmentnr":"ZH_T16_0703_001:0809a20_5",
    "original":"王觀此已喟然歎曰：",
    "folio":1,
    "stemmed":"王 觀 此 已 喟 然 歎 曰  "
  },
  {
    "segmentnr":"ZH_T16_0703_001:0809a20_15",
    "original":"「佛之所說何其真妙！",
    "folio":1,
    "stemmed":" 佛 之 所 說 何 其 真 妙  "
  },
  {
    "segmentnr":"ZH_T16_0703_001:0809a22_10",
    "original":"我於今日於因於果生大堅信，深鄙六師愚迷之甚，是故於佛倍生宗仰。",
    "folio":1,
    "stemmed":"我 於 今 日 於 因 於 果 生 大 堅 信  深 鄙 六 師 愚 迷 之 甚  是 故 於 佛 倍 生 宗 仰  "
  },
  {
    "segmentnr":"ZH_T16_0703_001:0809a23_1",
    "original":"」於時耆域即白王言：",
    "folio":1,
    "stemmed":" 於 時 耆 域 即 白 王 言  "
  },
  {
    "segmentnr":"ZH_T16_0703_001:0809a23_20",
    "original":"「佛於修多羅中說，若不見業，故有慳貪；",
    "folio":1,
    "stemmed":" 佛 於 修 多 羅 中 說  若 不 見 業  故 有 慳 貪  "
  },
  {
    "segmentnr":"ZH_T16_0703_001:0809a24_9",
    "original":"以見業故，慳貪永息。",
    "folio":1,
    "stemmed":"以 見 業 故  慳 貪 永 息  "
  },
  {
    "segmentnr":"ZH_T16_0703_001:0809a26_4",
    "original":"今見燈指有此福報，假令窮困尚應罄竭而修善業，況復富饒而不作福？",
    "folio":1,
    "stemmed":"今 見 燈 指 有 此 福 報  假 令 窮 困 尚 應 罄 竭 而 修 善 業  況 復 富 饒 而 不 作 福  "
  },
  {
    "segmentnr":"ZH_T16_0703_001:0809a27_4",
    "original":"」如是語頃，天已平曉，還將燈指入于王宮。",
    "folio":1,
    "stemmed":" 如 是 語 頃  天 已 平 曉  還 將 燈 指 入 于 王 宮  "
  },
  {
    "segmentnr":"ZH_T16_0703_001:0809a27_18",
    "original":"王甚歡喜，大賜珍寶放令還家。",
    "folio":1,
    "stemmed":"王 甚 歡 喜  大 賜 珍 寶 放 令 還 家  "
  },
  {
    "segmentnr":"ZH_T16_0703_001:0809a29_13",
    "original":"燈指漸漸遂便長大，其父長者為求婚所，選擇高門與己等者，娉以為婦。",
    "folio":1,
    "stemmed":"燈 指 漸 漸 遂 便 長 大  其 父 長 者 為 求 婚 所  選 擇 高 門 與 己 等 者  娉 以 為 婦  "
  },
  {
    "segmentnr":"ZH_T16_0703_001:0809b01_13",
    "original":"長者既富，禮教光備，閨門雍穆，資產轉盛。",
    "folio":1,
    "stemmed":"長 者 既 富  禮 教 光 備  閨 門 雍 穆  資 產 轉 盛  "
  },
  {
    "segmentnr":"ZH_T16_0703_001:0809b05_14",
    "original":"夫盛有衰，合會有離，長者夫妻俱時喪亡，譬如日到沒處暉光潛翳，如日既出月光不現，如火為灰熾炎永滅，強健好色為病所壞，少壯之年為老所侵，所愛之命為死所奪。",
    "folio":1,
    "stemmed":"夫 盛 有 衰  合 會 有 離  長 者 夫 妻 俱 時 喪 亡  譬 如 日 到 沒 處 暉 光 潛 翳  如 日 既 出 月 光 不 現  如 火 為 灰 熾 炎 永 滅  強 健 好 色 為 病 所 壞  少 壯 之 年 為 老 所 侵  所 愛 之 命 為 死 所 奪  "
  },
  {
    "segmentnr":"ZH_T16_0703_001:0809b06_6",
    "original":"父母既終，生計漸損。",
    "folio":1,
    "stemmed":"父 母 既 終  生 計 漸 損  "
  },
  {
    "segmentnr":"ZH_T16_0703_001:0809b09_2",
    "original":"而此燈指少長富逸，不閑家業，惡伴交遊，恣心放意耽惑酒色，用錢無度，倉庫儲積無人料理，如月盈則闕轉就損減。",
    "folio":1,
    "stemmed":"而 此 燈 指 少 長 富 逸  不 閑 家 業  惡 伴 交 遊  恣 心 放 意 耽 惑 酒 色  用 錢 無 度  倉 庫 儲 積 無 人 料 理  如 月 盈 則 闕 轉 就 損 減  "
  },
  {
    "segmentnr":"ZH_T16_0703_001:0809b09_17",
    "original":"時彼國法，歲一大會，集般周山。",
    "folio":1,
    "stemmed":"時 彼 國 法  歲 一 大 會  集 般 周 山  "
  },
  {
    "segmentnr":"ZH_T16_0703_001:0809b11_7",
    "original":"于時燈指服飾奢靡，將從伎樂皆悉嚴麗擬於王者，詣彼會所。",
    "folio":1,
    "stemmed":"于 時 燈 指 服 飾 奢 靡  將 從 伎 樂 皆 悉 嚴 麗 擬 於 王 者  詣 彼 會 所  "
  },
  {
    "segmentnr":"ZH_T16_0703_001:0809b12_2",
    "original":"彼會大眾見其如是，無不敬美。",
    "folio":1,
    "stemmed":"彼 會 大 眾 見 其 如 是  無 不 敬 美  "
  },
  {
    "segmentnr":"ZH_T16_0703_001:0809b14_6",
    "original":"爾時眾人共相酣飲、歡娛適意，鐘鼓競陳，絃歌普作，歡舞平場，嬉戲原野，娛樂之音動山蓋谷。",
    "folio":1,
    "stemmed":"爾 時 眾 人 共 相 酣 飲  歡 娛 適 意  鐘 鼓 競 陳  絃 歌 普 作  歡 舞 平 場  嬉 戲 原 野  娛 樂 之 音 動 山 蓋 谷  "
  },
  {
    "segmentnr":"ZH_T16_0703_001:0809b16_3",
    "original":"時後群賊知燈指詣會，未還之間伺其空，便往到其家劫掠錢財，一切盡取。",
    "folio":1,
    "stemmed":"時 後 群 賊 知 燈 指 詣 會  未 還 之 間 伺 其 空  便 往 到 其 家 劫 掠 錢 財  一 切 盡 取  "
  },
  {
    "segmentnr":"ZH_T16_0703_001:0809b17_7",
    "original":"燈指暮歸，見己舍內為賊劫掠，唯有木石塼瓦等在。",
    "folio":1,
    "stemmed":"燈 指 暮 歸  見 己 舍 內 為 賊 劫 掠  唯 有 木 石 塼 瓦 等 在  "
  },
  {
    "segmentnr":"ZH_T16_0703_001:0809b18_16",
    "original":"見此事已悶絕躄地，傍人水灑方得醒寤，憂愁啼哭而作是念：",
    "folio":1,
    "stemmed":"見 此 事 已 悶 絕 躄 地  傍 人 水 灑 方 得 醒 寤  憂 愁 啼 哭 而 作 是 念  "
  },
  {
    "segmentnr":"ZH_T16_0703_001:0809b20_3",
    "original":"「我父昔來廣作方宜修治家業，劬勞積聚倉庫財寶。",
    "folio":1,
    "stemmed":" 我 父 昔 來 廣 作 方 宜 修 治 家 業  劬 勞 積 聚 倉 庫 財 寶  "
  },
  {
    "segmentnr":"ZH_T16_0703_001:0809b20_18",
    "original":"是父所為，生育我身，覬有委付。",
    "folio":1,
    "stemmed":"是 父 所 為  生 育 我 身  覬 有 委 付  "
  },
  {
    "segmentnr":"ZH_T16_0703_001:0809b21_16",
    "original":"如何至我不紹父業，浮遊懶惰為人欺陵？",
    "folio":1,
    "stemmed":"如 何 至 我 不 紹 父 業  浮 遊 懶 惰 為 人 欺 陵  "
  },
  {
    "segmentnr":"ZH_T16_0703_001:0809b23_8",
    "original":"父之餘財一旦喪失，倉庫空虛，畜產迸散，顧瞻舍宅，唯我孑然。",
    "folio":1,
    "stemmed":"父 之 餘 財 一 旦 喪 失  倉 庫 空 虛  畜 產 迸 散  顧 瞻 舍 宅  唯 我 孑 然  "
  },
  {
    "segmentnr":"ZH_T16_0703_001:0809b24_8",
    "original":"著身瓔珞及以服乘，當用貿食，以濟交急。",
    "folio":1,
    "stemmed":"著 身 瓔 珞 及 以 服 乘  當 用 貿 食  以 濟 交 急  "
  },
  {
    "segmentnr":"ZH_T16_0703_001:0809b24_18",
    "original":"用之既盡，當如之何？",
    "folio":1,
    "stemmed":"用 之 既 盡  當 如 之 何  "
  },
  {
    "segmentnr":"ZH_T16_0703_001:0809b26_8",
    "original":"」當于爾時，指光亦滅，其妻厭賤捨棄而走，僮僕逃失，親里斷絕。",
    "folio":1,
    "stemmed":" 當 于 爾 時  指 光 亦 滅  其 妻 厭 賤 捨 棄 而 走  僮 僕 逃 失  親 里 斷 絕  "
  },
  {
    "segmentnr":"ZH_T16_0703_001:0809b27_18",
    "original":"素與情昵極親厚者，反如怨讐，見其貧窮，恐從乞索，逆生瞋怒。",
    "folio":1,
    "stemmed":"素 與 情 昵 極 親 厚 者  反 如 怨 讐  見 其 貧 窮  恐 從 乞 索  逆 生 瞋 怒  "
  },
  {
    "segmentnr":"ZH_T16_0703_001:0809b28_8",
    "original":"婦尚捨棄，況於餘人？",
    "folio":1,
    "stemmed":"婦 尚 捨 棄  況 於 餘 人  "
  },
  {
    "segmentnr":"ZH_T16_0703_001:0809b29_7",
    "original":"當知貧窮比於地獄，貧窮苟生與死無別。",
    "folio":1,
    "stemmed":"當 知 貧 窮 比 於 地 獄  貧 窮 苟 生 與 死 無 別  "
  },
  {
    "segmentnr":"ZH_T16_0703_001:0809c01_8",
    "original":"先慣富樂，卒罹窮困，失所依憑，栖寄無處。",
    "folio":1,
    "stemmed":"先 慣 富 樂  卒 罹 窮 困  失 所 依 憑  栖 寄 無 處  "
  },
  {
    "segmentnr":"ZH_T16_0703_001:0809c06_18",
    "original":"憂心火熾，愁毒燋然，華色既衰，悴容轉彰，身體尫羸，飢渴消削，眼目押陷，諸節骨立，薄皮纏綶，筋脈露現，頭髮蓬亂，手足銳細，其色艾白，舉體皴裂，又無衣裳，至糞穢中拾掇麁弊，連綴相著纔遮人根，赤露四體，倚臥糞塠，復無席薦。",
    "folio":1,
    "stemmed":"憂 心 火 熾  愁 毒 燋 然  華 色 既 衰  悴 容 轉 彰  身 體 尫 羸  飢 渴 消 削  眼 目 押 陷  諸 節 骨 立  薄 皮 纏 綶  筋 脈 露 現  頭髮蓬亂  手 足 銳 細  其 色 艾 白  舉 體 皴 裂  又 無 衣 裳  至 糞 穢 中 拾 掇 麁 弊  連 綴 相 著 纔 遮 人 根  赤 露 四 體  倚 臥 糞 塠  復 無 席 薦  "
  },
  {
    "segmentnr":"ZH_T16_0703_001:0809c08_16",
    "original":"諸親舊等見而不識，歷巷乞食猶如餓烏，至知友邊欲從乞食，守門之人遮而不聽。",
    "folio":1,
    "stemmed":"諸 親 舊 等 見 而 不 識  歷 巷 乞 食 猶 如 餓 烏  至 知 友 邊 欲 從 乞 食  守 門 之 人 遮 而 不 聽  "
  },
  {
    "segmentnr":"ZH_T16_0703_001:0809c10_16",
    "original":"伺便輒入，復為排辱，舍主既出欲加鞭打，俯僂曲躬再拜謝罪，舍主輕蔑都不迴顧。",
    "folio":1,
    "stemmed":"伺 便 輒 入  復 為 排 辱  舍 主 既 出 欲 加 鞭 打  俯 僂 曲 躬 再 拜 謝 罪  舍 主 輕 蔑 都 不 迴 顧  "
  },
  {
    "segmentnr":"ZH_T16_0703_001:0809c12_12",
    "original":"設得入舍，輕賤之故，既不與語又不敷座，與少飲食撩擲盂器，不使充飽。",
    "folio":1,
    "stemmed":"設 得 入 舍  輕 賤 之 故  既 不 與 語 又 不 敷 座  與 少 飲 食 撩 擲 盂 器  不 使 充 飽  "
  },
  {
    "segmentnr":"ZH_T16_0703_001:0809c13_12",
    "original":"時彼國內取婦、生子、剃髮，法皆設會。",
    "folio":1,
    "stemmed":"時 彼 國 內 取 婦  生 子  剃 髮  法 皆 設 會  "
  },
  {
    "segmentnr":"ZH_T16_0703_001:0809c14_14",
    "original":"往到會中望乞殘食，以輕賤故，不喚令坐，驅其走使。",
    "folio":1,
    "stemmed":"往 到 會 中 望 乞 殘 食  以 輕 賤 故  不 喚 令 坐  驅 其 走 使  "
  },
  {
    "segmentnr":"ZH_T16_0703_001:0809c15_9",
    "original":"益索所須，得少餘殘，與奴共器。",
    "folio":1,
    "stemmed":"益 索 所 須  得 少 餘 殘  與 奴 共 器  "
  },
  {
    "segmentnr":"ZH_T16_0703_001:0809c15_14",
    "original":"便自思惟：",
    "folio":1,
    "stemmed":"便 自 思 惟  "
  },
  {
    "segmentnr":"ZH_T16_0703_001:0809c15_21",
    "original":"「怪哉，怪哉！",
    "folio":1,
    "stemmed":" 怪 哉  怪 哉  "
  },
  {
    "segmentnr":"ZH_T16_0703_001:0809c16_12",
    "original":"我今云何貧賤伶俜忽至如此？",
    "folio":1,
    "stemmed":"我 今 云 何 貧 賤 伶 俜 忽 至 如 此  "
  },
  {
    "segmentnr":"ZH_T16_0703_001:0809c16_18",
    "original":"」私自念言：",
    "folio":1,
    "stemmed":" 私 自 念 言  "
  },
  {
    "segmentnr":"ZH_T16_0703_001:0809c18_9",
    "original":"「如我今日精神昏迷、心智失識，不知今者為是本形，更受身耶？",
    "folio":1,
    "stemmed":" 如 我 今 日 精 神 昏 迷  心 智 失 識  不 知 今 者 為 是 本 形  更 受 身 耶  "
  },
  {
    "segmentnr":"ZH_T16_0703_001:0809c19_11",
    "original":"辛苦荼毒世所無偶，譬如林樹無花，眾蜂遠離；",
    "folio":1,
    "stemmed":"辛 苦 荼 毒 世 所 無 偶  譬 如 林 樹 無 花  眾 蜂 遠 離  "
  },
  {
    "segmentnr":"ZH_T16_0703_001:0809c20_1",
    "original":"被霜之草，葉自燋捲；",
    "folio":1,
    "stemmed":"被 霜 之 草  葉 自 燋 捲  "
  },
  {
    "segmentnr":"ZH_T16_0703_001:0809c20_11",
    "original":"枯涸之池，鴻鴈不遊；",
    "folio":1,
    "stemmed":"枯 涸 之 池  鴻 鴈 不 遊  "
  },
  {
    "segmentnr":"ZH_T16_0703_001:0809c20_21",
    "original":"被燒之林，麋鹿不趣；",
    "folio":1,
    "stemmed":"被 燒 之 林  麋 鹿 不 趣  "
  },
  {
    "segmentnr":"ZH_T16_0703_001:0809c21_9",
    "original":"田苗刈盡，無人捃拾。",
    "folio":1,
    "stemmed":"田 苗 刈 盡  無 人 捃 拾  "
  },
  {
    "segmentnr":"ZH_T16_0703_001:0809c22_8",
    "original":"今日貧困，說往富樂但謂虛談，誰肯信之？",
    "folio":1,
    "stemmed":"今 日 貧 困  說 往 富 樂 但 謂 虛 談  誰 肯 信 之  "
  },
  {
    "segmentnr":"ZH_T16_0703_001:0809c22_18",
    "original":"世人甚眾，無知我者。",
    "folio":1,
    "stemmed":"世 人 甚 眾  無 知 我 者  "
  },
  {
    "segmentnr":"ZH_T16_0703_001:0809c23_8",
    "original":"由我貧窮，所向無路。",
    "folio":1,
    "stemmed":"由 我 貧 窮  所 向 無 路  "
  },
  {
    "segmentnr":"ZH_T16_0703_001:0809c24_3",
    "original":"譬如曠野為火所焚，人不喜樂；",
    "folio":1,
    "stemmed":"譬 如 曠 野 為 火 所 焚  人 不 喜 樂  "
  },
  {
    "segmentnr":"ZH_T16_0703_001:0809c24_14",
    "original":"如枯樹無蔭，無依投者；",
    "folio":1,
    "stemmed":"如 枯 樹 無 蔭  無 依 投 者  "
  },
  {
    "segmentnr":"ZH_T16_0703_001:0809c25_6",
    "original":"如苗被雹霜，捐棄不收；",
    "folio":1,
    "stemmed":"如 苗 被 雹 霜  捐 棄 不 收  "
  },
  {
    "segmentnr":"ZH_T16_0703_001:0809c25_16",
    "original":"如毒蛇室，人皆遠離；",
    "folio":1,
    "stemmed":"如 毒 蛇 室  人 皆 遠 離  "
  },
  {
    "segmentnr":"ZH_T16_0703_001:0809c26_6",
    "original":"如雜毒食，無有甞者；",
    "folio":1,
    "stemmed":"如 雜 毒 食  無 有 甞 者  "
  },
  {
    "segmentnr":"ZH_T16_0703_001:0809c26_16",
    "original":"如空塚間，無人趣向；",
    "folio":1,
    "stemmed":"如 空 塚 間  無 人 趣 向  "
  },
  {
    "segmentnr":"ZH_T16_0703_001:0809c27_6",
    "original":"如惡廁溷，臭穢盈集；",
    "folio":1,
    "stemmed":"如 惡 廁 溷  臭 穢 盈 集  "
  },
  {
    "segmentnr":"ZH_T16_0703_001:0809c27_16",
    "original":"如魁膾者，人所惡賤；",
    "folio":1,
    "stemmed":"如 魁 膾 者  人 所 惡 賤  "
  },
  {
    "segmentnr":"ZH_T16_0703_001:0809c28_6",
    "original":"如常偷賊，人所猜疑；",
    "folio":1,
    "stemmed":"如 常 偷 賊  人 所 猜 疑  "
  },
  {
    "segmentnr":"ZH_T16_0703_001:0809c29_10",
    "original":"我亦如是，所向之處動作譏嫌，所可談說發言生過。",
    "folio":1,
    "stemmed":"我 亦 如 是  所 向 之 處 動 作 譏 嫌  所 可 談 說 發 言 生 過  "
  },
  {
    "segmentnr":"ZH_T16_0703_001:0810a01_1",
    "original":"雖說好語，他以為非；",
    "folio":1,
    "stemmed":"雖 說 好 語  他 以 為 非  "
  },
  {
    "segmentnr":"ZH_T16_0703_001:0810a01_11",
    "original":"若造善業，他以為鄙。",
    "folio":1,
    "stemmed":"若 造 善 業  他 以 為 鄙  "
  },
  {
    "segmentnr":"ZH_T16_0703_001:0810a02_1",
    "original":"所為機捷，復嫌輕躁；",
    "folio":1,
    "stemmed":"所 為 機 捷  復 嫌 輕 躁  "
  },
  {
    "segmentnr":"ZH_T16_0703_001:0810a02_11",
    "original":"若復舒緩，又言重直。",
    "folio":1,
    "stemmed":"若 復 舒 緩  又 言 重 直  "
  },
  {
    "segmentnr":"ZH_T16_0703_001:0810a03_1",
    "original":"設復讚歎，人謂諂譽；",
    "folio":1,
    "stemmed":"設 復 讚 歎  人 謂 諂 譽  "
  },
  {
    "segmentnr":"ZH_T16_0703_001:0810a04_1",
    "original":"若不加譽，復生誹謗，言此貧人常無好語。",
    "folio":1,
    "stemmed":"若 不 加 譽  復 生 誹 謗  言 此 貧 人 常 無 好 語  "
  },
  {
    "segmentnr":"ZH_T16_0703_001:0810a04_18",
    "original":"若復教授，復言詐偽耆舊，強有所知；",
    "folio":1,
    "stemmed":"若 復 教 授  復 言 詐 偽 耆 舊  強 有 所 知  "
  },
  {
    "segmentnr":"ZH_T16_0703_001:0810a05_8",
    "original":"若廣言說，人謂多舌；",
    "folio":1,
    "stemmed":"若 廣 言 說  人 謂 多 舌  "
  },
  {
    "segmentnr":"ZH_T16_0703_001:0810a05_18",
    "original":"若默無言，人謂藏情；",
    "folio":1,
    "stemmed":"若 默 無 言  人 謂 藏 情  "
  },
  {
    "segmentnr":"ZH_T16_0703_001:0810a06_8",
    "original":"若正直說，復云麁獷；",
    "folio":1,
    "stemmed":"若 正 直 說  復 云 麁 獷  "
  },
  {
    "segmentnr":"ZH_T16_0703_001:0810a06_18",
    "original":"若求人意，復言諂曲。",
    "folio":1,
    "stemmed":"若 求 人 意  復 言 諂 曲  "
  },
  {
    "segmentnr":"ZH_T16_0703_001:0810a07_8",
    "original":"若數親附，復言幻惑；",
    "folio":1,
    "stemmed":"若 數 親 附  復 言 幻 惑  "
  },
  {
    "segmentnr":"ZH_T16_0703_001:0810a07_18",
    "original":"若不親附，復言驕誕。",
    "folio":1,
    "stemmed":"若 不 親 附  復 言 驕 誕  "
  },
  {
    "segmentnr":"ZH_T16_0703_001:0810a08_11",
    "original":"若順他所說，復言詐取他意；",
    "folio":1,
    "stemmed":"若 順 他 所 說  復 言 詐 取 他 意  "
  },
  {
    "segmentnr":"ZH_T16_0703_001:0810a09_2",
    "original":"若不隨順，復言自專。",
    "folio":1,
    "stemmed":"若 不 隨 順  復 言 自 專  "
  },
  {
    "segmentnr":"ZH_T16_0703_001:0810a09_13",
    "original":"若屈意承望，罵言寒賤；",
    "folio":1,
    "stemmed":"若 屈 意 承 望  罵 言 寒 賤  "
  },
  {
    "segmentnr":"ZH_T16_0703_001:0810a10_7",
    "original":"若不屈意，言是貧人猶故自我。",
    "folio":1,
    "stemmed":"若 不 屈 意  言 是 貧 人 猶 故 自 我  "
  },
  {
    "segmentnr":"ZH_T16_0703_001:0810a11_3",
    "original":"若小自寬放，言其愚癡無有拘忌；",
    "folio":1,
    "stemmed":"若 小 自 寬 放  言 其 愚 癡 無 有 拘 忌  "
  },
  {
    "segmentnr":"ZH_T16_0703_001:0810a11_17",
    "original":"若自攝撿，言其空麁詐自端礭。",
    "folio":1,
    "stemmed":"若 自 攝 撿  言 其 空 麁 詐 自 端 礭  "
  },
  {
    "segmentnr":"ZH_T16_0703_001:0810a12_12",
    "original":"若復歡逸，言其譸張狀似狂人；",
    "folio":1,
    "stemmed":"若 復 歡 逸  言 其 譸 張 狀 似 狂 人  "
  },
  {
    "segmentnr":"ZH_T16_0703_001:0810a13_7",
    "original":"若復憂慘，言其舍毒初無歡心。",
    "folio":1,
    "stemmed":"若 復 憂 慘  言 其 舍 毒 初 無 歡 心  "
  },
  {
    "segmentnr":"ZH_T16_0703_001:0810a14_16",
    "original":"若聞他語有所不盡，為其判釋，言其命趣以愚代智耐著之甚；",
    "folio":1,
    "stemmed":"若 聞 他 語 有 所 不 盡  為 其 判 釋  言 其 命 趣 以 愚 代 智 耐 著 之 甚  "
  },
  {
    "segmentnr":"ZH_T16_0703_001:0810a15_12",
    "original":"若復默然，復言頑嚚不識道理；",
    "folio":1,
    "stemmed":"若 復 默 然  復 言 頑 嚚 不 識 道 理  "
  },
  {
    "segmentnr":"ZH_T16_0703_001:0810a16_4",
    "original":"若小戲論，言不信罪福。",
    "folio":1,
    "stemmed":"若 小 戲 論  言 不 信 罪 福  "
  },
  {
    "segmentnr":"ZH_T16_0703_001:0810a16_18",
    "original":"若有所索，言其苟得不知廉恥；",
    "folio":1,
    "stemmed":"若 有 所 索  言 其 苟 得 不 知 廉 恥  "
  },
  {
    "segmentnr":"ZH_T16_0703_001:0810a17_13",
    "original":"若無所索，言今雖不求後望大得。",
    "folio":1,
    "stemmed":"若 無 所 索  言 今 雖 不 求 後 望 大 得  "
  },
  {
    "segmentnr":"ZH_T16_0703_001:0810a18_8",
    "original":"若言引經書，復云詐作聰明；",
    "folio":1,
    "stemmed":"若 言 引 經 書  復 云 詐 作 聰 明  "
  },
  {
    "segmentnr":"ZH_T16_0703_001:0810a18_19",
    "original":"若言語樸素，復嫌踈鈍。",
    "folio":1,
    "stemmed":"若 言 語 樸 素  復 嫌 踈 鈍  "
  },
  {
    "segmentnr":"ZH_T16_0703_001:0810a19_10",
    "original":"若公論事實，復言強說；",
    "folio":1,
    "stemmed":"若 公 論 事 實  復 言 強 說  "
  },
  {
    "segmentnr":"ZH_T16_0703_001:0810a20_2",
    "original":"若私屏正語，復言讒佞。",
    "folio":1,
    "stemmed":"若 私 屏 正 語  復 言 讒 佞  "
  },
  {
    "segmentnr":"ZH_T16_0703_001:0810a20_14",
    "original":"若著新衣，復言假借嚴飾；",
    "folio":1,
    "stemmed":"若 著 新 衣  復 言 假 借 嚴 飾  "
  },
  {
    "segmentnr":"ZH_T16_0703_001:0810a21_6",
    "original":"若著弊衣，復言儜劣寒悴。",
    "folio":1,
    "stemmed":"若 著 弊 衣  復 言 儜 劣 寒 悴  "
  },
  {
    "segmentnr":"ZH_T16_0703_001:0810a21_18",
    "original":"若多飲食，復言飢餓饕餮；",
    "folio":1,
    "stemmed":"若 多 飲 食  復 言 飢 餓 饕 餮  "
  },
  {
    "segmentnr":"ZH_T16_0703_001:0810a22_14",
    "original":"若少飲食，言腹中實飢詐作清廉。",
    "folio":1,
    "stemmed":"若 少 飲 食  言 腹 中 實 飢 詐 作 清 廉  "
  },
  {
    "segmentnr":"ZH_T16_0703_001:0810a23_10",
    "original":"若說經論，言顯己所知、彰我闇短；",
    "folio":1,
    "stemmed":"若 說 經 論  言 顯 己 所 知  彰 我 闇 短  "
  },
  {
    "segmentnr":"ZH_T16_0703_001:0810a24_8",
    "original":"若不說經論，言愚癡無識、可使放牛。",
    "folio":1,
    "stemmed":"若 不 說 經 論  言 愚 癡 無 識  可 使 放 牛  "
  },
  {
    "segmentnr":"ZH_T16_0703_001:0810a25_2",
    "original":"若自道昔事業，言誇業自譽；",
    "folio":1,
    "stemmed":"若 自 道 昔 事 業  言 誇 業 自 譽  "
  },
  {
    "segmentnr":"ZH_T16_0703_001:0810a25_13",
    "original":"若自杜默，言門資淺薄：",
    "folio":1,
    "stemmed":"若 自 杜 默  言 門 資 淺 薄  "
  },
  {
    "segmentnr":"ZH_T16_0703_001:0810a26_13",
    "original":"諸貧窮者行來進止、言說俯仰，盡是𠎝過；",
    "folio":1,
    "stemmed":"諸 貧 窮 者 行 來 進 止  言 說 俯 仰  盡 是 𠎝 過  "
  },
  {
    "segmentnr":"ZH_T16_0703_001:0810a27_16",
    "original":"富貴之人作諸非法都無過患，舉措云為斯皆得所。",
    "folio":1,
    "stemmed":"富 貴 之 人 作 諸 非 法 都 無 過 患  舉 措 云 為 斯 皆 得 所  "
  },
  {
    "segmentnr":"ZH_T16_0703_001:0810b05_2",
    "original":"「貧窮之人如起尸鬼，一切怖畏，如遇死病難可療治，如曠野嶮處絕無水草，如墮大海沒溺洪流，如人捺咽不得出氣，如眼上翳不知所至，如厚垢穢難可洗去，亦如怨家雖同衣食不捨惡心，如夏暴井入中斷氣，如入深泥滯不可出，如山暴水駃流吹漂樹木摧折；",
    "folio":1,
    "stemmed":" 貧 窮 之 人 如 起 尸 鬼  一 切 怖 畏  如 遇 死 病 難 可 療 治  如 曠 野 嶮 處 絕 無 水 草  如 墮 大 海 沒 溺 洪 流  如 人 捺 咽 不 得 出 氣  如 眼 上 翳 不 知 所 至  如 厚 垢 穢 難 可 洗 去  亦 如 怨 家 雖 同 衣 食 不 捨 惡 心  如 夏 暴 井 入 中 斷 氣  如 入 深 泥 滯 不 可 出  如 山 暴 水 駃 流 吹 漂 樹 木 摧 折  "
  },
  {
    "segmentnr":"ZH_T16_0703_001:0810b05_12",
    "original":"貧亦如是，多諸艱難；",
    "folio":1,
    "stemmed":"貧 亦 如 是  多 諸 艱 難  "
  },
  {
    "segmentnr":"ZH_T16_0703_001:0810b07_18",
    "original":"貧窮又能毀壞壯年好色、氣力名聞、種族門戶，智慧持戒、布施慚愧、仁義信行、勇武意志悉能壞之；",
    "folio":1,
    "stemmed":"貧 窮 又 能 毀 壞 壯 年 好 色  氣 力 名 聞  種 族 門 戶  智 慧 持 戒  布 施 慚 愧  仁 義 信 行  勇 武 意 志 悉 能 壞 之  "
  },
  {
    "segmentnr":"ZH_T16_0703_001:0810b09_3",
    "original":"又復能生飢寒怨憎、輕躁褊狹、憂愁慘毒、嫌責罪負：",
    "folio":1,
    "stemmed":"又 復 能 生 飢 寒 怨 憎  輕 躁 褊 狹  憂 愁 慘 毒  嫌 責 罪 負  "
  },
  {
    "segmentnr":"ZH_T16_0703_001:0810b10_16",
    "original":"如是眾苦，從貧窮生，譬如伏藏多有雜物，貧伏藏中多有種種身心苦惱。",
    "folio":1,
    "stemmed":"如 是 眾 苦  從 貧 窮 生  譬 如 伏 藏 多 有 雜 物  貧 伏 藏 中 多 有 種 種 身 心 苦 惱  "
  },
  {
    "segmentnr":"ZH_T16_0703_001:0810b13_3",
    "original":"夫富貴者，有好威德、姿貌從容、意度寬廣、禮義競興，能生智勇、增長家業、眷屬和讓、善名遠聞。",
    "folio":1,
    "stemmed":"夫 富 貴 者  有 好 威 德  姿 貌 從 容  意 度 寬 廣  禮 義 競 興  能 生 智 勇  增 長 家 業  眷 屬 和 讓  善 名 遠 聞  "
  },
  {
    "segmentnr":"ZH_T16_0703_001:0810b13_9",
    "original":"」燈指思惟：",
    "folio":1,
    "stemmed":" 燈 指 思 惟  "
  },
  {
    "segmentnr":"ZH_T16_0703_001:0810b14_8",
    "original":"「我今貧厄，世間少比，正欲捨身，不能自殞。",
    "folio":1,
    "stemmed":" 我 今 貧 厄  世 間 少 比  正 欲 捨 身  不 能 自 殞  "
  },
  {
    "segmentnr":"ZH_T16_0703_001:0810b14_17",
    "original":"當作何方以自存濟？",
    "folio":1,
    "stemmed":"當 作 何 方 以 自 存 濟  "
  },
  {
    "segmentnr":"ZH_T16_0703_001:0810b15_3",
    "original":"」復作是念：",
    "folio":1,
    "stemmed":" 復 作 是 念  "
  },
  {
    "segmentnr":"ZH_T16_0703_001:0810b15_14",
    "original":"「世人所鄙，不過擔尸。",
    "folio":1,
    "stemmed":" 世 人 所 鄙  不 過 擔 尸  "
  },
  {
    "segmentnr":"ZH_T16_0703_001:0810b16_7",
    "original":"此事雖惡，交無後世受苦之業；",
    "folio":1,
    "stemmed":"此 事 雖 惡  交 無 後 世 受 苦 之 業  "
  },
  {
    "segmentnr":"ZH_T16_0703_001:0810b17_3",
    "original":"若當餘作，或值殺生作諸不善。",
    "folio":1,
    "stemmed":"若 當 餘 作  或 值 殺 生 作 諸 不 善  "
  },
  {
    "segmentnr":"ZH_T16_0703_001:0810b17_13",
    "original":"以此而言，我請為之。",
    "folio":1,
    "stemmed":"以 此 而 言  我 請 為 之  "
  },
  {
    "segmentnr":"ZH_T16_0703_001:0810b18_8",
    "original":"」爾時有人聞其此語，即雇擔尸。",
    "folio":1,
    "stemmed":" 爾 時 有 人 聞 其 此 語  即 雇 擔 尸  "
  },
  {
    "segmentnr":"ZH_T16_0703_001:0810b19_12",
    "original":"燈指取直，尋從其言，擔負死人到於塚間，意欲擲棄。",
    "folio":1,
    "stemmed":"燈 指 取 直  尋 從 其 言  擔 負 死 人 到 於 塚 間  意 欲 擲 棄  "
  },
  {
    "segmentnr":"ZH_T16_0703_001:0810b21_7",
    "original":"于時死人急抱燈指，譬如小兒抱其父母，急捉不放，盡力𢱍却不能得去。",
    "folio":1,
    "stemmed":"于 時 死 人 急 抱 燈 指  譬 如 小 兒 抱 其 父 母  急 捉 不 放  盡 力 𢱍 却 不 能 得 去  "
  },
  {
    "segmentnr":"ZH_T16_0703_001:0810b22_13",
    "original":"死人著脊，猶如胡膠，不可得脫，排推不離，甚大怖畏。",
    "folio":1,
    "stemmed":"死 人 著 脊  猶 如 胡 膠  不 可 得 脫  排 推 不 離  甚 大 怖 畏  "
  },
  {
    "segmentnr":"ZH_T16_0703_001:0810b22_18",
    "original":"作是念言：",
    "folio":1,
    "stemmed":"作是念言  "
  },
  {
    "segmentnr":"ZH_T16_0703_001:0810b23_12",
    "original":"「我於今日擔此死人，欲何處活？",
    "folio":1,
    "stemmed":" 我 於 今 日 擔 此 死 人  欲 何 處 活  "
  },
  {
    "segmentnr":"ZH_T16_0703_001:0810b24_3",
    "original":"」即詣旃陀羅村語言：",
    "folio":1,
    "stemmed":" 即 詣 旃 陀 羅 村 語 言  "
  },
  {
    "segmentnr":"ZH_T16_0703_001:0810b24_18",
    "original":"「誰能却我背上死尸，當重相雇。",
    "folio":1,
    "stemmed":" 誰 能 却 我 背 上 死 尸  當 重 相 雇  "
  },
  {
    "segmentnr":"ZH_T16_0703_001:0810b25_16",
    "original":"」諸旃陀羅詳共盡力共挽却之，亦不肯去。",
    "folio":1,
    "stemmed":" 諸 旃 陀 羅 詳 共 盡 力 共 挽 却 之  亦 不 肯 去  "
  },
  {
    "segmentnr":"ZH_T16_0703_001:0810b26_7",
    "original":"餘見之者罵燈指言：",
    "folio":1,
    "stemmed":"餘 見 之 者 罵 燈 指 言  "
  },
  {
    "segmentnr":"ZH_T16_0703_001:0810b27_3",
    "original":"「狂人何為擔負死尸入人村落？",
    "folio":1,
    "stemmed":" 狂 人 何 為 擔 負 死 尸 入 人 村 落  "
  },
  {
    "segmentnr":"ZH_T16_0703_001:0810b27_13",
    "original":"」競以杖石而打擲之。",
    "folio":1,
    "stemmed":" 競 以 杖 石 而 打 擲 之  "
  },
  {
    "segmentnr":"ZH_T16_0703_001:0810b28_3",
    "original":"身體傷破，痛懼並至。",
    "folio":1,
    "stemmed":"身 體 傷 破  痛 懼 並 至  "
  },
  {
    "segmentnr":"ZH_T16_0703_001:0810b28_17",
    "original":"有人憐愍將其詣城，遂到城門。",
    "folio":1,
    "stemmed":"有 人 憐 愍 將 其 詣 城  遂 到 城 門  "
  },
  {
    "segmentnr":"ZH_T16_0703_001:0810b29_17",
    "original":"既到門下，守門之人逆遮打之，不得近門：",
    "folio":1,
    "stemmed":"既 到 門 下  守 門 之 人 逆 遮 打 之  不 得 近 門  "
  },
  {
    "segmentnr":"ZH_T16_0703_001:0810c01_12",
    "original":"「此何癡人，擔負死尸欲來入城。",
    "folio":1,
    "stemmed":" 此 何 癡 人  擔 負 死 尸 欲 來 入 城  "
  },
  {
    "segmentnr":"ZH_T16_0703_001:0810c03_3",
    "original":"」自見己身被諸杖木，身體皆破，甚懷懊惱，發聲大哭，而作是言：",
    "folio":1,
    "stemmed":" 自 見 己 身 被 諸 杖 木  身 體 皆 破  甚 懷 懊 惱  發 聲 大 哭  而 作 是 言  "
  },
  {
    "segmentnr":"ZH_T16_0703_001:0810c03_13",
    "original":"「我正為食作此鄙事。",
    "folio":1,
    "stemmed":" 我 正 為 食 作 此 鄙 事  "
  },
  {
    "segmentnr":"ZH_T16_0703_001:0810c05_7",
    "original":"今日忽然遭此大苦，由我貧困不擇作處，為斯賤業，冀得價直以自存活。",
    "folio":1,
    "stemmed":"今 日 忽 然 遭 此 大 苦  由 我 貧 困 不 擇 作 處  為 斯 賤 業  冀 得 價 直 以 自 存 活  "
  },
  {
    "segmentnr":"ZH_T16_0703_001:0810c05_16",
    "original":"如何一旦復值苦毒？",
    "folio":1,
    "stemmed":"如 何 一 旦 復 值 苦 毒  "
  },
  {
    "segmentnr":"ZH_T16_0703_001:0810c06_8",
    "original":"寧作餘死，不負尸生。",
    "folio":1,
    "stemmed":"寧 作 餘 死  不 負 尸 生  "
  },
  {
    "segmentnr":"ZH_T16_0703_001:0810c06_14",
    "original":"」且哭且言。",
    "folio":1,
    "stemmed":" 且 哭 且 言  "
  },
  {
    "segmentnr":"ZH_T16_0703_001:0810c07_8",
    "original":"時守門者深生憐愍，放令還家。",
    "folio":1,
    "stemmed":"時 守 門 者 深 生 憐 愍  放 令 還 家  "
  },
  {
    "segmentnr":"ZH_T16_0703_001:0810c09_3",
    "original":"到自空室，先同乞索諸貧人等共住之者，遙見死尸在其背上，悉皆捨去。",
    "folio":1,
    "stemmed":"到 自 空 室  先 同 乞 索 諸 貧 人 等 共 住 之 者  遙 見 死 尸 在 其 背 上  悉 皆 捨 去  "
  },
  {
    "segmentnr":"ZH_T16_0703_001:0810c09_13",
    "original":"既到舍已，尸自墮地。",
    "folio":1,
    "stemmed":"既 到 舍 已  尸 自 墮 地  "
  },
  {
    "segmentnr":"ZH_T16_0703_001:0810c10_13",
    "original":"燈指于時踰增惶怖，悶絕躄地，久乃得穌。",
    "folio":1,
    "stemmed":"燈 指 于 時 踰 增 惶 怖  悶 絕 躄 地  久 乃 得 穌  "
  },
  {
    "segmentnr":"ZH_T16_0703_001:0810c12_11",
    "original":"尋見死尸手指純是黃金，雖復怖畏，見是好金即前視之，以刀試割，實是真金。",
    "folio":1,
    "stemmed":"尋 見 死 尸 手 指 純 是 黃 金  雖 復 怖 畏  見 是 好 金 即 前 視 之  以 刀 試 割  實 是 真 金  "
  },
  {
    "segmentnr":"ZH_T16_0703_001:0810c13_10",
    "original":"既得金已，心生歡喜，復剪頭、項、手足。",
    "folio":1,
    "stemmed":"既 得 金 已  心生歡喜  復 剪 頭  項  手 足  "
  },
  {
    "segmentnr":"ZH_T16_0703_001:0810c13_20",
    "original":"如是剪已，尋復還生。",
    "folio":1,
    "stemmed":"如 是 剪 已  尋 復 還 生  "
  },
  {
    "segmentnr":"ZH_T16_0703_001:0810c14_12",
    "original":"須臾之頃，金頭手足其積過人。",
    "folio":1,
    "stemmed":"須臾之頃  金 頭 手 足 其 積 過 人  "
  },
  {
    "segmentnr":"ZH_T16_0703_001:0810c16_15",
    "original":"譬如王者失國還復本位，如盲得眼視瞻明了，如久思他女得與交歡，如學禪者忽得道證；",
    "folio":1,
    "stemmed":"譬 如 王 者 失 國 還 復 本 位  如 盲 得 眼 視 瞻 明 了  如 久 思 他 女 得 與 交 歡  如 學 禪 者 忽 得 道 證  "
  },
  {
    "segmentnr":"ZH_T16_0703_001:0810c17_5",
    "original":"燈指歡喜亦復如是。",
    "folio":1,
    "stemmed":"燈 指 歡 喜 亦復如是  "
  },
  {
    "segmentnr":"ZH_T16_0703_001:0810c19_1",
    "original":"庫藏珍寶倍勝於前，威德名譽有過先日，親里朋友、妻子僮僕一切還來。",
    "folio":1,
    "stemmed":"庫 藏 珍 寶 倍 勝 於 前  威 德 名 譽 有 過 先 日  親 里 朋 友  妻 子 僮 僕 一 切 還 來  "
  },
  {
    "segmentnr":"ZH_T16_0703_001:0810c19_6",
    "original":"燈指歎曰：",
    "folio":1,
    "stemmed":"燈 指 歎 曰  "
  },
  {
    "segmentnr":"ZH_T16_0703_001:0810c19_12",
    "original":"「嗚呼怪哉！",
    "folio":1,
    "stemmed":" 嗚 呼 怪 哉  "
  },
  {
    "segmentnr":"ZH_T16_0703_001:0810c20_5",
    "original":"富有大力，能使世人來歸極疾。",
    "folio":1,
    "stemmed":"富 有 大 力  能 使 世 人 來 歸 極 疾  "
  },
  {
    "segmentnr":"ZH_T16_0703_001:0810c20_10",
    "original":"嗚呼怪哉！",
    "folio":1,
    "stemmed":"嗚 呼 怪 哉  "
  },
  {
    "segmentnr":"ZH_T16_0703_001:0810c21_5",
    "original":"貧有大力，能使所親捨我極速。",
    "folio":1,
    "stemmed":"貧 有 大 力  能 使 所 親 捨 我 極 速  "
  },
  {
    "segmentnr":"ZH_T16_0703_001:0810c22_10",
    "original":"我先貧時，素所親昵交遊道絕，總無一人與我語者；",
    "folio":1,
    "stemmed":"我 先 貧 時  素 所 親 昵 交 遊 道 絕  總 無 一 人 與 我 語 者  "
  },
  {
    "segmentnr":"ZH_T16_0703_001:0810c23_6",
    "original":"今日一切顒顒承事，合掌恭敬。",
    "folio":1,
    "stemmed":"今 日 一 切 顒 顒 承 事  合掌恭敬  "
  },
  {
    "segmentnr":"ZH_T16_0703_001:0810c24_16",
    "original":"假使生處如帝釋、勇力如羅摩、知見如天師，若無錢財都無所直。",
    "folio":1,
    "stemmed":"假 使 生 處 如 帝 釋  勇 力 如 羅 摩  知 見 如 天 師  若 無 錢 財 都 無 所 直  "
  },
  {
    "segmentnr":"ZH_T16_0703_001:0810c26_7",
    "original":"富者不問愚智，皆稱好人，實無所知人以為智，亦得勇健諸善名聞；",
    "folio":1,
    "stemmed":"富 者 不 問 愚 智  皆 稱 好 人  實 無 所 知 人 以 為 智  亦 得 勇 健 諸 善 名 聞  "
  },
  {
    "segmentnr":"ZH_T16_0703_001:0810c27_5",
    "original":"雖復醜陋老弊，少壯婦女樂至其邊。",
    "folio":1,
    "stemmed":"雖 復 醜 陋 老 弊  少 壯 婦 女 樂 至 其 邊  "
  },
  {
    "segmentnr":"ZH_T16_0703_001:0810c28_5",
    "original":"」阿闍世王聞其還富，尋即遣人來取其寶。",
    "folio":1,
    "stemmed":" 阿 闍 世 王 聞 其 還 富  尋 即 遣 人 來 取 其 寶  "
  },
  {
    "segmentnr":"ZH_T16_0703_001:0810c29_6",
    "original":"其所取者，盡是死人，還擲屋中，見是真金。",
    "folio":1,
    "stemmed":"其 所 取 者  盡 是 死 人  還 擲 屋 中  見 是 真 金  "
  },
  {
    "segmentnr":"ZH_T16_0703_001:0811a01_7",
    "original":"燈指知王欲得此寶，即以金頭手足以用上王。",
    "folio":1,
    "stemmed":"燈 指 知 王 欲 得 此 寶  即 以 金 頭 手 足 以 用 上 王  "
  },
  {
    "segmentnr":"ZH_T16_0703_001:0811a01_17",
    "original":"王既得已，齎之還宮。",
    "folio":1,
    "stemmed":"王 既 得 已  齎 之 還 宮  "
  },
  {
    "segmentnr":"ZH_T16_0703_001:0811a02_11",
    "original":"於後燈指作是思惟，而說偈言：",
    "folio":1,
    "stemmed":"於 後 燈 指 作是思惟  而 說 偈 言  "
  },
  {
    "segmentnr":"ZH_T16_0703_001:0811a03_0",
    "original":"「五欲極輕動，　　如電毒蛇虫，",
    "folio":1,
    "stemmed":" 五 欲 極 輕 動    如 電 毒 蛇 虫  "
  },
  {
    "segmentnr":"ZH_T16_0703_001:0811a04_13",
    "original":"榮樂不久停，　　即生厭患心。",
    "folio":1,
    "stemmed":"榮 樂 不 久 停    即 生 厭 患 心  "
  },
  {
    "segmentnr":"ZH_T16_0703_001:0811a06_8",
    "original":"」尋以珍寶施與眾人，於佛法中出家求道，精勤修習得阿羅漢。",
    "folio":1,
    "stemmed":" 尋 以 珍 寶 施 與 眾 人  於佛法中 出 家 求 道  精勤修習 得阿羅漢  "
  },
  {
    "segmentnr":"ZH_T16_0703_001:0811a07_4",
    "original":"雖獲道果，而此尸寶常隨逐之。",
    "folio":1,
    "stemmed":"雖 獲 道 果  而 此 尸 寶 常 隨 逐 之  "
  },
  {
    "segmentnr":"ZH_T16_0703_001:0811a08_4",
    "original":"比丘問佛：",
    "folio":1,
    "stemmed":"比 丘 問 佛  "
  },
  {
    "segmentnr":"ZH_T16_0703_001:0811a09_4",
    "original":"「燈指比丘以何因緣，從生以來有是指光？",
    "folio":1,
    "stemmed":" 燈 指 比 丘 以何因緣  從 生 以 來 有 是 指 光  "
  },
  {
    "segmentnr":"ZH_T16_0703_001:0811a09_13",
    "original":"以何因緣受此貧困？",
    "folio":1,
    "stemmed":"以何因緣 受 此 貧 困  "
  },
  {
    "segmentnr":"ZH_T16_0703_001:0811a10_8",
    "original":"復何因緣有此尸寶常隨逐之？",
    "folio":1,
    "stemmed":"復 何 因 緣 有 此 尸 寶 常 隨 逐 之  "
  },
  {
    "segmentnr":"ZH_T16_0703_001:0811a10_14",
    "original":"」佛告比丘：",
    "folio":1,
    "stemmed":" 佛 告 比 丘  "
  },
  {
    "segmentnr":"ZH_T16_0703_001:0811a10_20",
    "original":"「至心諦聽！",
    "folio":1,
    "stemmed":" 至 心 諦 聽  "
  },
  {
    "segmentnr":"ZH_T16_0703_001:0811a11_7",
    "original":"吾當為汝說其宿緣。",
    "folio":1,
    "stemmed":"吾 當 為 汝 說 其 宿 緣  "
  },
  {
    "segmentnr":"ZH_T16_0703_001:0811a13_19",
    "original":"燈指比丘乃往古世，生波羅㮈國大長者家，為小兒時，乘車在外遊戲，晚來門戶已閉，大喚開門，無人來應。",
    "folio":1,
    "stemmed":"燈 指 比 丘 乃往古世  生 波 羅 㮈 國 大 長 者 家  為 小 兒 時  乘 車 在 外 遊 戲  晚 來 門 戶 已 閉  大 喚 開 門  無 人 來 應  "
  },
  {
    "segmentnr":"ZH_T16_0703_001:0811a14_13",
    "original":"良久母來與兒開門，瞋罵母言：",
    "folio":1,
    "stemmed":"良 久 母 來 與 兒 開 門  瞋 罵 母 言  "
  },
  {
    "segmentnr":"ZH_T16_0703_001:0811a15_3",
    "original":"『舉家擔死人去耶？",
    "folio":1,
    "stemmed":" 舉 家 擔 死 人 去 耶  "
  },
  {
    "segmentnr":"ZH_T16_0703_001:0811a15_8",
    "original":"賊來劫耶？",
    "folio":1,
    "stemmed":"賊 來 劫 耶  "
  },
  {
    "segmentnr":"ZH_T16_0703_001:0811a15_17",
    "original":"何以無人與我開門？",
    "folio":1,
    "stemmed":"何 以 無 人 與 我 開 門  "
  },
  {
    "segmentnr":"ZH_T16_0703_001:0811a17_3",
    "original":"』以是業緣死墮地獄，地獄餘報還生人中，受斯貧困。",
    "folio":1,
    "stemmed":" 以 是 業 緣 死 墮 地 獄  地 獄 餘 報 還 生 人 中  受 斯 貧 困  "
  },
  {
    "segmentnr":"ZH_T16_0703_001:0811a17_18",
    "original":"光指因緣、尸寶因緣，為汝更說。",
    "folio":1,
    "stemmed":"光 指 因 緣  尸 寶 因 緣  為 汝 更 說  "
  },
  {
    "segmentnr":"ZH_T16_0703_001:0811a18_12",
    "original":"過去九十一劫有佛，名毘婆尸。",
    "folio":1,
    "stemmed":"過 去 九 十 一 劫 有 佛  名 毘 婆 尸  "
  },
  {
    "segmentnr":"ZH_T16_0703_001:0811a19_4",
    "original":"彼佛入涅槃後，佛法住世。",
    "folio":1,
    "stemmed":"彼 佛 入 涅 槃 後  佛 法 住 世  "
  },
  {
    "segmentnr":"ZH_T16_0703_001:0811a19_18",
    "original":"燈指爾時為大長者，其家大富。",
    "folio":1,
    "stemmed":"燈 指 爾 時 為 大 長 者  其 家 大 富  "
  },
  {
    "segmentnr":"ZH_T16_0703_001:0811a21_10",
    "original":"往至塔寺，恭敬禮拜，見有泥像一指破落，尋治此指，以金薄補之。",
    "folio":1,
    "stemmed":"往 至 塔 寺  恭敬禮拜  見 有 泥 像 一 指 破 落  尋 治 此 指  以 金 薄 補 之  "
  },
  {
    "segmentnr":"ZH_T16_0703_001:0811a22_1",
    "original":"修治已訖，尋發願言：",
    "folio":1,
    "stemmed":"修 治 已 訖  尋 發 願 言  "
  },
  {
    "segmentnr":"ZH_T16_0703_001:0811a23_16",
    "original":"『我以香華伎樂供養、治像功德因緣，持此功德願生天上人間，常得尊豪富貴。",
    "folio":1,
    "stemmed":" 我 以 香 華 伎 樂 供 養  治 像 功 德 因 緣  持 此 功 德 願 生 天 上 人 間  常 得 尊 豪 富 貴  "
  },
  {
    "segmentnr":"ZH_T16_0703_001:0811a24_18",
    "original":"假令漏失尋還得之，使我於佛法中出家得道。",
    "folio":1,
    "stemmed":"假 令 漏 失 尋 還 得 之  使 我 於佛法中 出 家 得 道  "
  },
  {
    "segmentnr":"ZH_T16_0703_001:0811a25_15",
    "original":"』以治佛指故，得是指光及死尸寶聚；",
    "folio":1,
    "stemmed":" 以 治 佛 指 故  得 是 指 光 及 死 尸 寶 聚  "
  },
  {
    "segmentnr":"ZH_T16_0703_001:0811a26_12",
    "original":"以惡口故，從地獄出，得貧窮果報。",
    "folio":1,
    "stemmed":"以 惡 口 故  從 地 獄 出  得 貧 窮 果 報  "
  },
  {
    "segmentnr":"ZH_T16_0703_001:0811a28_9",
    "original":"」佛說是燈指因緣經時，諸天人民散眾天華、作天伎樂，供養已訖，便還天宮。",
    "folio":1,
    "stemmed":" 佛 說 是 燈 指 因 緣 經 時  諸 天 人 民 散 眾 天 華  作 天 伎 樂  供 養 已 訖  便 還 天 宮  "
  },
  {
    "segmentnr":"ZH_T16_0703_001:0811b01_7",
    "original":"以是因緣，少種福業於形像，所得是福報，乃至涅槃形像尚爾，況復如來法身者乎？",
    "folio":1,
    "stemmed":"以是因緣  少 種 福 業 於 形 像  所 得 是 福 報  乃至涅槃 形 像 尚 爾  況 復 如來法身 者 乎  "
  },
  {
    "segmentnr":"ZH_T16_0703_001:0811b02_6",
    "original":"能於佛法如說修行，如此功德不可限量。",
    "folio":1,
    "stemmed":"能 於 佛 法 如說修行  如 此 功 德 不 可 限 量  "
  },
  {
    "segmentnr":"ZH_T16_0703_001:0811b03_5",
    "original":"若欲生天人中受諸快樂，應當至心聽法。",
    "folio":1,
    "stemmed":"若 欲 生 天 人 中 受 諸 快 樂  應 當 至 心 聽 法  "
  },
  {
    "segmentnr":"ZH_T16_0703_001:0811b04_11",
    "original":"以惡口因緣受大苦報，應畏眾苦，遠離惡口諸不善業。",
    "folio":1,
    "stemmed":"以 惡 口 因 緣 受 大 苦 報  應 畏 眾 苦  遠 離 惡 口 諸 不 善 業  "
  },
  {
    "segmentnr":"ZH_T16_0703_001:0811b06_4",
    "original":"以此觀之，一切世人富貴榮華不足貪著，於諸人天尊貴不應喜樂；",
    "folio":1,
    "stemmed":"以 此 觀 之  一 切 世 人 富 貴 榮 華 不 足 貪 著  於 諸 人 天 尊 貴 不 應 喜 樂  "
  },
  {
    "segmentnr":"ZH_T16_0703_001:0811b07_3",
    "original":"當知貧窮是大苦聚，欲斷貧窮不應慳貪。",
    "folio":1,
    "stemmed":"當 知 貧 窮 是 大 苦 聚  欲 斷 貧 窮 不 應 慳 貪  "
  },
  {
    "segmentnr":"ZH_T16_0703_001:0811b07_9",
    "original":"是以經中言：",
    "folio":1,
    "stemmed":"是 以 經 中 言  "
  },
  {
    "segmentnr":"ZH_T16_0703_001:0811b07_18",
    "original":"貧窮者，甚為大苦。",
    "folio":1,
    "stemmed":"貧 窮 者  甚 為 大 苦  "
  },
  {
    "segmentnr":"ZH_T16_0703_001:0811b08_100",
    "original":"燈指因緣經",
    "folio":1,
    "stemmed":"燈 指 因 緣 經 "
  }
]