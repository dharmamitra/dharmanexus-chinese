segmentnr	original	folio	stemmed
ZH_T14_0544_001:0837a14_0	辯意長者子經	001	辯 意 長 者 子 經 
ZH_T14_0544_001:0837a16_0	後魏沙門法場譯	001	後 魏 沙 門 法 場 譯 
ZH_T14_0544_001:0837a17_0	聞如是：一時，佛在舍衛國祇樹給孤獨園，與	001	聞 如 是  一 時  佛 在 舍 衛 國 祇 樹 給 孤 獨 園  與 
ZH_T14_0544_001:0837a18_13	千二百五十沙門俱，菩薩萬人。	001	千二百五十 沙 門 俱  菩 薩 萬 人  
ZH_T14_0544_001:0837a19_11	爾時，世尊與無央數大眾共會圍繞說法。	001	爾 時  世 尊 與 無 央 數 大 眾 共 會 圍 繞 說 法  
ZH_T14_0544_001:0837a22_7	時舍衛城中有大長者子，名曰辯意，從五百長者子——各有五百侍從——來詣佛所，前以頭面著地，為佛作禮，却坐一面。	001	時 舍 衛 城 中 有 大 長 者 子  名 曰 辯 意  從 五 百 長 者 子   各 有 五 百 侍 從   來 詣 佛 所  前 以 頭 面 著 地  為 佛 作 禮  却 坐 一 面  
ZH_T14_0544_001:0837a24_11	於時，辯意長者子察眾坐定，承佛威神，從坐起，正衣服，儼然而前為佛作禮，長跪叉手，白佛言：	001	於 時  辯 意 長 者 子 察 眾 坐 定  承佛威神  從 坐 起  正 衣 服  儼 然 而 前 為 佛 作 禮  長 跪 叉 手  白 佛 言  
ZH_T14_0544_001:0837a25_5	「欲有所問，唯願世尊慈愍敷演。	001	 欲 有 所 問  唯 願 世 尊 慈 愍 敷 演  
ZH_T14_0544_001:0837a26_15	世尊、至真三界無上道德神化，濟度群萌普演權道，令眾得所。	001	世 尊  至 真 三 界 無 上 道 德 神 化  濟 度 群 萌 普 演 權 道  令 眾 得 所  
ZH_T14_0544_001:0837a29_4	當來之世，五濁鼎沸三毒熾盛，以此相燒，無尊無卑毒念相向，若當臣王以貪國位，興師相伐身死名滅。	001	當來之世  五 濁 鼎 沸 三 毒 熾 盛  以 此 相 燒  無 尊 無 卑 毒 念 相 向  若 當 臣 王 以 貪 國 位  興 師 相 伐 身 死 名 滅  
ZH_T14_0544_001:0837b03_2	當爾之時，災及小民，若佛弟子四輩之眾，蒙佛遺恩得為道名，外著法衣內懷嫉妬，無有敬順轉相誹謗，揚惡遏善貢高非彼。	001	當 爾 之 時  災 及 小 民  若 佛 弟 子 四 輩 之 眾  蒙 佛 遺 恩 得 為 道 名  外 著 法 衣 內 懷 嫉 妬  無 有 敬 順 轉 相 誹 謗  揚 惡 遏 善 貢 高 非 彼  
ZH_T14_0544_001:0837b05_5	此之人輩，皆是地獄、餓鬼、畜生之分，利一時之榮，不知後世劫數之殃，當以何法而開化之？	001	此 之 人 輩  皆 是 地 獄  餓 鬼  畜 生 之 分  利 一 時 之 榮  不 知 後 世 劫 數 之 殃  當 以 何 法 而 開 化 之  
ZH_T14_0544_001:0837b06_14	唯願世尊具示教化，使將來人可蒙此福，得離三塗永處福堂。	001	唯 願 世 尊 具 示 教 化  使 將 來 人 可 蒙 此 福  得 離 三 塗 永 處 福 堂  
ZH_T14_0544_001:0837b06_18	」佛言：	001	 佛 言  
ZH_T14_0544_001:0837b07_1	「善哉！	001	 善 哉  
ZH_T14_0544_001:0837b07_4	善哉！	001	善 哉  
ZH_T14_0544_001:0837b09_6	辯意長者子，乃於佛前作師子吼，有所發起開化一切，當來愚闇凶惡之人，得蒙是義快如是乎！	001	辯 意 長 者 子  乃 於 佛 前 作 師 子 吼  有 所 發 起 開 化 一 切  當 來 愚 闇 凶 惡 之 人  得 蒙 是 義 快 如 是 乎  
ZH_T14_0544_001:0837b10_6	所欲問者莫得疑難，如來當為分別說之。	001	所 欲 問 者 莫 得 疑 難  如 來 當 為 分 別 說 之  
ZH_T14_0544_001:0837b11_8	」長者子辯意白佛言：	001	 長 者 子 辯 意 白 佛 言  
ZH_T14_0544_001:0837b11_18	「人何因緣得生天上？	001	 人 何 因 緣 得 生 天 上  
ZH_T14_0544_001:0837b12_7	復何因緣來生人中？	001	復 何 因 緣 來 生 人 中  
ZH_T14_0544_001:0837b12_16	復何因緣生地獄中？	001	復 何 因 緣 生 地 獄 中  
ZH_T14_0544_001:0837b13_7	復何因緣常生餓鬼中？	001	復 何 因 緣 常 生 餓 鬼 中  
ZH_T14_0544_001:0837b13_16	復何因緣生畜生中？	001	復 何 因 緣 生 畜 生 中  
ZH_T14_0544_001:0837b14_11	復何因緣常生尊貴眾人所敬？	001	復 何 因 緣 常 生 尊 貴 眾 人 所 敬  
ZH_T14_0544_001:0837b15_7	復何因緣生奴婢中為人所使？	001	復 何 因 緣 生 奴 婢 中 為 人 所 使  
ZH_T14_0544_001:0837b16_16	復何因緣生庶民中，口氣香潔身心常安，為人所譽不被誹謗？	001	復 何 因 緣 生 庶 民 中  口 氣 香 潔 身 心 常 安  為 人 所 譽 不 被 誹 謗  
ZH_T14_0544_001:0837b18_11	復何因緣得生為人，常被誹謗為人所憎，形狀醜惡身意不安，常懷恐怖？	001	復 何 因 緣 得 生 為 人  常 被 誹 謗 為 人 所 憎  形 狀 醜 惡 身 意 不 安  常 懷 恐 怖  
ZH_T14_0544_001:0837b20_13	復何因緣所生之處常與佛會，聞法奉持初不差違，遭遇知識逮得好心，若作沙門常得所願？	001	復 何 因緣所生 之 處 常 與 佛 會  聞 法 奉 持 初 不 差 違  遭 遇 知 識 逮 得 好 心  若 作 沙 門 常 得 所 願  
ZH_T14_0544_001:0837b22_7	所問如是，唯願世尊分別解說，令此眾會得聞正教，願使一切得濟彼安。	001	所 問 如 是  唯 願 世 尊 分別解說  令 此 眾 會 得 聞 正 教  願 使 一 切 得 濟 彼 安  
ZH_T14_0544_001:0837b23_7	」佛告長者子辯意：	001	 佛 告 長 者 子 辯 意  
ZH_T14_0544_001:0837b23_11	「諦聽！	001	 諦 聽  
ZH_T14_0544_001:0837b23_14	諦聽！	001	諦 聽  
ZH_T14_0544_001:0837b23_19	善思念之！	001	善思念之  
ZH_T14_0544_001:0837b24_6	吾當為汝解說妙要。	001	吾 當 為 汝 解 說 妙 要  
ZH_T14_0544_001:0837b24_15	有五事行得生天上。	001	有 五 事 行 得 生 天 上  
ZH_T14_0544_001:0837b25_2	何謂為五？	001	何 謂 為 五  
ZH_T14_0544_001:0837b26_1	一者、慈心，不殺群生悉養物命，令眾得安；	001	一 者  慈 心  不 殺 群 生 悉 養 物 命  令 眾 得 安  
ZH_T14_0544_001:0837b27_1	二者、賢良，不盜他物布施無貪，濟諸窮乏；	001	二 者  賢 良  不 盜 他 物 布 施 無 貪  濟 諸 窮 乏  
ZH_T14_0544_001:0837b27_21	三者、貞潔，不犯外色男女護戒，奉齋精進；	001	三 者  貞 潔  不 犯 外 色 男 女 護 戒  奉 齋 精 進  
ZH_T14_0544_001:0837b28_19	四者、誠信，不欺於人護口四過，無得貪欺；	001	四 者  誠 信  不 欺 於 人 護 口 四 過  無 得 貪 欺  
ZH_T14_0544_001:0837b29_10	五者、不飲酒，不過口行。	001	五 者  不 飲 酒  不 過 口 行  
ZH_T14_0544_001:0837b29_18	此五事乃得生天。	001	此 五 事 乃 得 生 天  
ZH_T14_0544_001:0837c01_8	」爾時世尊，以偈頌曰：	001	 爾 時 世 尊  以 偈 頌 曰  
ZH_T14_0544_001:0837c02_0	「不殺得長壽，　　無病常鮮肥，	001	 不 殺 得 長 壽    無 病 常 鮮 肥  
ZH_T14_0544_001:0837c03_13	一切受天位，　　身安光景至。	001	一 切 受 天 位    身 安 光 景 至  
ZH_T14_0544_001:0837c04_0	不盜常大富，　　自然錢財寶，	001	不 盜 常 大 富    自 然 錢 財 寶  
ZH_T14_0544_001:0837c05_13	七寶為宮殿，　　娛樂心常好。	001	七 寶 為 宮 殿    娛 樂 心 常 好  
ZH_T14_0544_001:0837c06_0	男女俱不婬，　　身體香潔淨，	001	男 女 俱 不 婬    身 體 香 潔 淨  
ZH_T14_0544_001:0837c07_13	所生常端正，　　德行自然明。	001	所 生 常 端 正    德 行 自 然 明  
ZH_T14_0544_001:0837c08_0	不欺口氣香，　　言語常聰明，	001	不 欺 口 氣 香    言 語 常 聰 明  
ZH_T14_0544_001:0837c09_13	談論不謇吃，　　所說眾奉行。	001	談 論 不 謇 吃    所 說 眾 奉 行  
ZH_T14_0544_001:0837c10_0	酒肉不過口，　　無有誤亂意，	001	酒 肉 不 過 口    無 有 誤 亂 意  
ZH_T14_0544_001:0837c11_13	若當所生處，　　天人常奉侍。	001	若 當 所 生 處    天 人 常 奉 侍  
ZH_T14_0544_001:0837c12_0	若其壽終後，　　二十五神迎，	001	若 其 壽 終 後    二 十 五 神 迎  
ZH_T14_0544_001:0837c13_13	五福自然來，　　光影甚煒煒。	001	五 福 自 然 來    光 影 甚 煒 煒  
ZH_T14_0544_001:0837c14_4	」佛告辯意：	001	 佛 告 辯 意  
ZH_T14_0544_001:0837c14_14	「復有五事得生人中。	001	 復 有 五 事 得 生 人 中  
ZH_T14_0544_001:0837c14_19	何謂為五？	001	何 謂 為 五  
ZH_T14_0544_001:0837c15_10	一者、布施，恩潤貧窮；	001	一 者  布 施  恩 潤 貧 窮  
ZH_T14_0544_001:0837c15_21	二者、持戒，不犯十惡；	001	二 者  持 戒  不 犯 十 惡  
ZH_T14_0544_001:0837c16_9	三者、忍辱，不亂眾意；	001	三 者  忍 辱  不 亂 眾 意  
ZH_T14_0544_001:0837c16_20	四者、精進，勸化懈怠；	001	四 者  精 進  勸 化 懈 怠  
ZH_T14_0544_001:0837c17_9	五者、一心，奉孝盡忠。	001	五 者  一 心  奉 孝 盡 忠  
ZH_T14_0544_001:0837c18_15	是為五事得生人中，大富長壽端正威德，得為人主一切敬侍。	001	是 為 五 事 得 生 人 中  大 富 長 壽 端 正 威 德  得 為 人 主 一 切 敬 侍  
ZH_T14_0544_001:0837c19_7	」爾時世尊，以偈頌曰：	001	 爾 時 世 尊  以 偈 頌 曰  
ZH_T14_0544_001:0837c20_0	「布施得大富，　　錢財而自然，	001	 布 施 得 大 富    錢 財 而 自 然  
ZH_T14_0544_001:0837c21_13	所生常尊貴，　　輒得父餘財。	001	所 生 常 尊 貴    輒 得 父 餘 財  
ZH_T14_0544_001:0837c22_0	持戒常完具，　　奉受三尊教，	001	持 戒 常 完 具    奉 受 三 尊 教  
ZH_T14_0544_001:0837c23_13	盡心不犯惡，　　便得壽命長。	001	盡 心 不 犯 惡    便 得 壽 命 長  
ZH_T14_0544_001:0837c24_0	忍辱不亂眾，　　瞋恚不犯人，	001	忍 辱 不 亂 眾    瞋 恚 不 犯 人  
ZH_T14_0544_001:0837c25_13	撾罵不還報，　　所生常端正。	001	撾 罵 不 還 報    所 生 常 端 正  
ZH_T14_0544_001:0837c26_0	精進不懈怠，　　常念奉持行，	001	精 進 不 懈 怠    常 念 奉 持 行  
ZH_T14_0544_001:0837c27_13	所生輒豪強，　　得為一切將。	001	所 生 輒 豪 強    得 為 一 切 將  
ZH_T14_0544_001:0837c28_0	一心不退轉，　　忠信念反復，	001	一 心 不 退 轉    忠 信 念 反 復  
ZH_T14_0544_001:0837c29_13	供事諸尊長，　　所生無艱難。	001	供 事 諸 尊 長    所 生 無 艱 難  
ZH_T14_0544_001:0838a01_0	若行此五事，　　轉得為人主，	001	若 行 此 五 事    轉 得 為 人 主  
ZH_T14_0544_001:0838a02_13	財力色端正，　　自然勇猛將。	001	財 力 色 端 正    自 然 勇 猛 將  
ZH_T14_0544_001:0838a03_5	」佛復告辯意：	001	 佛 復 告 辯 意  
ZH_T14_0544_001:0838a04_1	「有五事行，死入地獄億劫乃出。	001	 有 五 事 行  死 入 地 獄 億 劫 乃 出  
ZH_T14_0544_001:0838a04_6	何謂為五？	001	何 謂 為 五  
ZH_T14_0544_001:0838a05_5	一者、不信有佛、法、眾，而行誹謗輕毀聖道；	001	一 者  不 信 有 佛  法  眾  而 行 誹 謗 輕 毀 聖 道  
ZH_T14_0544_001:0838a05_16	二者、破壞佛寺、尊廟；	001	二 者  破 壞 佛 寺  尊 廟  
ZH_T14_0544_001:0838a06_13	三者、四輩轉相謗毀，不信殃罪無敬順意；	001	三 者  四 輩 轉 相 謗 毀  不 信 殃 罪 無 敬 順 意  
ZH_T14_0544_001:0838a07_13	四者、反逆無有上下，君臣父子不相順從；	001	四 者  反 逆 無 有 上 下  君 臣 父 子 不 相 順 從  
ZH_T14_0544_001:0838a09_4	五者、當來有欲為道者，已得為道，便不順師教而自貢高、輕慢謗師。	001	五 者  當 來 有 欲 為 道 者  已 得 為 道  便 不 順 師 教 而 自 貢 高  輕 慢 謗 師  
ZH_T14_0544_001:0838a10_4	是為五事死入地獄，展轉地獄無有出期。	001	是 為 五 事 死 入 地 獄  展 轉 地 獄 無 有 出 期  
ZH_T14_0544_001:0838a10_15	」爾時世尊，以偈頌曰：	001	 爾 時 世 尊  以 偈 頌 曰  
ZH_T14_0544_001:0838a11_0	「世間愚癡人，　　不信佛、法、眾，	001	 世 間 愚 癡 人    不 信 佛  法  眾  
ZH_T14_0544_001:0838a12_13	愚意欲毀壞，　　言佛無有神。	001	愚 意 欲 毀 壞    言 佛 無 有 神  
ZH_T14_0544_001:0838a13_0	眼見善惡事，　　故作眾罪行，	001	眼 見 善 惡 事    故 作 眾 罪 行  
ZH_T14_0544_001:0838a14_13	神祠而壞之，　　利少得罪多。	001	神 祠 而 壞 之    利 少 得 罪 多  
ZH_T14_0544_001:0838a15_0	末世諸四輩，　　含毒懷嫉妬，	001	末 世 諸 四 輩    含 毒 懷 嫉 妬  
ZH_T14_0544_001:0838a16_13	名利故相毀，　　不知後罪重。	001	名 利 故 相 毀    不 知 後 罪 重  
ZH_T14_0544_001:0838a17_0	世間諸群臣，　　父子惡相加，	001	世 間 諸 群 臣    父 子 惡 相 加  
ZH_T14_0544_001:0838a18_13	財寶利名故，　　無有敬順意。	001	財 寶 利 名 故    無 有 敬 順 意  
ZH_T14_0544_001:0838a19_0	當來諸惡人，　　以得為沙門，	001	當 來 諸 惡 人    以 得 為 沙 門  
ZH_T14_0544_001:0838a20_13	不奉受師教，　　死受罪不輕。	001	不 奉 受 師 教    死 受 罪 不 輕  
ZH_T14_0544_001:0838a21_0	行此五事者，　　其罪不可說，	001	行 此 五 事 者    其 罪 不 可 說  
ZH_T14_0544_001:0838a22_13	億劫地獄中，　　諸佛不能救。	001	億 劫 地 獄 中    諸 佛 不 能 救  
ZH_T14_0544_001:0838a23_7	「復次，長者子！	001	 復 次  長 者 子  
ZH_T14_0544_001:0838a23_16	有五事行墮餓鬼中。	001	有 五 事 行 墮 餓 鬼 中  
ZH_T14_0544_001:0838a24_1	何謂為五？	001	何 謂 為 五  
ZH_T14_0544_001:0838a24_12	一者、慳貪，不欲布施；	001	一 者  慳 貪  不 欲 布 施  
ZH_T14_0544_001:0838a24_23	二者、盜竊，不孝二親；	001	二 者  盜 竊  不 孝 二 親  
ZH_T14_0544_001:0838a25_10	三者、愚冥，無有慈心；	001	三 者  愚 冥  無 有 慈 心  
ZH_T14_0544_001:0838a26_1	四者、積聚財物不肯衣食；	001	四 者  積 聚 財 物 不 肯 衣 食  
ZH_T14_0544_001:0838a26_18	五者、不給父母、兄弟、妻子、奴婢。	001	五 者  不 給 父 母  兄 弟  妻 子  奴 婢  
ZH_T14_0544_001:0838a27_4	是為五事墮餓鬼中。	001	是 為 五 事 墮 餓 鬼 中  
ZH_T14_0544_001:0838a27_15	」爾時，世尊以偈頌曰：	001	 爾 時  世 尊 以 偈 頌 曰  
ZH_T14_0544_001:0838a28_0	「慳貪不布施，　　私竊不養親，	001	 慳 貪 不 布 施    私 竊 不 養 親  
ZH_T14_0544_001:0838a29_0	藏積恐亡遺，　　無慈於老人，	001	藏 積 恐 亡 遺    無 慈 於 老 人  
ZH_T14_0544_001:0838b01_0	妻子及奴婢，　　一皆不給與，	001	妻 子 及 奴 婢    一 皆 不 給 與  
ZH_T14_0544_001:0838b02_13	坐守財物死，　　餓鬼甚為苦。	001	坐 守 財 物 死    餓 鬼 甚 為 苦  
ZH_T14_0544_001:0838b03_0	身不見衣裳，　　腹大咽如針，	001	身 不 見 衣 裳    腹 大 咽 如 針  
ZH_T14_0544_001:0838b04_0	東西行求食，　　洋銅灌其口，	001	東 西 行 求 食    洋 銅 灌 其 口  
ZH_T14_0544_001:0838b05_0	不欲得飲之，　　拍口強令咽，	001	不 欲 得 飲 之    拍 口 強 令 咽  
ZH_T14_0544_001:0838b06_13	一口入腹中，　　肝肺腸胃爛。	001	一 口 入 腹 中    肝 肺 腸 胃 爛  
ZH_T14_0544_001:0838b07_0	如是之勤苦，　　更歷數萬年，	001	如 是 之 勤 苦    更 歷 數 萬 年  
ZH_T14_0544_001:0838b08_13	罪畢乃得出，　　生為貧賤人。	001	罪 畢 乃 得 出    生 為 貧 賤 人  
ZH_T14_0544_001:0838b09_7	「復次，長者子！	001	 復 次  長 者 子  
ZH_T14_0544_001:0838b09_21	又有五事，作畜生行墮畜生中。	001	又 有 五 事  作 畜 生 行 墮 畜 生 中  
ZH_T14_0544_001:0838b10_4	何謂為五？	001	何 謂 為 五  
ZH_T14_0544_001:0838b10_14	一者、犯戒私竊偷盜；	001	一 者  犯 戒 私 竊 偷 盜  
ZH_T14_0544_001:0838b11_3	二者、負債觝而不償；	001	二 者  負 債 觝 而 不 償  
ZH_T14_0544_001:0838b11_13	三者、殺生以身償之；	001	三 者  殺 生 以 身 償 之  
ZH_T14_0544_001:0838b12_2	四者、不喜聽受經法；	001	四 者  不 喜 聽 受 經 法  
ZH_T14_0544_001:0838b13_1	五者、常以因緣艱難，齋戒施會以俗為緣。	001	五 者  常 以 因 緣 艱 難  齋 戒 施 會 以 俗 為 緣  
ZH_T14_0544_001:0838b13_10	是為五事生畜生中。	001	是 為 五 事 生 畜 生 中  
ZH_T14_0544_001:0838b14_2	」於是，世尊以偈頌曰：	001	 於 是  世 尊 以 偈 頌 曰  
ZH_T14_0544_001:0838b15_0	「常私竊盜人物，　　負錢財觝不償，	001	 常 私 竊 盜 人 物    負 錢 財 觝 不 償  
ZH_T14_0544_001:0838b16_0	喜殺生獵魚網，　　作俗緣不法會，	001	喜 殺 生 獵 魚 網    作 俗 緣 不 法 會  
ZH_T14_0544_001:0838b17_15	無誠信不知道，　　去來事今現在。	001	無 誠 信 不 知 道    去 來 事 今 現 在  
ZH_T14_0544_001:0838b18_0	作眾罪不自覺，　　稍稍積墮畜生，	001	作 眾 罪 不 自 覺    稍 稍 積 墮 畜 生  
ZH_T14_0544_001:0838b19_0	牛馬象驢駱駝，　　猪羊犬不可數，	001	牛 馬 象 驢 駱 駝    猪 羊 犬 不 可 數  
ZH_T14_0544_001:0838b20_15	常負重死剝皮，　　如是苦甚叵當。	001	常 負 重 死 剝 皮    如 是 苦 甚 叵 當  
ZH_T14_0544_001:0838b21_7	「復次，長者子！	001	 復 次  長 者 子  
ZH_T14_0544_001:0838b22_1	又有五事，得為尊貴眾人所敬。	001	又 有 五 事  得 為 尊 貴 眾 人 所 敬  
ZH_T14_0544_001:0838b22_6	何謂為五？	001	何 謂 為 五  
ZH_T14_0544_001:0838b22_16	一者、布施周惠普廣；	001	一 者  布 施 周 惠 普 廣  
ZH_T14_0544_001:0838b23_9	二者、禮敬佛法三寶及諸長老；	001	二 者  禮 敬 佛 法 三 寶 及 諸 長 老  
ZH_T14_0544_001:0838b23_19	三者、忍辱無有瞋恚；	001	三 者  忍 辱 無 有 瞋 恚  
ZH_T14_0544_001:0838b24_7	四者、柔和謙下；	001	四 者  柔 和 謙 下  
ZH_T14_0544_001:0838b24_17	五者、博聞學誦經戒。	001	五 者  博 聞 學 誦 經 戒  
ZH_T14_0544_001:0838b25_12	是為五事得為尊貴，眾人所敬。	001	是 為 五 事 得 為 尊 貴  眾 人 所 敬  
ZH_T14_0544_001:0838b26_2	」爾時世尊，以偈頌曰：	001	 爾 時 世 尊  以 偈 頌 曰  
ZH_T14_0544_001:0838b27_0	「布施常等心，　　普濟令眾安，	001	 布 施 常 等 心    普 濟 令 眾 安  
ZH_T14_0544_001:0838b28_13	色力壽無病，　　親厚皆蒙恩。	001	色 力 壽 無 病    親 厚 皆 蒙 恩  
ZH_T14_0544_001:0838b29_0	敬佛三寶者，　　禮事諸尊長，	001	敬 佛 三 寶 者    禮 事 諸 尊 長  
ZH_T14_0544_001:0838c01_13	所生為尊貴，　　常得一切禮。	001	所 生 為 尊 貴    常 得 一 切 禮  
ZH_T14_0544_001:0838c02_0	忍辱無瞋恚，　　生輒得端正，	001	忍 辱 無 瞋 恚    生 輒 得 端 正  
ZH_T14_0544_001:0838c03_0	眾人見歡喜，　　視之無厭足，	001	眾 人 見 歡 喜    視 之 無 厭 足  
ZH_T14_0544_001:0838c04_0	心調能柔和，　　謙讓而敬順，	001	心 調 能 柔 和    謙 讓 而 敬 順  
ZH_T14_0544_001:0838c05_13	學問誦習經，　　乃為人中尊。	001	學 問 誦 習 經    乃 為 人 中 尊  
ZH_T14_0544_001:0838c06_7	「復次，長者子！	001	 復 次  長 者 子  
ZH_T14_0544_001:0838c06_20	又有五事常生卑賤為人奴婢。	001	又 有 五 事 常 生 卑 賤 為 人 奴 婢  
ZH_T14_0544_001:0838c07_4	何謂為五？	001	何 謂 為 五  
ZH_T14_0544_001:0838c07_14	一者、憍慢不敬二親；	001	一 者  憍 慢 不 敬 二 親  
ZH_T14_0544_001:0838c08_3	二者、剛強無恭恪心；	001	二 者  剛 強 無 恭 恪 心  
ZH_T14_0544_001:0838c08_13	三者、放逸不禮三尊；	001	三 者  放 逸 不 禮 三 尊  
ZH_T14_0544_001:0838c09_2	四者、盜竊以為生業；	001	四 者  盜 竊 以 為 生 業  
ZH_T14_0544_001:0838c09_12	五者、負債逃避不償。	001	五 者  負 債 逃 避 不 償  
ZH_T14_0544_001:0838c10_6	是為五事，常生卑賤奴婢之中。	001	是 為 五 事  常 生 卑 賤 奴 婢 之 中  
ZH_T14_0544_001:0838c10_17	」爾時，世尊以偈頌曰：	001	 爾 時  世 尊 以 偈 頌 曰  
ZH_T14_0544_001:0838c11_0	「若有愚騃人，　　憍慢於二親，	001	 若 有 愚 騃 人    憍 慢 於 二 親  
ZH_T14_0544_001:0838c12_0	無有恭恪心，　　後生輒卑賤，	001	無 有 恭 恪 心    後 生 輒 卑 賤  
ZH_T14_0544_001:0838c13_0	三寶不禮事，　　剛強於尊老，	001	三 寶 不 禮 事    剛 強 於 尊 老  
ZH_T14_0544_001:0838c14_13	無慈孝於人，　　生輒為奴婢。	001	無 慈 孝 於 人    生 輒 為 奴 婢  
ZH_T14_0544_001:0838c15_0	放心恣其意，　　盜竊人財物，	001	放 心 恣 其 意    盜 竊 人 財 物  
ZH_T14_0544_001:0838c16_13	負債不欲償，　　後生奴婢中。	001	負 債 不 欲 償    後 生 奴 婢 中  
ZH_T14_0544_001:0838c17_0	衣食仰於人，　　走使不自在，	001	衣 食 仰 於 人    走 使 不 自 在  
ZH_T14_0544_001:0838c18_13	功力償其主，　　罪畢乃得出。	001	功 力 償 其 主    罪 畢 乃 得 出  
ZH_T14_0544_001:0838c19_7	「復次，長者子！	001	 復 次  長 者 子  
ZH_T14_0544_001:0838c20_13	又有五事得生人中，口氣香潔身心常安，為人所譽不被誹謗。	001	又 有 五 事 得 生 人 中  口 氣 香 潔 身 心 常 安  為 人 所 譽 不 被 誹 謗  
ZH_T14_0544_001:0838c20_18	何謂為五？	001	何 謂 為 五  
ZH_T14_0544_001:0838c21_8	一者、至誠不欺於人；	001	一 者  至 誠 不 欺 於 人  
ZH_T14_0544_001:0838c21_18	二者、誦經無有彼此；	001	二 者  誦 經 無 有 彼 此  
ZH_T14_0544_001:0838c22_6	三者、護口不謗聖道；	001	三 者  護 口 不 謗 聖 道  
ZH_T14_0544_001:0838c22_16	四者、教人遠惡就善；	001	四 者  教 人 遠 惡 就 善  
ZH_T14_0544_001:0838c23_6	五者、不求人之長短。	001	五 者  不 求 人 之 長 短  
ZH_T14_0544_001:0838c24_14	是為五事生於人中，口氣香潔身意常安，為人所譽不被誹謗。	001	是 為 五 事 生 於 人 中  口 氣 香 潔 身 意 常 安  為 人 所 譽 不 被 誹 謗  
ZH_T14_0544_001:0838c25_4	」爾時世尊，以偈頌曰：	001	 爾 時 世 尊  以 偈 頌 曰  
ZH_T14_0544_001:0838c26_0	「恭敬於三寶，　　不憍慢二親，	001	 恭 敬 於 三 寶    不 憍 慢 二 親  
ZH_T14_0544_001:0838c27_13	至誠不欺誑，　　是行人所敬。	001	至 誠 不 欺 誑    是 行 人 所 敬  
ZH_T14_0544_001:0838c28_0	護口不誹謗，　　等心於一切，	001	護 口 不 誹 謗    等 心 於 一 切  
ZH_T14_0544_001:0838c29_13	勸人遠罪行，　　誦習念正法。	001	勸 人 遠 罪 行    誦 習 念 正 法  
ZH_T14_0544_001:0839a01_0	世人不憍慢，　　相敬如父母，	001	世 人 不 憍 慢    相 敬 如 父 母  
ZH_T14_0544_001:0839a02_13	遏惡而揚善，　　如是得佛疾。	001	遏 惡 而 揚 善    如 是 得 佛 疾  
ZH_T14_0544_001:0839a03_7	「復次，長者子！	001	 復 次  長 者 子  
ZH_T14_0544_001:0839a04_17	又有五事，若在人中常被誹謗，為人所憎形體醜惡，心意不安常懷恐怖。	001	又 有 五 事  若 在 人 中 常 被 誹 謗  為 人 所 憎 形 體 醜 惡  心 意 不 安 常 懷 恐 怖  
ZH_T14_0544_001:0839a05_3	何謂為五？	001	何 謂 為 五  
ZH_T14_0544_001:0839a05_15	一者、常無至誠欺詐於人；	001	一 者  常 無 至 誠 欺 詐 於 人  
ZH_T14_0544_001:0839a06_8	二者、大會有說法處而誹謗之；	001	二 者  大 會 有 說 法 處 而 誹 謗 之  
ZH_T14_0544_001:0839a07_2	三者、見諸同學而輕試之；	001	三 者  見 諸 同 學 而 輕 試 之  
ZH_T14_0544_001:0839a07_14	四者、不見他事而為作過；	001	四 者  不 見 他 事 而 為 作 過  
ZH_T14_0544_001:0839a08_3	五者、兩舌鬪亂彼此。	001	五 者  兩 舌 鬪 亂 彼 此  
ZH_T14_0544_001:0839a09_15	是為五事，若在人中常被誹謗，為人所憎形體醜惡，心意不寧常懷恐怖。	001	是 為 五 事  若 在 人 中 常 被 誹 謗  為 人 所 憎 形 體 醜 惡  心 意 不 寧 常 懷 恐 怖  
ZH_T14_0544_001:0839a10_6	」爾時世尊，以偈頌曰：	001	 爾 時 世 尊  以 偈 頌 曰  
ZH_T14_0544_001:0839a11_0	「欺詐迷惑眾，　　常無有至誠，	001	 欺 詐 迷 惑 眾    常 無 有 至 誠  
ZH_T14_0544_001:0839a12_13	心口而作行，　　令身受罪重。	001	心 口 而 作 行    令 身 受 罪 重  
ZH_T14_0544_001:0839a13_0	若生地獄中，　　鐵鈎鈎舌出，	001	若 生 地 獄 中    鐵 鈎 鈎 舌 出  
ZH_T14_0544_001:0839a14_13	洋銅灌其口，　　晝夜不懈休。	001	洋 銅 灌 其 口    晝 夜 不 懈 休  
ZH_T14_0544_001:0839a15_0	若當生為人，　　口氣常腥臭，	001	若 當 生 為 人    口 氣 常 腥 臭  
ZH_T14_0544_001:0839a16_13	人見便不喜，　　無有和悅歡。	001	人 見 便 不 喜    無 有 和 悅 歡  
ZH_T14_0544_001:0839a17_0	常遇縣官事，　　為人所譏論，	001	常 遇 縣 官 事    為 人 所 譏 論  
ZH_T14_0544_001:0839a18_0	遭逢眾厄難，　　心意初不安，	001	遭 逢 眾 厄 難    心 意 初 不 安  
ZH_T14_0544_001:0839a19_0	死還入地獄，　　出則為畜生，	001	死 還 入 地 獄    出 則 為 畜 生  
ZH_T14_0544_001:0839a20_13	展轉五道中，　　不脫眾苦難。	001	展 轉 五 道 中    不 脫 眾 苦 難  
ZH_T14_0544_001:0839a21_7	「復次，長者子！	001	 復 次  長 者 子  
ZH_T14_0544_001:0839a23_5	又有五事，所生之處常與佛、法、眾會，初不差違，見佛聞法便得好心，若作沙門即得所願。	001	又 有 五 事  所 生 之 處 常 與 佛  法  眾 會  初 不 差 違  見佛聞法 便 得 好 心  若 作 沙 門 即 得 所 願  
ZH_T14_0544_001:0839a23_10	何謂為五？	001	何 謂 為 五  
ZH_T14_0544_001:0839a24_2	一者、身奉三寶勸人令事；	001	一 者  身 奉 三 寶 勸 人 令 事  
ZH_T14_0544_001:0839a24_14	二者、作佛形像當使鮮潔；	001	二 者  作 佛 形 像 當 使 鮮 潔  
ZH_T14_0544_001:0839a25_6	三者、常奉師教不犯所受；	001	三 者  常 奉 師 教 不 犯 所 受  
ZH_T14_0544_001:0839a26_3	四者、普慈一切與身正等，如愛赤子；	001	四 者  普 慈 一 切 與 身 正 等  如 愛 赤 子  
ZH_T14_0544_001:0839a26_15	五者、所受經法晝夜諷誦。	001	五 者  所 受 經 法 晝 夜 諷 誦  
ZH_T14_0544_001:0839a28_14	是為五事，所生之處常與佛、法、眾會，初不差違，見佛聞法便得好心，若作沙門即得所願。	001	是 為 五 事  所 生 之 處 常 與 佛  法  眾 會  初 不 差 違  見佛聞法 便 得 好 心  若 作 沙 門 即 得 所 願  
ZH_T14_0544_001:0839a29_4	」爾時世尊，以偈頌曰：	001	 爾 時 世 尊  以 偈 頌 曰  
ZH_T14_0544_001:0839b01_0	「奉敬三尊寶，　　教化勸令事，	001	 奉 敬 三 尊 寶    教 化 勸 令 事  
ZH_T14_0544_001:0839b02_13	作佛形像好，　　奉諸尊師教。	001	作 佛 形 像 好    奉 諸 尊 師 教  
ZH_T14_0544_001:0839b03_0	當視一切人，　　與身等無異，	001	當 視 一 切 人    與 身 等 無 異  
ZH_T14_0544_001:0839b04_13	彼我悉平等，　　行是會佛前。	001	彼 我 悉 平 等    行 是 會 佛 前  
ZH_T14_0544_001:0839b05_0	晝夜常學問，　　智慧是大寶，	001	晝 夜 常 學 問    智 慧 是 大 寶  
ZH_T14_0544_001:0839b06_13	開悟諸盲冥，　　普使知道真。	001	開 悟 諸 盲 冥    普 使 知 道 真  
ZH_T14_0544_001:0839b09_10	」於是，長者子辯意聞佛說五十事要法之義，欣然歡喜逮得法忍，五百長者子皆得法眼淨，又諸會者各得其志。	001	 於 是  長 者 子 辯 意 聞 佛 說 五 十 事 要 法 之 義  欣 然 歡 喜 逮 得 法 忍  五 百 長 者 子 皆 得法眼淨  又 諸 會 者 各 得 其 志  
ZH_T14_0544_001:0839b10_14	於是，辯意即從座起，為佛作禮，長跪叉手白佛言：	001	於 是  辯 意 即 從 座 起  為 佛 作 禮  長 跪 叉 手 白 佛 言  
ZH_T14_0544_001:0839b10_18	「善哉！	001	 善 哉  
ZH_T14_0544_001:0839b10_21	世尊！	001	世 尊  
ZH_T14_0544_001:0839b12_3	快說此法，乃令會者得聞其所，復使將來濟度厄難。	001	快 說 此 法  乃 令 會 者 得 聞 其 所  復 使 將 來 濟 度 厄 難  
ZH_T14_0544_001:0839b13_6	唯願世尊過於貧聚，及諸眾會，明日日中屈於舍食。	001	唯 願 世 尊 過 於 貧 聚  及 諸 眾 會  明 日 日 中 屈 於 舍 食  
ZH_T14_0544_001:0839b13_17	」爾時，世尊默然而許。	001	 爾 時  世 尊 默 然 而 許  
ZH_T14_0544_001:0839b14_9	諸長者子為佛作禮歡喜而去。	001	諸 長 者 子 為 佛 作 禮 歡 喜 而 去  
ZH_T14_0544_001:0839b14_18	辯意到舍白父母言：	001	辯 意 到 舍 白 父 母 言  
ZH_T14_0544_001:0839b16_3	「今所請者，人中難有，名曰如來，無上法師，三界無比。	001	 今 所 請 者  人 中 難 有  名 曰 如 來  無 上 法 師  三 界 無 比  
ZH_T14_0544_001:0839b16_18	」便告其妻，令設飯食即尋具饌。	001	 便 告 其 妻  令 設 飯 食 即 尋 具 饌  
ZH_T14_0544_001:0839b17_16	明日世尊與諸大眾，往到其家就坐儼然。	001	明 日 世 尊 與 諸 大 眾  往 到 其 家 就 坐 儼 然  
ZH_T14_0544_001:0839b18_18	時辯意長者子父母眷屬，前禮佛足，各自供侍。	001	時 辯 意 長 者 子 父 母 眷 屬  前 禮 佛 足  各 自 供 侍  
ZH_T14_0544_001:0839b19_10	辯意起行澡水，敬意奉食。	001	辯 意 起 行 澡 水  敬 意 奉 食  
ZH_T14_0544_001:0839b21_8	下食未訖，有一乞兒前歷座乞，佛未呪願，無敢與者，遍無所得，瞋恚而出，便生惡念：	001	下 食 未 訖  有 一 乞 兒 前 歷 座 乞  佛 未 呪 願  無 敢 與 者  遍 無 所 得  瞋 恚 而 出  便 生 惡 念  
ZH_T14_0544_001:0839b22_2	「此諸沙門放逸愚惑，有何道哉？	001	 此 諸 沙 門 放 逸 愚 惑  有 何 道 哉  
ZH_T14_0544_001:0839b22_12	貧者從乞，無心見與。	001	貧 者 從 乞  無 心 見 與  
ZH_T14_0544_001:0839b23_5	長者迷惑，用為飯此無慈愍意。	001	長 者 迷 惑  用 為 飯 此 無 慈 愍 意  
ZH_T14_0544_001:0839b23_19	吾為王者，以鐵輞車轢斷其頭！	001	吾 為 王 者  以 鐵 輞 車 轢 斷 其 頭  
ZH_T14_0544_001:0839b24_4	」言已便去。	001	 言 已 便 去  
ZH_T14_0544_001:0839b26_3	佛達嚫訖，有一乞兒來入乞匃，座中眾人各各與之，大得飯食，歡喜而去，即生念言：	001	佛 達 嚫 訖  有 一 乞 兒 來 入 乞 匃  座 中 眾 人 各 各 與 之  大 得 飯 食  歡 喜 而 去  即 生 念 言  
ZH_T14_0544_001:0839b27_8	「此諸沙門皆有慈心，憐吾貧寒，施食充飽，得濟數日。	001	 此 諸 沙 門 皆 有 慈 心  憐 吾 貧 寒  施 食 充 飽  得 濟 數 日  
ZH_T14_0544_001:0839b27_11	善哉！	001	善 哉  
ZH_T14_0544_001:0839b28_7	長者乃能供事此等大士，其福無量。	001	長 者 乃 能 供 事 此 等 大 士  其 福 無 量  
ZH_T14_0544_001:0839b29_18	吾為王者，當供養佛及眾弟子，乃至七日之中，當報今日饑渴之恩。	001	吾 為 王 者  當 供 養 佛 及 眾 弟 子  乃至七日 之 中  當 報 今 日 饑 渴 之 恩  
ZH_T14_0544_001:0839c01_3	」言已便去。	001	 言 已 便 去  
ZH_T14_0544_001:0839c01_17	佛食已訖說法，即還精舍之中。	001	佛 食 已 訖 說 法  即 還 精 舍 之 中  
ZH_T14_0544_001:0839c02_3	佛告阿難：	001	佛 告 阿 難  
ZH_T14_0544_001:0839c02_17	「從今以後嚫訖下食以此為常。	001	 從 今 以 後 嚫 訖 下 食 以 此 為 常  
ZH_T14_0544_001:0839c04_3	」時二乞兒展轉乞匃到他國中，臥於道邊深草之中。	001	 時 二 乞 兒 展 轉 乞 匃 到 他 國 中  臥 於 道 邊 深 草 之 中  
ZH_T14_0544_001:0839c04_17	時彼國王忽然崩亡，無有係嗣。	001	時 彼 國 王 忽 然 崩 亡  無 有 係 嗣  
ZH_T14_0544_001:0839c05_11	時國相師明知相法，讖書記曰：	001	時 國 相 師 明 知 相 法  讖 書 記 曰  
ZH_T14_0544_001:0839c06_1	「當有賤人應為王者。	001	 當 有 賤 人 應 為 王 者  
ZH_T14_0544_001:0839c06_21	」諸臣百官千乘萬騎，案行國界，誰應為王。	001	 諸 臣 百 官 千 乘 萬 騎  案 行 國 界  誰 應 為 王  
ZH_T14_0544_001:0839c07_13	顧見道邊深草之中，上有雲蓋。	001	顧 見 道 邊 深 草 之 中  上 有 雲 蓋  
ZH_T14_0544_001:0839c07_18	相師指曰：	001	相 師 指 曰  
ZH_T14_0544_001:0839c08_5	「中有神人！	001	 中 有 神 人  
ZH_T14_0544_001:0839c08_16	」即見乞兒，相應為王。	001	 即 見 乞 兒  相 應 為 王  
ZH_T14_0544_001:0839c09_4	諸臣拜謁，各稱曰臣。	001	諸 臣 拜 謁  各 稱 曰 臣  
ZH_T14_0544_001:0839c09_18	乞兒驚愕，自云下賤非是王種。	001	乞 兒 驚 愕  自 云 下 賤 非 是 王 種  
ZH_T14_0544_001:0839c10_9	皆言應相，非是強力。	001	皆 言 應 相  非 是 強 力  
ZH_T14_0544_001:0839c11_19	沐浴香湯，著王者之服，光相儼然，稱善無量，導從前後，迴車入國。	001	沐 浴 香 湯  著 王 者 之 服  光 相 儼 然  稱 善 無 量  導 從 前 後  迴 車 入 國  
ZH_T14_0544_001:0839c13_1	時惡念者在於深草中臥寐不覺，車轢斷其頭。	001	時 惡 念 者 在 於 深 草 中 臥 寐 不 覺  車 轢 斷 其 頭  
ZH_T14_0544_001:0839c14_6	王到國中，陰陽和調，四氣隆赫，人民安樂，稱王之德。	001	王 到 國 中  陰 陽 和 調  四 氣 隆 赫  人 民 安 樂  稱 王 之 德  
ZH_T14_0544_001:0839c14_13	爾時國王自念：	001	爾 時 國 王 自 念  
ZH_T14_0544_001:0839c15_8	「昔者貧窮之人，以何因緣得為國王？	001	 昔 者 貧 窮 之 人  以何因緣 得 為 國 王  
ZH_T14_0544_001:0839c16_8	昔行乞時，得蒙佛恩，大得飯食，便生善念：	001	昔 行 乞 時  得 蒙 佛 恩  大 得 飯 食  便 生 善 念  
ZH_T14_0544_001:0839c16_19	『得為王者，供養七日。	001	 得 為 王 者  供 養 七 日  
ZH_T14_0544_001:0839c17_8	』佛之恩德今已果之。	001	 佛 之 恩 德 今 已 果 之  
ZH_T14_0544_001:0839c18_4	」即召群臣，遙向舍衛國燒香作禮。	001	 即 召 群 臣  遙 向 舍 衛 國 燒 香 作 禮  
ZH_T14_0544_001:0839c18_14	即遣使者，往請佛言：	001	即 遣 使 者  往 請 佛 言  
ZH_T14_0544_001:0839c19_6	「蒙世尊遺恩，得為人王。	001	 蒙 世 尊 遺 恩  得 為 人 王  
ZH_T14_0544_001:0839c20_4	願屈尊神，來化此國愚冥之人，得見教訓。	001	願 屈 尊 神  來 化 此 國 愚 冥 之 人  得 見 教 訓  
ZH_T14_0544_001:0839c20_13	」於是佛告諸弟子：	001	 於 是 佛 告 諸 弟 子  
ZH_T14_0544_001:0839c20_19	「當受彼請。	001	 當 受 彼 請  
ZH_T14_0544_001:0839c21_11	」佛與弟子無央數眾往到彼國。	001	 佛 與 弟 子 無 央 數 眾 往 到 彼 國  
ZH_T14_0544_001:0839c22_16	時王出迎，與諸群臣稽首佛足，燒香散華，伎樂供養。	001	時 王 出 迎  與 諸 群 臣 稽 首 佛 足  燒 香 散 華  伎 樂 供 養  
ZH_T14_0544_001:0839c24_1	佛入宮中即以就座，王起行水，供設飯食，須臾以訖。	001	佛 入 宮 中 即 以 就 座  王 起 行 水  供 設 飯 食  須 臾 以 訖  
ZH_T14_0544_001:0839c24_15	爾時，國王為佛作禮前白佛言：	001	爾 時  國 王 為 佛 作 禮 前 白 佛 言  
ZH_T14_0544_001:0839c25_10	「我本是小人，有何福行得享斯位？	001	 我 本 是 小 人  有 何 福 行 得 享 斯 位  
ZH_T14_0544_001:0839c26_4	願佛解說，令此國人得蒙開眼。	001	願 佛 解 說  令 此 國 人 得 蒙 開 眼  
ZH_T14_0544_001:0839c27_4	」佛告王曰：	001	 佛 告 王 曰  
ZH_T14_0544_001:0839c28_11	「往日舍衛城中有長者子，名曰辯意，施設大檀，請佛及僧。	001	 往 日 舍 衛 城 中 有 長 者 子  名 曰 辯 意  施 設 大 檀  請 佛 及 僧  
ZH_T14_0544_001:0840a01_3	時佛坐定，下食未嚫，有一乞兒，來入欲乞，一無所得，瞋恚而出，惡念生曰：	001	時 佛 坐 定  下 食 未 嚫  有 一 乞 兒  來 入 欲 乞  一 無 所 得  瞋 恚 而 出  惡 念 生 曰  
ZH_T14_0544_001:0840a01_18	『若吾為王，以鐵輞車轢斷僧頭！	001	 若 吾 為 王  以 鐵 輞 車 轢 斷 僧 頭  
ZH_T14_0544_001:0840a02_15	』一人後來，乞匃大得飯食，出即念言：	001	 一 人 後 來  乞 匃 大 得 飯 食  出 即 念 言  
ZH_T14_0544_001:0840a03_14	『若我為王，供養此等眾聖之僧七日之中。	001	 若 我 為 王  供 養 此 等 眾 聖 之 僧 七 日 之 中  
ZH_T14_0544_001:0840a04_6	』時善念者，今王是也；	001	 時 善 念 者  今 王 是 也  
ZH_T14_0544_001:0840a06_9	時惡念者，臥深草中，王受正位，迴車入國，車騎侍從轢斷其頭，死入地獄，為火車所轢，億劫乃出。	001	時 惡 念 者  臥 深 草 中  王 受 正 位  迴 車 入 國  車 騎 侍 從 轢 斷 其 頭  死 入 地 獄  為 火 車 所 轢  億 劫 乃 出  
ZH_T14_0544_001:0840a07_8	王今請佛，報誓過厚，世世受福，無有極已。	001	王 今 請 佛  報 誓 過 厚  世 世 受 福  無 有 極 已  
ZH_T14_0544_001:0840a07_18	」爾時世尊以偈頌曰：	001	 爾 時 世 尊 以 偈 頌 曰  
ZH_T14_0544_001:0840a08_0	「人心是毒根，　　口為禍之門，	001	 人 心 是 毒 根    口 為 禍 之 門  
ZH_T14_0544_001:0840a09_13	心念而口言，　　身受其罪殃。	001	心 念 而 口 言    身 受 其 罪 殃  
ZH_T14_0544_001:0840a10_0	不念善惡人，　　自作身受患，	001	不 念 善 惡 人    自 作 身 受 患  
ZH_T14_0544_001:0840a11_13	意欲害於彼，　　不覺車轢頭。	001	意 欲 害 於 彼    不 覺 車 轢 頭  
ZH_T14_0544_001:0840a12_0	心為甘露法，　　令人生天上，	001	心 為 甘 露 法    令 人 生 天 上  
ZH_T14_0544_001:0840a13_13	心念而口言，　　身受其福德。	001	心 念 而 口 言    身 受 其 福 德  
ZH_T14_0544_001:0840a14_0	有念善惡人，　　自作安身本，	001	有 念 善 惡 人    自 作 安 身 本  
ZH_T14_0544_001:0840a15_13	意念一切善，　　如王得天位。	001	意 念 一 切 善    如 王 得 天 位  
ZH_T14_0544_001:0840a16_19	」是時，國王聞經歡喜，舉國臣民得須陀洹道。	001	 是 時  國 王 聞 經 歡 喜  舉 國 臣 民 得 須陀洹道  
ZH_T14_0544_001:0840a18_18	供養佛七日之後，佛於是欲去，王及臣民為佛作禮而別，於是世尊還到舍衛祇樹精舍。	001	供 養 佛 七 日 之 後  佛 於 是 欲 去  王 及 臣 民 為 佛 作 禮 而 別  於 是 世 尊 還 到 舍 衛 祇 樹 精 舍  
ZH_T14_0544_001:0840a20_3	賢者阿難政衣服，從坐起，為佛作禮，長跪白佛言：	001	賢 者 阿 難 政 衣 服  從 坐 起  為 佛 作 禮  長 跪 白 佛 言  
ZH_T14_0544_001:0840a20_16	「當以何名此經，云何奉行？	001	 當 以 何 名 此 經  云 何 奉 行  
ZH_T14_0544_001:0840a21_2	」佛告阿難：	001	 佛 告 阿 難  
ZH_T14_0544_001:0840a22_10	「是經名為『辯意長者子所問』，當奉持之，一名『諸法要義』。	001	 是 經 名 為  辯 意 長 者 子 所 問   當 奉 持 之  一 名  諸 法 要 義   
ZH_T14_0544_001:0840a22_17	」佛復告阿難：	001	 佛 復 告 阿 難  
ZH_T14_0544_001:0840a24_15	「若有善男子、善女人，有行斯經、奉持諷誦、宣傳後世、令人受持者，是人如侍我身福無有異。	001	 若 有 善 男 子  善 女 人  有 行 斯 經  奉 持 諷 誦  宣 傳 後 世  令 人 受 持 者  是 人 如 侍 我 身 福 無 有 異  
ZH_T14_0544_001:0840a26_3	誦斯經者，當為彌勒佛所授決，如來廣長舌所語無有異。	001	誦 斯 經 者  當 為 彌 勒 佛 所 授 決  如 來 廣 長 舌 所 語 無 有 異  
ZH_T14_0544_001:0840a27_9	」佛說經已，時諸天、龍、鬼神、四輩弟子，聞經歡喜，為佛作禮。	001	 佛 說 經 已  時 諸 天  龍  鬼 神  四 輩 弟 子  聞 經 歡 喜  為 佛 作 禮  
ZH_T14_0544_001:0840a28_100	辯意長者子經	001	辯 意 長 者 子 經 
