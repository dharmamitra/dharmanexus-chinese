[
  {
    "segmentnr":"ZH_T14_0514_001:0785c03_0",
    "original":"佛說諫王經",
    "folio":1,
    "analyzed":"佛 說 諫 王 經 "
  },
  {
    "segmentnr":"ZH_T14_0514_001:0785c05_0",
    "original":"宋安陽侯沮渠京聲譯",
    "folio":1,
    "analyzed":"宋 安 陽 侯 沮 渠 京 聲 譯 "
  },
  {
    "segmentnr":"ZH_T14_0514_001:0785c06_0",
    "original":"如是我聞：一時，佛在舍衛國祇樹給孤獨園。",
    "folio":1,
    "analyzed":"如是我聞  一 時  佛 在 舍 衛 國 祇 樹 給 孤 獨 園  "
  },
  {
    "segmentnr":"ZH_T14_0514_001:0785c08_13",
    "original":"是時，國王名不離先尼，出行國界，道過佛所，身蒙塵土，解劍退蓋為佛作禮。",
    "folio":1,
    "analyzed":"是 時  國 王 名 不 離 先 尼  出 行 國 界  道 過 佛 所  身 蒙 塵 土  解 劍 退 蓋 為 佛 作 禮  "
  },
  {
    "segmentnr":"ZH_T14_0514_001:0785c08_17",
    "original":"天尊曰：",
    "folio":1,
    "analyzed":"天 尊 曰  "
  },
  {
    "segmentnr":"ZH_T14_0514_001:0785c09_1",
    "original":"「就坐。",
    "folio":1,
    "analyzed":" 就 坐  "
  },
  {
    "segmentnr":"ZH_T14_0514_001:0785c09_6",
    "original":"」王即坐。",
    "folio":1,
    "analyzed":" 王 即 坐  "
  },
  {
    "segmentnr":"ZH_T14_0514_001:0785c09_10",
    "original":"佛問王：",
    "folio":1,
    "analyzed":"佛 問 王  "
  },
  {
    "segmentnr":"ZH_T14_0514_001:0785c09_21",
    "original":"「王所從來，身蒙塵土。",
    "folio":1,
    "analyzed":" 王 所 從 來  身 蒙 塵 土  "
  },
  {
    "segmentnr":"ZH_T14_0514_001:0785c10_6",
    "original":"」王即退坐，稽首對：",
    "folio":1,
    "analyzed":" 王 即 退 坐  稽 首 對  "
  },
  {
    "segmentnr":"ZH_T14_0514_001:0785c10_9",
    "original":"「諾！",
    "folio":1,
    "analyzed":" 諾  "
  },
  {
    "segmentnr":"ZH_T14_0514_001:0785c10_18",
    "original":"屬行國界有災異者。",
    "folio":1,
    "analyzed":"屬 行 國 界 有 災 異 者  "
  },
  {
    "segmentnr":"ZH_T14_0514_001:0785c11_1",
    "original":"」佛告王曰：",
    "folio":1,
    "analyzed":" 佛 告 王 曰  "
  },
  {
    "segmentnr":"ZH_T14_0514_001:0785c12_9",
    "original":"「王治當以正法，無失節度，常以慈心養育人民，所以得霸治。",
    "folio":1,
    "analyzed":" 王 治 當 以 正 法  無 失 節 度  常 以 慈 心 養 育 人 民  所 以 得 霸 治  "
  },
  {
    "segmentnr":"ZH_T14_0514_001:0785c13_13",
    "original":"為國王者，皆由宿命行善所致，統理民事不可偏枉。",
    "folio":1,
    "analyzed":"為 國 王 者  皆 由 宿 命 行 善 所 致  統 理 民 事 不 可 偏 枉  "
  },
  {
    "segmentnr":"ZH_T14_0514_001:0785c16_3",
    "original":"諸公卿群寮下逮凡民皆有怨辭，王治行不平海內皆忿，身死魂神常入太山地獄，後雖悔之無所復及。",
    "folio":1,
    "analyzed":"諸 公 卿 群 寮 下 逮 凡 民 皆 有 怨 辭  王 治 行 不 平 海 內 皆 忿  身 死 魂 神 常 入 太 山 地 獄  後 雖 悔 之 無 所 復 及  "
  },
  {
    "segmentnr":"ZH_T14_0514_001:0785c18_3",
    "original":"王治國平正常以節度，臣民歎德四海歸心，天、龍、鬼神皆聞王善，死得上天後亦無悔。",
    "folio":1,
    "analyzed":"王 治 國 平 正 常 以 節 度  臣 民 歎 德 四 海 歸 心  天  龍  鬼 神 皆 聞 王 善  死 得 上 天 後 亦 無 悔  "
  },
  {
    "segmentnr":"ZH_T14_0514_001:0785c20_7",
    "original":"王無好婬妷以自荒壞，無以忿意有所殘賊，當受忠臣剛直之諫，夫與人言，常以寬詳無灼熱之。",
    "folio":1,
    "analyzed":"王 無 好 婬 妷 以 自 荒 壞  無 以 忿 意 有 所 殘 賊  當 受 忠 臣 剛 直 之 諫  夫 與 人 言  常 以 寬 詳 無 灼 熱 之  "
  },
  {
    "segmentnr":"ZH_T14_0514_001:0785c20_17",
    "original":"「當以四意待於國民。",
    "folio":1,
    "analyzed":" 當 以 四 意 待 於 國 民  "
  },
  {
    "segmentnr":"ZH_T14_0514_001:0785c21_2",
    "original":"何謂為四？",
    "folio":1,
    "analyzed":"何 謂 為 四  "
  },
  {
    "segmentnr":"ZH_T14_0514_001:0785c22_11",
    "original":"隨時廩與，和意與語，所有珍寶與民共之，占視老病及諸鰥寡。",
    "folio":1,
    "analyzed":"隨 時 廩 與  和 意 與 語  所 有 珍 寶 與 民 共 之  占 視 老 病 及 諸 鰥 寡  "
  },
  {
    "segmentnr":"ZH_T14_0514_001:0785c23_15",
    "original":"王如是者，國中和平即得其福，壽終上天所願自然。",
    "folio":1,
    "analyzed":"王 如 是 者  國 中 和 平 即 得 其 福  壽 終 上 天 所 願 自 然  "
  },
  {
    "segmentnr":"ZH_T14_0514_001:0785c26_13",
    "original":"王不可以常得自在，人皆敬畏以之為樂，名象、好馬、寶車、賢臣，群寮百官導從前後，內藏珍寶倉庫百物，皆當腐壞無長存者。",
    "folio":1,
    "analyzed":"王 不 可 以 常 得 自 在  人 皆 敬 畏 以 之 為 樂  名 象  好 馬  寶 車  賢 臣  群 寮 百 官 導 從 前 後  內 藏 珍 寶 倉 庫 百 物  皆 當 腐 壞 無 長 存 者  "
  },
  {
    "segmentnr":"ZH_T14_0514_001:0786a01_15",
    "original":"「年少會老強健必病，含血之類皆當歸死，珍寶、妻子、家室內外不可常得，如人夢見殿舍、好園、樹木、花果、池水、流泉，遊戲其中快樂無極，寤則霍然莫知所在，覩世所有皆如人夢。",
    "folio":1,
    "analyzed":" 年 少 會 老 強 健 必 病  含 血 之 類 皆 當 歸 死  珍 寶  妻 子  家 室 內 外 不 可 常 得  如 人 夢 見 殿 舍  好 園  樹 木  花 果  池 水  流 泉  遊 戲 其 中 快 樂 無 極  寤 則 霍 然 莫 知 所 在  覩 世 所 有 皆 如 人 夢  "
  },
  {
    "segmentnr":"ZH_T14_0514_001:0786a03_2",
    "original":"「王寧見樹有華果，華果不能常著樹，青青之葉會有萎落；",
    "folio":1,
    "analyzed":" 王 寧 見 樹 有 華 果  華 果 不 能 常 著 樹  青 青 之 葉 會 有 萎 落  "
  },
  {
    "segmentnr":"ZH_T14_0514_001:0786a04_3",
    "original":"天冠、巾幘、黼黻、名服不能常好，流水不能常滿；",
    "folio":1,
    "analyzed":"天 冠  巾 幘  黼 黻  名 服 不 能 常 好  流 水 不 能 常 滿  "
  },
  {
    "segmentnr":"ZH_T14_0514_001:0786a04_17",
    "original":"放火曠野，火盛焰赫不久則滅；",
    "folio":1,
    "analyzed":"放 火 曠 野  火 盛 焰 赫 不 久 則 滅  "
  },
  {
    "segmentnr":"ZH_T14_0514_001:0786a07_10",
    "original":"暴風、疾雨、雷電霹靂，斯臾之間霍然不見，日欲出時星無精光，日之盛明照於天下不久則冥，世間無常亦復如是。",
    "folio":1,
    "analyzed":"暴 風  疾 雨  雷電霹靂  斯 臾 之 間 霍 然 不 見  日 欲 出 時 星 無 精 光  日 之 盛 明 照 於 天 下 不 久 則 冥  世 間 無 常 亦復如是  "
  },
  {
    "segmentnr":"ZH_T14_0514_001:0786a09_12",
    "original":"喻如四面有大石山，上下皆有六山俱到同時共合，其中人物含血之類，無有豪賤皆當糜碎。",
    "folio":1,
    "analyzed":"喻 如 四 面 有 大 石 山  上 下 皆 有 六 山 俱 到 同 時 共 合  其 中 人 物 含 血 之 類  無 有 豪 賤 皆 當 糜 碎  "
  },
  {
    "segmentnr":"ZH_T14_0514_001:0786a10_3",
    "original":"「人有四事不可得止：",
    "folio":1,
    "analyzed":" 人 有 四 事 不 可 得 止  "
  },
  {
    "segmentnr":"ZH_T14_0514_001:0786a13_5",
    "original":"老至體枯、病來心惱、身死神去、所有珍寶皆當棄捐不可得保，此四一至不可得離無避逃處，非口所能守請陳謝，不可財許求哀得解。",
    "folio":1,
    "analyzed":"老 至 體 枯  病 來 心 惱  身 死 神 去  所 有 珍 寶 皆 當 棄 捐 不 可 得 保  此 四 一 至 不 可 得 離 無 避 逃 處  非 口 所 能 守 請 陳 謝  不 可 財 許 求 哀 得 解  "
  },
  {
    "segmentnr":"ZH_T14_0514_001:0786a14_18",
    "original":"是時，所有名象、良馬、珍寶、壯士、群臣、百官護導前後，孰能為王排却之者？",
    "folio":1,
    "analyzed":"是 時  所 有 名 象  良 馬  珍 寶  壯 士  群 臣  百 官 護 導 前 後  孰 能 為 王 排 却 之 者  "
  },
  {
    "segmentnr":"ZH_T14_0514_001:0786a16_16",
    "original":"王寧見師子，獸中最猛，遙見群鹿意欲所取，便前搏撮裂食其肉，如斯之痛安可言乎？",
    "folio":1,
    "analyzed":"王 寧 見 師 子  獸 中 最 猛  遙 見 群 鹿 意 欲 所 取  便 前 搏 撮 裂 食 其 肉  如 斯 之 痛 安 可 言 乎  "
  },
  {
    "segmentnr":"ZH_T14_0514_001:0786a19_14",
    "original":"命如師子取群鹿時，人命欲終身體不寧，血脈為消面色為變，命日欲促，五藏不治不思飲食，雖有神呪、良醫、善藥不能使愈。",
    "folio":1,
    "analyzed":"命 如 師 子 取 群 鹿 時  人 命 欲 終 身 體 不 寧  血 脈 為 消 面 色 為 變  命 日 欲 促  五 藏 不 治 不 思 飲 食  雖 有 神 呪  良 醫  善 藥 不 能 使 愈  "
  },
  {
    "segmentnr":"ZH_T14_0514_001:0786a22_5",
    "original":"口為妄語，其所索者家室恣之，身體皆痛如被掠治，手足抂攘骨節欲解，口乾息極羸瘦困劣，不能起居坐臥須人；",
    "folio":1,
    "analyzed":"口 為 妄 語  其 所 索 者 家 室 恣 之  身 體 皆 痛 如 被 掠 治  手 足 抂 攘 骨 節 欲 解  口 乾 息 極 羸 瘦 困 劣  不 能 起 居 坐 臥 須 人  "
  },
  {
    "segmentnr":"ZH_T14_0514_001:0786a24_13",
    "original":"若得良藥糜粥甘食人當含之，必復苦極筋脈欲絕，但有出氣無復報入，脣燥乾焦，正氣竭盡邪氣在處；",
    "folio":1,
    "analyzed":"若 得 良 藥 糜 粥 甘 食 人 當 含 之  必 復 苦 極 筋 脈 欲 絕  但 有 出 氣 無 復 報 入  脣 燥 乾 焦  正 氣 竭 盡 邪 氣 在 處  "
  },
  {
    "segmentnr":"ZH_T14_0514_001:0786a28_10",
    "original":"舌稍却縮面目無色，耳鼻閉塞不聞聲香，手足拘攣筋急，口噤欲言不能，手或把空莫索邊傍，白汗目淚流出相續，心意著痛識轉消滅無所復知，熅去身冷魂神去矣。",
    "folio":1,
    "analyzed":"舌 稍 却 縮 面 目 無 色  耳 鼻 閉 塞 不 聞 聲 香  手 足 拘 攣 筋 急  口 噤 欲 言 不 能  手 或 把 空 莫 索 邊 傍  白 汗 目 淚 流 出 相 續  心 意 著 痛 識 轉 消 滅 無 所 復 知  熅 去 身 冷 魂 神 去 矣  "
  },
  {
    "segmentnr":"ZH_T14_0514_001:0786b01_12",
    "original":"所有珍寶、父母、兄弟、妻子，內外知識、奴婢皆當棄捐，隨行獨去不知所到，世間雖樂不得久留。",
    "folio":1,
    "analyzed":"所 有 珍 寶  父 母  兄 弟  妻 子  內 外 知 識  奴 婢 皆 當 棄 捐  隨 行 獨 去 不 知 所 到  世 間 雖 樂 不 得 久 留  "
  },
  {
    "segmentnr":"ZH_T14_0514_001:0786b02_2",
    "original":"「王當是時當何恃怙？",
    "folio":1,
    "analyzed":" 王 當 是 時 當 何 恃 怙  "
  },
  {
    "segmentnr":"ZH_T14_0514_001:0786b06_6",
    "original":"唯有孝順慈養二親，供事高行清潔沙門，見凡老人當尊敬之，所有財寶與民同歡，當以慈心施惠於民，無以讒言殘害民命，為王之法當宣聖道，教民為善，唯守一心，心存三尊。",
    "folio":1,
    "analyzed":"唯 有 孝 順 慈 養 二 親  供 事 高 行 清 潔 沙 門  見 凡 老 人 當 尊 敬 之  所 有 財 寶 與 民 同 歡  當 以 慈 心 施 惠 於 民  無 以 讒 言 殘 害 民 命  為 王 之 法 當 宣 聖 道  教 民 為 善  唯 守 一 心  心 存 三 尊  "
  },
  {
    "segmentnr":"ZH_T14_0514_001:0786b07_13",
    "original":"王者如斯，諸聖諮嗟，天、龍、鬼神擁護其國，生有榮譽死得上天。",
    "folio":1,
    "analyzed":"王 者 如 斯  諸 聖 諮 嗟  天  龍  鬼 神 擁 護 其 國  生 有 榮 譽 死 得 上 天  "
  },
  {
    "segmentnr":"ZH_T14_0514_001:0786b08_3",
    "original":"「身死神去，當何所恃？",
    "folio":1,
    "analyzed":" 身 死 神 去  當 何 所 恃  "
  },
  {
    "segmentnr":"ZH_T14_0514_001:0786b08_8",
    "original":"惟恃善耳。",
    "folio":1,
    "analyzed":"惟 恃 善 耳  "
  },
  {
    "segmentnr":"ZH_T14_0514_001:0786b11_15",
    "original":"火盛煒煒恃水滅之，飢渴之人惟恃水穀，老恃机杖，盲恃有目，冥恃燈火，疾病困篤恃良醫藥，船行巨海風浪盛猛恃彼榜櫓，道有盜賊恃藏匿處。",
    "folio":1,
    "analyzed":"火 盛 煒 煒 恃 水 滅 之  飢 渴 之 人 惟 恃 水 穀  老 恃 机 杖  盲 恃 有 目  冥 恃 燈 火  疾 病 困 篤 恃 良 醫 藥  船 行 巨 海 風 浪 盛 猛 恃 彼 榜 櫓  道 有 盜 賊 恃 藏 匿 處  "
  },
  {
    "segmentnr":"ZH_T14_0514_001:0786b13_7",
    "original":"身死神去惟恃修善，猶逢彼難各恃其事，以自拔濟宗室獲安。",
    "folio":1,
    "analyzed":"身 死 神 去 惟 恃 修 善  猶 逢 彼 難 各 恃 其 事  以 自 拔 濟 宗 室 獲 安  "
  },
  {
    "segmentnr":"ZH_T14_0514_001:0786b17_1",
    "original":"王無以為樂飲食極味，遊居自在不可常得，飽滿皆當消散不可常得，好香塗身苾芬括鼻，珠璣瓔珞奕奕曜目，水陸好華以為校飾，金縷織成以為名服：",
    "folio":1,
    "analyzed":"王 無 以 為 樂 飲 食 極 味  遊 居 自 在 不 可 常 得  飽 滿 皆 當 消 散 不 可 常 得  好 香 塗 身 苾 芬 括 鼻  珠 璣 瓔 珞 奕 奕 曜 目  水 陸 好 華 以 為 校 飾  金 縷 織 成 以 為 名 服  "
  },
  {
    "segmentnr":"ZH_T14_0514_001:0786b18_16",
    "original":"白毳衣、文繡衣、雜綵衣、無極衣、細疊衣、細緻衣、錦綾衣，此皆無常不可久保。",
    "folio":1,
    "analyzed":"白 毳 衣  文 繡 衣  雜 綵 衣  無 極 衣  細 疊 衣  細 緻 衣  錦 綾 衣  此 皆 無 常 不 可 久 保  "
  },
  {
    "segmentnr":"ZH_T14_0514_001:0786b22_12",
    "original":"「宮觀高臺華闕殿舍，黃金、白銀、七寶床㯓，氍毹𣰅㲪綩綖細軟以藉身體，七寶織成文繡綾綺以為幃帳，柱梁殿戶彫文刻鏤，燒眾雜香遊戲其中，斯皆無常不可久保。",
    "folio":1,
    "analyzed":" 宮 觀 高 臺 華 闕 殿 舍  黃 金  白 銀  七 寶 床 㯓  氍 毹 𣰅 㲪 綩 綖 細 軟 以 藉 身 體  七 寶 織 成 文 繡 綾 綺 以 為 幃 帳  柱 梁 殿 戶 彫 文 刻 鏤  燒 眾 雜 香 遊 戲 其 中  斯 皆 無 常 不 可 久 保  "
  },
  {
    "segmentnr":"ZH_T14_0514_001:0786b24_10",
    "original":"「琴瑟、箏笛眾音集聚，歌舞倡伎眾音盈耳快樂可言，斯亦無常，如幻如夢不得久保。",
    "folio":1,
    "analyzed":" 琴 瑟  箏 笛 眾 音 集 聚  歌舞倡伎 眾 音 盈 耳 快 樂 可 言  斯 亦 無 常  如幻如夢 不 得 久 保  "
  },
  {
    "segmentnr":"ZH_T14_0514_001:0786b28_19",
    "original":"象馬寶車光目之觀，王一出時椎鐘鳴鼓驛導前後，王乘羽蓋之車侍者持幢，翠毛䳰羽彫文其柄以拂塵土，治填道路丹畫欄楯，眾民所觀無不敬畏，好華名香皆以迎王，稱壽萬歲斯亦難保。",
    "folio":1,
    "analyzed":"象 馬 寶 車 光 目 之 觀  王 一 出 時 椎 鐘 鳴 鼓 驛 導 前 後  王 乘 羽 蓋 之 車 侍 者 持 幢  翠 毛 䳰 羽 彫 文 其 柄 以 拂 塵 土  治 填 道 路 丹 畫 欄 楯  眾 民 所 觀 無 不 敬 畏  好 華 名 香 皆 以 迎 王  稱 壽 萬 歲 斯 亦 難 保  "
  },
  {
    "segmentnr":"ZH_T14_0514_001:0786b29_9",
    "original":"「王寧見人欲死時不？",
    "folio":1,
    "analyzed":" 王 寧 見 人 欲 死 時 不  "
  },
  {
    "segmentnr":"ZH_T14_0514_001:0786c02_10",
    "original":"諸家內外聚會其邊，椎胸呼天皆云奈何，喐吚哽咽淚下交流，嗚呼痛哉神靈獨逝：",
    "folio":1,
    "analyzed":"諸 家 內 外 聚 會 其 邊  椎 胸 呼 天 皆 云 奈 何  喐 吚 哽 咽 淚 下 交 流  嗚 呼 痛 哉 神 靈 獨 逝  "
  },
  {
    "segmentnr":"ZH_T14_0514_001:0786c02_17",
    "original":"『捨吾如之乎！",
    "folio":1,
    "analyzed":" 捨 吾 如 之 乎  "
  },
  {
    "segmentnr":"ZH_T14_0514_001:0786c03_14",
    "original":"』聞之者莫不傷心，覩之者莫不助哀。",
    "folio":1,
    "analyzed":" 聞 之 者 莫 不 傷 心  覩 之 者 莫 不 助 哀  "
  },
  {
    "segmentnr":"ZH_T14_0514_001:0786c07_2",
    "original":"載之出城捐於曠野，飛鳥走獸摑𭠧食之，身中有蟲還食其肉，日炙風飄骨皆為乾，往昔諸王尊榮豪貴，隱隱闐闐亦如大王，今日霍然不復見之。",
    "folio":1,
    "analyzed":"載 之 出 城 捐 於 曠 野  飛 鳥 走 獸 摑 𭠧 食 之  身 中 有 蟲 還 食 其 肉  日 炙 風 飄 骨 皆 為 乾  往 昔 諸 王 尊 榮 豪 貴  隱 隱 闐 闐 亦 如 大 王  今 日 霍 然 不 復 見 之  "
  },
  {
    "segmentnr":"ZH_T14_0514_001:0786c07_11",
    "original":"此皆無常之明驗也。",
    "folio":1,
    "analyzed":"此 皆 無 常 之 明 驗 也  "
  },
  {
    "segmentnr":"ZH_T14_0514_001:0786c10_15",
    "original":"古常如此況於今日，王熟思之無念婬妷，無受侫言證人入罪，當受忠諫治以節度，當畏地獄酷治之痛，諸含血之蟲皆貪生活不當殺之。",
    "folio":1,
    "analyzed":"古 常 如 此 況 於 今 日  王 熟 思 之 無 念 婬 妷  無 受 侫 言 證 人 入 罪  當 受 忠 諫 治 以 節 度  當 畏 地 獄 酷 治 之 痛  諸 含 血 之 蟲 皆 貪 生 活 不 當 殺 之  "
  },
  {
    "segmentnr":"ZH_T14_0514_001:0786c11_11",
    "original":"」佛說經竟，王意即解，願為弟子。",
    "folio":1,
    "analyzed":" 佛 說 經 竟  王 意 即 解  願 為 弟 子  "
  },
  {
    "segmentnr":"ZH_T14_0514_001:0786c12_4",
    "original":"即受五戒，頭面著地，為佛作禮。",
    "folio":1,
    "analyzed":"即 受 五 戒  頭 面 著 地  為 佛 作 禮  "
  },
  {
    "segmentnr":"ZH_T14_0514_001:0786c13_100",
    "original":"佛說諫王經",
    "folio":1,
    "analyzed":"佛 說 諫 王 經 "
  }
]