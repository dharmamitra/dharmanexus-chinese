segmentnr	original	folio	stemmed
ZH_T51_2087_005:0893c04_0	大唐西域記卷第五六國	005	大 唐 西 域 記 卷 第 五 六 國 
ZH_T51_2087_005:0893c06_0	三藏法師玄奘奉　詔譯	005	三藏法師 玄 奘 奉  詔 譯 
ZH_T51_2087_005:0893c07_0	大總持寺沙門辯機撰	005	大 總 持 寺 沙 門 辯 機 撰 
ZH_T51_2087_005:0893c11_16	六國羯若鞠闍國阿踰陀國阿耶穆佉國鉢邏耶伽國憍賞彌國鞞索山格反迦國羯若鞠闍國羯若鞠闍國，周四千餘里。	005	六 國 羯 若 鞠 闍 國 阿 踰 陀 國 阿 耶 穆 佉 國 鉢 邏 耶 伽 國 憍 賞 彌 國 鞞 索 山 格 反 迦 國 羯 若 鞠 闍 國 羯 若 鞠 闍 國  周 四 千 餘 里  
ZH_T51_2087_005:0893c12_15	國大都城西臨殑伽河，其長二十餘里，廣四五里。	005	國 大 都 城 西 臨 殑 伽 河  其 長 二 十 餘 里  廣 四 五 里  
ZH_T51_2087_005:0893c13_16	城隍堅峻，臺閣相望，花林池沼，光鮮澄鏡。	005	城 隍 堅 峻  臺 閣 相 望  花 林 池 沼  光 鮮 澄 鏡  
ZH_T51_2087_005:0893c14_4	異方奇貨，多聚於此。	005	異 方 奇 貨  多 聚 於 此  
ZH_T51_2087_005:0893c14_14	居人豐樂，家室富饒。	005	居 人 豐 樂  家 室 富 饒  
ZH_T51_2087_005:0893c15_4	華菓具繁，稼穡時播。	005	華 菓 具 繁  稼 穡 時 播  
ZH_T51_2087_005:0893c15_14	氣序和洽，風俗淳質。	005	氣 序 和 洽  風 俗 淳 質  
ZH_T51_2087_005:0893c16_3	容貌妍雅，服飾鮮綺。	005	容 貌 妍 雅  服 飾 鮮 綺  
ZH_T51_2087_005:0893c16_13	篤學遊藝，談論清遠。	005	篤 學 遊 藝  談 論 清 遠  
ZH_T51_2087_005:0893c17_3	邪正二道，信者相半。	005	邪 正 二 道  信 者 相 半  
ZH_T51_2087_005:0893c18_4	伽藍百餘所，僧徒萬餘人，大小二乘，兼功習學。	005	伽 藍 百 餘 所  僧 徒 萬 餘 人  大 小 二 乘  兼 功 習 學  
ZH_T51_2087_005:0893c18_18	天祠二百餘所，異道數千餘人。	005	天 祠 二 百 餘 所  異 道 數 千 餘 人  
ZH_T51_2087_005:0893c20_7	羯若鞠闍國人長壽時，其舊王城號拘蘇磨補羅唐言花宮。	005	羯 若 鞠 闍 國 人 長 壽 時  其 舊 王 城 號 拘 蘇 磨 補 羅 唐 言 花 宮  
ZH_T51_2087_005:0893c21_9	王號梵授，福智宿資，文武允備，威懾贍部，聲震隣國。	005	王 號 梵 授  福 智 宿 資  文 武 允 備  威 懾 贍 部  聲 震 隣 國  
ZH_T51_2087_005:0893c22_11	具足千子，智勇弘毅，復有百女，儀貌妍雅。	005	具 足 千 子  智 勇 弘 毅  復 有 百 女  儀 貌 妍 雅  
ZH_T51_2087_005:0893c25_4	時有仙人居殑伽河側，棲神入定，經數萬歲，形如枯木，遊禽棲集，遺尼拘律果於仙人肩上，暑往寒來，垂蔭合拱。	005	時 有 仙 人 居 殑 伽 河 側  棲 神 入 定  經 數 萬 歲  形 如 枯 木  遊 禽 棲 集  遺 尼 拘 律 果 於 仙 人 肩 上  暑 往 寒 來  垂 蔭 合 拱  
ZH_T51_2087_005:0893c26_18	多歷年所，從定而起，欲去其樹，恐覆鳥巢，時人美其德，號大樹仙人。	005	多 歷 年 所  從 定 而 起  欲 去 其 樹  恐 覆 鳥 巢  時 人 美 其 德  號 大 樹 仙 人  
ZH_T51_2087_005:0893c29_1	仙人寓目河濱，遊觀林薄，見王諸女相從嬉戲，欲界愛起，染著心生，便詣華宮，欲事禮請。	005	仙 人 寓 目 河 濱  遊 觀 林 薄  見 王 諸 女 相 從 嬉 戲  欲 界 愛 起  染 著 心 生  便 詣 華 宮  欲 事 禮 請  
ZH_T51_2087_005:0893c29_11	王聞仙至，躬迎慰曰：	005	王 聞 仙 至  躬 迎 慰 曰  
ZH_T51_2087_005:0894a01_3	「大仙棲情物外，何能輕舉？	005	 大 仙 棲 情 物 外  何 能 輕 舉  
ZH_T51_2087_005:0894a01_8	」仙人曰：	005	 仙 人 曰  
ZH_T51_2087_005:0894a02_17	「我棲林藪，彌積歲時，出定遊覽，見王諸女，染愛心生，自遠來請。	005	 我 棲 林 藪  彌 積 歲 時  出 定 遊 覽  見 王 諸 女  染 愛 心 生  自 遠 來 請  
ZH_T51_2087_005:0894a03_13	」王聞其辭，計無所出，謂仙人曰：	005	 王 聞 其 辭  計 無 所 出  謂 仙 人 曰  
ZH_T51_2087_005:0894a04_4	「今還所止，請俟嘉辰。	005	 今 還 所 止  請 俟 嘉 辰  
ZH_T51_2087_005:0894a04_15	」仙人聞命，遂還林藪。	005	 仙 人 聞 命  遂 還 林 藪  
ZH_T51_2087_005:0894a05_7	王乃歷問諸女，無肯應娉。	005	王 乃 歷 問 諸 女  無 肯 應 娉  
ZH_T51_2087_005:0894a05_17	王懼仙威，憂愁毀悴。	005	王 懼 仙 威  憂 愁 毀 悴  
ZH_T51_2087_005:0894a06_11	其幼稚女候王事隙，從容問曰：	005	其 幼 稚 女 候 王 事 隙  從 容 問 曰  
ZH_T51_2087_005:0894a07_14	「父王千子具足，萬國慕化，何故憂愁，如有所懼？	005	 父 王 千 子 具 足  萬 國 慕 化  何 故 憂 愁  如 有 所 懼  
ZH_T51_2087_005:0894a07_18	」王曰：	005	 王 曰  
ZH_T51_2087_005:0894a08_15	「大樹仙人幸顧求婚，而汝曹輩莫肯從命。	005	 大 樹 仙 人 幸 顧 求 婚  而 汝 曹 輩 莫 肯 從 命  
ZH_T51_2087_005:0894a10_7	仙有威力，能作災祥，儻不遂心，必起瞋怒，毀國滅祀，辱及先王。	005	仙 有 威 力  能 作 災 祥  儻 不 遂 心  必 起 瞋 怒  毀 國 滅 祀  辱 及 先 王  
ZH_T51_2087_005:0894a10_17	深惟此禍，誠有所懼。	005	深 惟 此 禍  誠 有 所 懼  
ZH_T51_2087_005:0894a11_2	」稚女謝曰：	005	 稚 女 謝 曰  
ZH_T51_2087_005:0894a11_13	「遺此深憂，我曹罪也。	005	 遺 此 深 憂  我 曹 罪 也  
ZH_T51_2087_005:0894a12_2	願以微軀，得延國祚。	005	願 以 微 軀  得 延 國 祚  
ZH_T51_2087_005:0894a12_13	」王聞喜悅，命駕送歸。	005	 王 聞 喜 悅  命 駕 送 歸  
ZH_T51_2087_005:0894a13_2	既至仙廬，謝仙人曰：	005	既 至 仙 廬  謝 仙 人 曰  
ZH_T51_2087_005:0894a14_7	「大仙俯方外之情，垂世間之顧，敢奉稚女，以供灑掃。	005	 大 仙 俯 方 外 之 情  垂 世 間 之 顧  敢 奉 稚 女  以 供 灑 掃  
ZH_T51_2087_005:0894a14_20	」仙人見而不悅，乃謂王曰：	005	 仙 人 見 而 不 悅  乃 謂 王 曰  
ZH_T51_2087_005:0894a15_10	「輕吾老叟，配此不妍。	005	 輕 吾 老 叟  配 此 不 妍  
ZH_T51_2087_005:0894a15_14	」王曰：	005	 王 曰  
ZH_T51_2087_005:0894a16_3	「歷問諸女，無肯從命。	005	 歷 問 諸 女  無 肯 從 命  
ZH_T51_2087_005:0894a16_13	唯此幼稚，願充給使。	005	唯 此 幼 稚  願 充 給 使  
ZH_T51_2087_005:0894a17_4	」仙人懷怒，便惡呪曰：	005	 仙 人 懷 怒  便 惡 呪 曰  
ZH_T51_2087_005:0894a18_4	「九十九女，一時腰曲，形既毀弊，畢世無婚。	005	 九 十 九 女  一 時 腰 曲  形 既 毀 弊  畢 世 無 婚  
ZH_T51_2087_005:0894a18_15	」王使往驗，果已背傴。	005	 王 使 往 驗  果 已 背 傴  
ZH_T51_2087_005:0894a19_6	從是之後，便名曲女城焉。	005	從 是 之 後  便 名 曲 女 城 焉  
ZH_T51_2087_005:0894a20_20	今王，本吠奢種也，字曷利沙伐彈那唐言喜增。	005	今 王  本 吠 奢 種 也  字 曷 利 沙 伐 彈 那 唐 言 喜 增  
ZH_T51_2087_005:0894a21_8	君臨有土，二世三王。	005	君 臨 有 土  二 世 三 王  
ZH_T51_2087_005:0894a22_18	父字波羅羯羅伐彈那唐言作光增，兄字曷邏闍伐彈那唐言王增。	005	父 字 波 羅 羯 羅 伐 彈 那 唐 言 作 光 增  兄 字 曷 邏 闍 伐 彈 那 唐 言 王 增  
ZH_T51_2087_005:0894a23_7	王增以長嗣位，以德治政。	005	王 增 以 長 嗣 位  以 德 治 政  
ZH_T51_2087_005:0894a24_17	時東印度羯羅拏蘇伐剌那唐言金耳國設賞迦王唐言月，每謂臣曰：	005	時 東 印 度 羯 羅 拏 蘇 伐 剌 那 唐 言 金 耳 國 設 賞 迦 王 唐 言 月  每 謂 臣 曰  
ZH_T51_2087_005:0894a25_3	「隣有賢主，國之禍也。	005	 隣 有 賢 主  國 之 禍 也  
ZH_T51_2087_005:0894a25_14	」於是誘請，會而害之。	005	 於 是 誘 請  會 而 害 之  
ZH_T51_2087_005:0894a26_3	人既失君，國亦荒亂。	005	人 既 失 君  國 亦 荒 亂  
ZH_T51_2087_005:0894a27_2	時大臣婆尼唐言辯了，職望隆重，謂僚庶曰：	005	時 大 臣 婆 尼 唐 言 辯 了  職 望 隆 重  謂 僚 庶 曰  
ZH_T51_2087_005:0894a27_13	「國之大計，定於今日。	005	 國 之 大 計  定 於 今 日  
ZH_T51_2087_005:0894a29_2	先王之子，亡君之弟，仁慈天性，孝敬因心，親賢允屬，欲以襲位。	005	先 王 之 子  亡 君 之 弟  仁 慈 天 性  孝 敬 因 心  親 賢 允 屬  欲 以 襲 位  
ZH_T51_2087_005:0894a29_7	於事何如？	005	於 事 何 如  
ZH_T51_2087_005:0894a29_12	各言爾志。	005	各 言 爾 志  
ZH_T51_2087_005:0894b01_2	」眾咸仰德，嘗無異謀。	005	 眾 咸 仰 德  嘗 無 異 謀  
ZH_T51_2087_005:0894b01_13	於是輔臣執事咸勸進曰：	005	於 是 輔 臣 執 事 咸 勸 進 曰  
ZH_T51_2087_005:0894b02_11	「王子垂聽，先王積功累德，光有國祚。	005	 王 子 垂 聽  先 王 積功累德  光 有 國 祚  
ZH_T51_2087_005:0894b03_2	嗣及王增，謂終壽考；	005	嗣 及 王 增  謂 終 壽 考  
ZH_T51_2087_005:0894b04_2	輔佐無良，棄身讎手，為國大恥，下臣罪也。	005	輔 佐 無 良  棄 身 讎 手  為 國 大 恥  下 臣 罪 也  
ZH_T51_2087_005:0894b04_12	物議時謠，允歸明德。	005	物 議 時 謠  允 歸 明 德  
ZH_T51_2087_005:0894b05_17	光臨土宇，克復親讎，雪國之恥，光父之業，功孰大焉？	005	光 臨 土 宇  克 復 親 讎  雪 國 之 恥  光 父 之 業  功 孰 大 焉  
ZH_T51_2087_005:0894b06_2	幸無辭矣！	005	幸 無 辭 矣  
ZH_T51_2087_005:0894b06_7	」王子曰：	005	 王 子 曰  
ZH_T51_2087_005:0894b07_6	「國嗣之重，今古為難，君人之位，興立宜審。	005	 國 嗣 之 重  今 古 為 難  君 人 之 位  興 立 宜 審  
ZH_T51_2087_005:0894b08_6	我誠寡德，父兄遐棄，推襲大位，其能濟乎？	005	我 誠 寡 德  父 兄 遐 棄  推 襲 大 位  其 能 濟 乎  
ZH_T51_2087_005:0894b08_16	物議為宜，敢忘虛薄？	005	物 議 為 宜  敢 忘 虛 薄  
ZH_T51_2087_005:0894b10_1	今者殑伽河岸，有觀自在菩薩像，既多靈鑒，願往請辭。	005	今 者 殑 伽 河 岸  有 觀 自 在 菩 薩 像  既 多 靈 鑒  願 往 請 辭  
ZH_T51_2087_005:0894b10_14	」即至菩薩像前，斷食祈請。	005	 即 至 菩 薩 像 前  斷 食 祈 請  
ZH_T51_2087_005:0894b11_6	菩薩感其誠心，現形問曰：	005	菩 薩 感 其 誠 心  現 形 問 曰  
ZH_T51_2087_005:0894b11_17	「爾何所求，若此勤懇？	005	 爾 何 所 求  若 此 勤 懇  
ZH_T51_2087_005:0894b11_22	」王子曰：	005	 王 子 曰  
ZH_T51_2087_005:0894b12_10	「我惟積禍，慈父云亡；	005	 我 惟 積 禍  慈 父 云 亡  
ZH_T51_2087_005:0894b12_20	重茲酷罰，仁兄見害。	005	重 茲 酷 罰  仁 兄 見 害  
ZH_T51_2087_005:0894b13_19	自顧寡德，國人推尊，令襲大位，光父之業。	005	自 顧 寡 德  國 人 推 尊  令 襲 大 位  光 父 之 業  
ZH_T51_2087_005:0894b14_9	愚昧無知，敢希聖旨！	005	愚 昧 無 知  敢 希 聖 旨  
ZH_T51_2087_005:0894b14_15	」菩薩告曰：	005	 菩 薩 告 曰  
ZH_T51_2087_005:0894b15_15	「汝於先身，在此林中為練若苾芻，而精勤不懈。	005	 汝 於 先 身  在 此 林 中 為 練 若 苾 芻  而 精 勤 不 懈  
ZH_T51_2087_005:0894b16_8	承茲福力，為此王子。	005	承 茲 福 力  為 此 王 子  
ZH_T51_2087_005:0894b18_7	金耳國王既毀佛法，爾紹王位，宜重興隆，慈悲為志，傷愍居懷，不久當王五印度境。	005	金 耳 國 王 既 毀 佛 法  爾 紹 王 位  宜 重 興 隆  慈 悲 為 志  傷 愍 居 懷  不 久 當 王 五 印 度 境  
ZH_T51_2087_005:0894b19_8	欲延國祚，當從我誨，冥加景福，隣無強敵。	005	欲 延 國 祚  當 從 我 誨  冥 加 景 福  隣 無 強 敵  
ZH_T51_2087_005:0894b20_4	勿昇師子之座，勿稱大王之號。	005	勿 昇 師 子 之 座  勿 稱 大 王 之 號  
ZH_T51_2087_005:0894b21_14	」於是受教而退，即襲王位，自稱曰王子，號尸羅阿迭多唐言戒日。	005	 於 是 受 教 而 退  即 襲 王 位  自 稱 曰 王 子  號 尸 羅 阿 迭 多 唐 言 戒 日  
ZH_T51_2087_005:0894b21_20	於是謂臣曰：	005	於 是 謂 臣 曰  
ZH_T51_2087_005:0894b22_19	「兄讎未報，隣國不賓，終無右手進食之期。	005	 兄 讎 未 報  隣 國 不 賓  終 無 右 手 進 食 之 期  
ZH_T51_2087_005:0894b23_9	凡爾庶僚，同心勠力。	005	凡 爾 庶 僚  同 心 勠 力  
ZH_T51_2087_005:0894b24_1	」遂總率國兵，講習戰士。	005	 遂 總 率 國 兵  講 習 戰 士  
ZH_T51_2087_005:0894b25_6	象軍五千，馬軍二萬，步軍五萬，自西徂東，征伐不臣。	005	象 軍 五 千  馬 軍 二 萬  步 軍 五 萬  自 西 徂 東  征 伐 不 臣  
ZH_T51_2087_005:0894b26_7	象不解鞍，人不釋甲，於六年中，臣五印度。	005	象 不 解 鞍  人 不 釋 甲  於 六 年 中  臣 五 印 度  
ZH_T51_2087_005:0894b26_17	既廣其地，更增甲兵。	005	既 廣 其 地  更 增 甲 兵  
ZH_T51_2087_005:0894b27_8	象軍六萬，馬軍十萬。	005	象 軍 六 萬  馬 軍 十 萬  
ZH_T51_2087_005:0894b28_18	垂三十年，兵戈不起，政教和平，務修節儉，營福樹善，忘寢與食。	005	垂 三 十 年  兵 戈 不 起  政 教 和 平  務 修 節 儉  營 福 樹 善  忘 寢 與 食  
ZH_T51_2087_005:0894b29_17	令五印度不得噉肉，若斷生命，有誅無赦。	005	令 五 印 度 不 得 噉 肉  若 斷 生 命  有 誅 無 赦  
ZH_T51_2087_005:0894c02_1	於殑伽河側建立數千窣堵波，各高百餘尺。	005	於 殑 伽 河 側 建 立 數 千 窣 堵 波  各 高 百 餘 尺  
ZH_T51_2087_005:0894c04_1	於五印度城邑、鄉聚、達巷、交衢，建立精廬，儲飲食，止醫藥，施諸羈貧，周給不殆。	005	於 五 印 度 城 邑  鄉 聚  達 巷  交 衢  建 立 精 廬  儲 飲 食  止 醫 藥  施 諸 羈 貧  周 給 不 殆  
ZH_T51_2087_005:0894c04_11	聖迹之所，並建伽藍。	005	聖 迹 之 所  並 建 伽 藍  
ZH_T51_2087_005:0894c06_2	五歲一設無遮大會，傾竭府庫，惠施群有，唯留兵器，不充檀捨。	005	五 歲 一 設 無遮大會  傾 竭 府 庫  惠 施 群 有  唯 留 兵 器  不 充 檀 捨  
ZH_T51_2087_005:0894c08_16	歲一集會諸國沙門，於三七日中，以四事供養，莊嚴法座，廣飾義筵，令相摧論，校其優劣，褒貶淑慝，黜陟幽明。	005	歲 一 集 會 諸 國 沙 門  於 三 七 日 中  以 四 事 供 養  莊 嚴 法 座  廣 飾 義 筵  令 相 摧 論  校 其 優 劣  褒 貶 淑 慝  黜 陟 幽 明  
ZH_T51_2087_005:0894c09_19	若戒行貞固，道德淳邃，推昇師子之座，王親受法；	005	若 戒 行 貞 固  道 德 淳 邃  推 昇 師 子 之 座  王 親 受 法  
ZH_T51_2087_005:0894c11_1	戒雖清淨，學無稽古，但加敬禮，示有尊崇；	005	戒 雖 清 淨  學 無 稽 古  但 加 敬 禮  示 有 尊 崇  
ZH_T51_2087_005:0894c12_2	律儀無紀，穢德已彰，驅出國境，不願聞見。	005	律 儀 無 紀  穢 德 已 彰  驅 出 國 境  不 願 聞 見  
ZH_T51_2087_005:0894c13_13	隣國小王、輔佐大臣，殖福無殆，求善忘勞，即携手同座，謂之善友；	005	隣 國 小 王  輔 佐 大 臣  殖 福 無 殆  求 善 忘 勞  即 携 手 同 座  謂 之 善 友  
ZH_T51_2087_005:0894c14_14	其異於此，面不對辭，事有聞議，通使往復。	005	其 異 於 此  面 不 對 辭  事 有 聞 議  通 使 往 復  
ZH_T51_2087_005:0894c15_16	而巡方省俗，不常其居，隨所至止，結廬而舍。	005	而 巡 方 省 俗  不 常 其 居  隨 所 至 止  結 廬 而 舍  
ZH_T51_2087_005:0894c16_6	唯雨三月，多雨不行。	005	唯 雨 三 月  多 雨 不 行  
ZH_T51_2087_005:0894c17_12	每於行宮日修珍饌，飯諸異學，僧眾一千，婆羅門五百。	005	每 於 行 宮 日 修 珍 饌  飯 諸 異 學  僧 眾 一 千  婆 羅 門 五 百  
ZH_T51_2087_005:0894c19_7	每以一日分作三時，一時理務治政，二時營福修善，孜孜不倦，竭日不足矣。	005	每 以 一 日 分 作 三 時  一 時 理 務 治 政  二 時 營 福 修 善  孜 孜 不 倦  竭 日 不 足 矣  
ZH_T51_2087_005:0894c20_11	初，受拘摩羅王請曰，自摩揭陀國往迦摩縷波國。	005	初  受 拘 摩 羅 王 請 曰  自 摩 揭 陀 國 往 迦 摩 縷 波 國  
ZH_T51_2087_005:0894c21_15	時戒日王巡方在羯朱嗢祇羅國，命拘摩羅王曰：	005	時 戒 日 王 巡 方 在 羯 朱 嗢 祇 羅 國  命 拘 摩 羅 王 曰  
ZH_T51_2087_005:0894c22_12	「宜與那爛陀遠客沙門速來赴會。	005	 宜 與 那 爛 陀 遠 客 沙 門 速 來 赴 會  
ZH_T51_2087_005:0894c23_9	」於是遂與拘摩羅王往會見焉。	005	 於 是 遂 與 拘 摩 羅 王 往 會 見 焉  
ZH_T51_2087_005:0894c23_17	戒日王勞苦已曰：	005	戒 日 王 勞 苦 已 曰  
ZH_T51_2087_005:0894c24_10	「自何國來，將何所欲？	005	 自 何 國 來  將 何 所 欲  
ZH_T51_2087_005:0894c24_14	」對曰：	005	 對 曰  
ZH_T51_2087_005:0894c25_9	「從大唐國來，請求佛法。	005	 從 大 唐 國 來  請 求 佛 法  
ZH_T51_2087_005:0894c25_13	」王曰：	005	 王 曰  
ZH_T51_2087_005:0894c26_7	「大唐國在何方？	005	 大 唐 國 在 何 方  
ZH_T51_2087_005:0894c26_17	經途所亘，去斯遠近？	005	經 途 所 亘  去 斯 遠 近  
ZH_T51_2087_005:0894c27_1	」對曰：	005	 對 曰  
ZH_T51_2087_005:0894c28_3	「當此東北數萬餘里，印度所謂摩訶至那國是也。	005	 當 此 東 北 數 萬 餘 里  印 度 所 謂 摩 訶 至 那 國 是 也  
ZH_T51_2087_005:0894c28_7	」王曰：	005	 王 曰  
ZH_T51_2087_005:0894c29_14	「嘗聞摩訶至那國有秦王天子，少而靈鑒，長而神武。	005	 嘗 聞 摩 訶 至 那 國 有 秦 王 天 子  少 而 靈 鑒  長 而 神 武  
ZH_T51_2087_005:0895a04_6	昔先代喪亂，率土分崩，兵戈競起，群生荼毒，而秦王天子早懷遠略，興大慈悲，拯濟含識，平定海內，風教遐被，德澤遠洽，殊方異域，慕化稱臣。	005	昔 先 代 喪 亂  率 土 分 崩  兵 戈 競 起  群 生 荼 毒  而 秦 王 天 子 早 懷 遠 略  興 大 慈 悲  拯 濟 含 識  平 定 海 內  風 教 遐 被  德 澤 遠 洽  殊 方 異 域  慕 化 稱 臣  
ZH_T51_2087_005:0895a05_7	民庶荷其亭育，咸歌《秦王破陣樂》。	005	民 庶 荷 其 亭 育  咸 歌  秦 王 破 陣 樂   
ZH_T51_2087_005:0895a05_17	聞其雅頌，于茲久矣。	005	聞 其 雅 頌  于 茲 久 矣  
ZH_T51_2087_005:0895a06_6	盛德之譽，誠有之乎？	005	盛 德 之 譽  誠 有 之 乎  
ZH_T51_2087_005:0895a07_9	大唐國者，豈此是耶？	005	大 唐 國 者  豈 此 是 耶  
ZH_T51_2087_005:0895a07_13	」對曰：	005	 對 曰  
ZH_T51_2087_005:0895a07_16	「然。	005	 然  
ZH_T51_2087_005:0895a08_2	至那者，前王之國號；	005	至 那 者  前 王 之 國 號  
ZH_T51_2087_005:0895a10_4	大唐者，我君之國稱。	005	大 唐 者  我 君 之 國 稱  
ZH_T51_2087_005:0895a11_2	昔未襲位，謂之秦王；	005	昔 未 襲 位  謂 之 秦 王  
ZH_T51_2087_005:0895a12_2	今已承統，稱曰天子。	005	今 已 承 統  稱 曰 天 子  
ZH_T51_2087_005:0895a13_1	前代運終，群生無主，兵戈亂起，殘害生靈。	005	前 代 運 終  群 生 無 主  兵 戈 亂 起  殘 害 生 靈  
ZH_T51_2087_005:0895a15_11	秦王天縱含弘，心發慈愍，威風鼓扇，群凶殄滅，八方靜謐，萬國朝貢。	005	秦 王 天 縱 含 弘  心 發 慈 愍  威 風 鼓 扇  群 凶 殄 滅  八 方 靜 謐  萬 國 朝 貢  
ZH_T51_2087_005:0895a17_11	愛育四生，敬崇三寶，薄賦斂，省刑罰，而國用有餘，氓俗無穴，風猷大化，難以備舉。	005	愛 育 四 生  敬 崇 三 寶  薄 賦 斂  省 刑 罰  而 國 用 有 餘  氓 俗 無 穴  風 猷 大 化  難 以 備 舉  
ZH_T51_2087_005:0895a17_17	」戒日王曰：	005	 戒 日 王 曰  
ZH_T51_2087_005:0895a17_21	「盛哉！	005	 盛 哉  
ZH_T51_2087_005:0895a18_9	彼土群生，福感聖主。	005	彼 土 群 生  福 感 聖 主  
ZH_T51_2087_005:0895a19_17	」時戒日王將還曲女城設法會也，從數十萬眾，在殑伽河南岸。	005	 時 戒 日 王 將 還 曲 女 城 設 法 會 也  從 數 十 萬 眾  在 殑 伽 河 南 岸  
ZH_T51_2087_005:0895a20_13	拘摩羅王從數萬之眾，居北岸。	005	拘 摩 羅 王 從 數 萬 之 眾  居 北 岸  
ZH_T51_2087_005:0895a21_4	分河中流，水陸並進。	005	分 河 中 流  水 陸 並 進  
ZH_T51_2087_005:0895a22_12	二王導引，四兵嚴衛，或泛舟，或乘象，擊鼓鳴螺，拊弦奏管。	005	二 王 導 引  四 兵 嚴 衛  或 泛 舟  或 乘 象  擊 鼓 鳴 螺  拊 弦 奏 管  
ZH_T51_2087_005:0895a23_13	經九十日，至曲女城，在殑伽河西大花林中。	005	經 九 十 日  至 曲 女 城  在 殑 伽 河 西 大 花 林 中  
ZH_T51_2087_005:0895a25_14	是時諸國二十餘王，先奉告命，各與其國髦俊沙門及婆羅門、群官、兵士，來集大會。	005	是 時 諸 國 二 十 餘 王  先 奉 告 命  各 與 其 國 髦 俊 沙 門 及 婆 羅 門  群 官  兵 士  來 集 大 會  
ZH_T51_2087_005:0895a26_4	王先於河西建大伽藍；	005	王 先 於 河 西 建 大 伽 藍  
ZH_T51_2087_005:0895a27_8	伽藍東起寶臺，高百餘尺，中有金佛像，量等王身；	005	伽 藍 東 起 寶 臺  高 百 餘 尺  中 有 金 佛 像  量 等 王 身  
ZH_T51_2087_005:0895a28_2	臺南起寶壇，為浴佛像之處；	005	臺 南 起 寶 壇  為 浴 佛 像 之 處  
ZH_T51_2087_005:0895a28_16	從此東北十四五里，別築行宮。	005	從 此 東 北 十 四 五 里  別 築 行 宮  
ZH_T51_2087_005:0895a29_3	是時，仲春月也。	005	是 時  仲 春 月 也  
ZH_T51_2087_005:0895b01_7	從初一日，以珍味饌諸沙門、婆羅門，至二十一日。	005	從 初 一 日  以 珍 味 饌 諸 沙 門  婆 羅 門  至 二 十 一 日  
ZH_T51_2087_005:0895b02_16	自行宮屬伽藍，夾道為閣，窮諸瑩飾，樂人不移，雅聲遞奏。	005	自 行 宮 屬 伽 藍  夾 道 為 閣  窮 諸 瑩 飾  樂 人 不 移  雅 聲 遞 奏  
ZH_T51_2087_005:0895b04_6	王於行宮出一金像，虛中隱起，高餘三尺，載以大象，張以寶幰。	005	王 於 行 宮 出 一 金 像  虛 中 隱 起  高 餘 三 尺  載 以 大 象  張 以 寶 幰  
ZH_T51_2087_005:0895b06_2	戒日王為帝釋之服，執寶蓋以左侍，拘摩羅王作梵王之儀，執白拂而右侍。	005	戒 日 王 為 帝 釋 之 服  執 寶 蓋 以 左 侍  拘 摩 羅 王 作 梵 王 之 儀  執 白 拂 而 右 侍  
ZH_T51_2087_005:0895b07_12	各五百象軍，被鎧周衛，佛像前後各百大象，樂人以乘，鼓奏音樂。	005	各 五 百 象 軍  被 鎧 周 衛  佛 像 前 後 各 百 大 象  樂 人 以 乘  鼓 奏 音 樂  
ZH_T51_2087_005:0895b08_16	戒日王以真珠雜寶及金銀諸花，隨步四散，供養三寶。	005	戒 日 王 以 真 珠 雜 寶 及 金 銀 諸 花  隨 步 四 散  供養三寶  
ZH_T51_2087_005:0895b10_16	先就寶壇，香水浴像，王躬負荷，送上西臺，以諸珍寶、憍奢耶衣數十百千，而為供養。	005	先 就 寶 壇  香 水 浴 像  王 躬 負 荷  送 上 西 臺  以 諸 珍 寶  憍 奢 耶 衣 數 十 百 千  而 為 供 養  
ZH_T51_2087_005:0895b11_18	是時唯有沙門二十餘人預從，諸國王為侍衛。	005	是 時 唯 有 沙 門 二 十 餘 人 預 從  諸 國 王 為 侍 衛  
ZH_T51_2087_005:0895b13_1	饌食已訖，集諸異學，商確微言，抑揚至理。	005	饌 食 已 訖  集 諸 異 學  商 確 微 言  抑 揚 至 理  
ZH_T51_2087_005:0895b13_11	日將曛暮，迴駕行宮。	005	日 將 曛 暮  迴 駕 行 宮  
ZH_T51_2087_005:0895b14_8	如是日送金像，導從如初，以至散日。	005	如 是 日 送 金 像  導 從 如 初  以 至 散 日  
ZH_T51_2087_005:0895b15_6	其大臺忽然火起，伽藍門樓煙焰方熾。	005	其 大 臺 忽 然 火 起  伽 藍 門 樓 煙 焰 方 熾  
ZH_T51_2087_005:0895b15_9	王曰：	005	王 曰  
ZH_T51_2087_005:0895b17_11	「罄捨國珍，奉為先王，建此伽藍，式昭勝業，寡德無祐，有斯災異，咎徵若此，何用生為！	005	 罄 捨 國 珍  奉 為 先 王  建 此 伽 藍  式 昭 勝 業  寡 德 無 祐  有 斯 災 異  咎 徵 若 此  何 用 生 為  
ZH_T51_2087_005:0895b18_2	」乃焚香禮請而自誓曰：	005	 乃 焚 香 禮 請 而 自 誓 曰  
ZH_T51_2087_005:0895b19_12	「幸以宿善，王諸印度，願我福力，禳滅火災，若無所感，從此喪命！	005	 幸 以 宿 善  王 諸 印 度  願 我 福 力  禳 滅 火 災  若 無 所 感  從 此 喪 命  
ZH_T51_2087_005:0895b20_12	」尋即奮身，跳履門閫，若有撲滅，火盡煙消。	005	 尋 即 奮 身  跳 履 門 閫  若 有 撲 滅  火 盡 煙 消  
ZH_T51_2087_005:0895b21_3	諸王覩異，重增祇懼。	005	諸 王 覩 異  重 增 祇 懼  
ZH_T51_2087_005:0895b22_1	已而顏色不動，辭語如故，問諸王曰：	005	已 而 顏 色 不 動  辭 語 如 故  問 諸 王 曰  
ZH_T51_2087_005:0895b22_22	「忽此災變，焚燼成功，心之所懷，意將何謂？	005	 忽 此 災 變  焚 燼 成 功  心 之 所 懷  意 將 何 謂  
ZH_T51_2087_005:0895b23_9	」諸王俯伏悲泣，對曰：	005	 諸 王 俯 伏 悲 泣  對 曰  
ZH_T51_2087_005:0895b24_9	「成功勝迹，冀傳來葉，一旦灰燼，何可為懷？	005	 成 功 勝 迹  冀 傳 來 葉  一 旦 灰 燼  何 可 為 懷  
ZH_T51_2087_005:0895b24_19	況諸外道，快心相賀！	005	況 諸 外 道  快 心 相 賀  
ZH_T51_2087_005:0895b25_2	」王曰：	005	 王 曰  
ZH_T51_2087_005:0895b25_15	「以此觀之，如來所說誠也。	005	 以 此 觀 之  如 來 所 說 誠 也  
ZH_T51_2087_005:0895b26_13	外道異學守執常見，唯我大師無常是誨。	005	外 道 異 學 守 執 常 見  唯 我 大 師 無 常 是 誨  
ZH_T51_2087_005:0895b28_12	然我檀捨已周，心願諧遂，屬斯變滅，重知如來誠諦之說，斯為大善，無可深悲。	005	然 我 檀 捨 已 周  心 願 諧 遂  屬 斯 變 滅  重 知 如 來 誠 諦 之 說  斯 為 大 善  無 可 深 悲  
ZH_T51_2087_005:0895b29_11	」於是從諸王東上大窣堵波，登臨觀覽。	005	 於 是 從 諸 王 東 上 大 窣 堵 波  登 臨 觀 覽  
ZH_T51_2087_005:0895c02_7	方下階陛，忽有異人持刃逆王，王時窘迫，却行進級，俯執此人，以付群官。	005	方 下 階 陛  忽 有 異 人 持 刃 逆 王  王 時 窘 迫  却 行 進 級  俯 執 此 人  以 付 群 官  
ZH_T51_2087_005:0895c02_19	是時群官惶遽，不知進救。	005	是 時 群 官 惶 遽  不 知 進 救  
ZH_T51_2087_005:0895c04_3	諸王咸請誅戮此人，戒日王殊無忿色，止令不殺。	005	諸 王 咸 請 誅 戮 此 人  戒 日 王 殊 無 忿 色  止 令 不 殺  
ZH_T51_2087_005:0895c04_8	王親問曰：	005	王 親 問 曰  
ZH_T51_2087_005:0895c04_19	「我何負汝，為此暴惡？	005	 我 何 負 汝  為 此 暴 惡  
ZH_T51_2087_005:0895c05_1	」對曰：	005	 對 曰  
ZH_T51_2087_005:0895c05_14	「大王德澤無私，中外荷負。	005	 大 王 德 澤 無 私  中 外 荷 負  
ZH_T51_2087_005:0895c07_3	然我狂愚，不謀大計，受諸外道一言之感，輒為刺客，首圖逆害。	005	然 我 狂 愚  不 謀 大 計  受 諸 外 道 一 言 之 感  輒 為 刺 客  首 圖 逆 害  
ZH_T51_2087_005:0895c07_7	」王曰：	005	 王 曰  
ZH_T51_2087_005:0895c07_17	「外道何故興此惡心？	005	 外 道 何 故 興 此 惡 心  
ZH_T51_2087_005:0895c07_21	」對曰：	005	 對 曰  
ZH_T51_2087_005:0895c09_17	「大王集諸國，傾府庫，供養沙門，鎔鑄佛像，而諸外道自遠召集，不蒙省問，心誠愧恥。	005	 大 王 集 諸 國  傾 府 庫  供 養 沙 門  鎔 鑄 佛 像  而 諸 外 道 自 遠 召 集  不 蒙 省 問  心 誠 愧 恥  
ZH_T51_2087_005:0895c10_8	乃令狂愚，敢行凶詐。	005	乃 令 狂 愚  敢 行 凶 詐  
ZH_T51_2087_005:0895c10_18	」於是究問外道徒屬。	005	 於 是 究 問 外 道 徒 屬  
ZH_T51_2087_005:0895c14_11	有五百婆羅門，並諸高才，應命召集，嫉諸沙門蒙王禮重，乃射火箭，焚燒寶臺，冀因救火，眾人潰亂，欲以此時殺害大王，既無緣隙，遂雇此人，趨隘行刺。	005	有 五 百 婆 羅 門  並 諸 高 才  應 命 召 集  嫉 諸 沙 門 蒙 王 禮 重  乃 射 火 箭  焚 燒 寶 臺  冀 因 救 火  眾 人 潰 亂  欲 以 此 時 殺 害 大 王  既 無 緣 隙  遂 雇 此 人  趨 隘 行 刺  
ZH_T51_2087_005:0895c16_8	是時諸王、大臣請誅外道，王乃罰其首惡，餘黨不罪，遷五百婆羅門出印度之境。	005	是 時 諸 王  大 臣 請 誅 外 道  王 乃 罰 其 首 惡  餘 黨 不 罪  遷 五 百 婆 羅 門 出 印 度 之 境  
ZH_T51_2087_005:0895c16_15	於是乃還都也。	005	於 是 乃 還 都 也  
ZH_T51_2087_005:0895c17_12	城西北窣堵波，無憂王之所建也。	005	城 西 北 窣 堵 波  無 憂 王 之 所 建 也  
ZH_T51_2087_005:0895c18_6	如來在昔，於此七日說諸妙法。	005	如 來 在 昔  於 此 七 日 說 諸 妙 法  
ZH_T51_2087_005:0895c19_5	其側則有過去四佛坐及經行遺迹之所。	005	其 側 則 有 過 去 四 佛 坐 及 經 行 遺 迹 之 所  
ZH_T51_2087_005:0895c19_17	復有如來髮、爪小窣堵波。	005	復 有 如 來 髮  爪 小 窣 堵 波  
ZH_T51_2087_005:0895c21_18	說法窣堵波南，臨殑伽河，有三伽藍，同垣異門，佛像嚴麗，僧徒肅穆，役使淨人數千餘戶。	005	說 法 窣 堵 波 南  臨 殑 伽 河  有 三 伽 藍  同 垣 異 門  佛 像 嚴 麗  僧 徒 肅 穆  役 使 淨 人 數 千 餘 戶  
ZH_T51_2087_005:0895c23_2	精舍寶函中有佛牙，長餘寸半，殊光異色，朝變夕改。	005	精 舍 寶 函 中 有 佛 牙  長 餘 寸 半  殊 光 異 色  朝 變 夕 改  
ZH_T51_2087_005:0895c24_1	遠近相趨，士庶咸集，式修瞻仰，日百千眾。	005	遠 近 相 趨  士 庶 咸 集  式 修 瞻 仰  日 百 千 眾  
ZH_T51_2087_005:0895c24_19	監守者繁其諠雜，權立重稅，宣告遠近：	005	監 守 者 繁 其 諠 雜  權 立 重 稅  宣 告 遠 近  
ZH_T51_2087_005:0895c25_9	欲見佛牙，輸大金錢。	005	欲 見 佛 牙  輸 大 金 錢  
ZH_T51_2087_005:0895c26_12	然而瞻禮之徒，寔繁其侶，金錢之稅，悅以心競。	005	然 而 瞻 禮 之 徒  寔 繁 其 侶  金 錢 之 稅  悅 以 心 競  
ZH_T51_2087_005:0895c28_2	每於齋日，出置高座，數百千眾，燒香散華，華雖盈積，牙函不沒。	005	每 於 齋 日  出 置 高 座  數 百 千 眾  燒 香 散 華  華 雖 盈 積  牙 函 不 沒  
ZH_T51_2087_005:0896a01_3	伽藍前左、右各有精舍，高百餘尺，石基塼室，其中佛像，眾寶莊飾，或鑄金、銀，或鎔鍮石。	005	伽 藍 前 左  右 各 有 精 舍  高 百 餘 尺  石 基 塼 室  其 中 佛 像  眾 寶 莊 飾  或 鑄 金  銀  或 鎔 鍮 石  
ZH_T51_2087_005:0896a01_13	二精舍前各有小伽藍。	005	二 精 舍 前 各 有 小 伽 藍  
ZH_T51_2087_005:0896a04_7	伽藍東南不遠，有大精舍，石基塼室，高二百餘尺，中作如來立像，高三十餘尺，鑄以鍮石，飾諸妙寶。	005	伽 藍 東 南 不 遠  有 大 精 舍  石 基 塼 室  高 二 百 餘 尺  中 作 如 來 立 像  高 三 十 餘 尺  鑄 以 鍮 石  飾 諸 妙 寶  
ZH_T51_2087_005:0896a05_15	精舍四周石壁之上，雕畫如來修菩薩行所經事迹，備盡鐫鏤。	005	精 舍 四 周 石 壁 之 上  雕 畫 如 來 修菩薩行 所 經 事 迹  備 盡 鐫 鏤  
ZH_T51_2087_005:0896a06_11	石精舍南不遠，有日天祠。	005	石 精 舍 南 不 遠  有 日 天 祠  
ZH_T51_2087_005:0896a07_4	祠南不遠，有大自在天祠。	005	祠 南 不 遠  有 大 自 在 天 祠  
ZH_T51_2087_005:0896a08_4	並瑩青石，俱窮雕刻，規摹度量，同佛精舍。	005	並 瑩 青 石  俱 窮 雕 刻  規 摹 度 量  同 佛 精 舍  
ZH_T51_2087_005:0896a09_4	各有千戶充其灑掃，鼓樂絃歌晝夜無徙。	005	各 有 千 戶 充 其 灑 掃  鼓 樂 絃 歌 晝 夜 無 徙  
ZH_T51_2087_005:0896a11_11	大城東南六七里，殑伽河南，有窣堵波，高二百餘尺，無憂王之所建也。	005	大 城 東 南 六 七 里  殑 伽 河 南  有窣堵波  高 二 百 餘 尺  無 憂 王 之 所 建 也  
ZH_T51_2087_005:0896a12_12	在昔如來於此六月說身無常、苦、空、不淨。	005	在 昔 如 來 於 此 六 月 說 身 無 常  苦  空  不 淨  
ZH_T51_2087_005:0896a13_9	其側則有過去四佛坐及經行遺迹之所。	005	其 側 則 有 過 去 四 佛 坐 及 經 行 遺 迹 之 所  
ZH_T51_2087_005:0896a15_3	又有如來髮、爪小窣堵波，人有染疾，至誠旋繞，必得痊愈，蒙其福利。	005	又 有 如 來 髮  爪 小 窣 堵 波  人 有 染 疾  至 誠 旋 繞  必 得 痊 愈  蒙 其 福 利  
ZH_T51_2087_005:0896a16_15	大城東南行百餘里，至納縛提婆矩羅城，據殑伽河東岸，周二十餘里。	005	大 城 東 南 行 百 餘 里  至 納 縛 提 婆 矩 羅 城  據 殑 伽 河 東 岸  周 二 十 餘 里  
ZH_T51_2087_005:0896a17_4	華林清池，互相影照。	005	華 林 清 池  互 相 影 照  
ZH_T51_2087_005:0896a19_9	納縛提婆矩羅城西北，殑伽河東，有一天祠，重閣層臺，奇工異製。	005	納 縛 提 婆 矩 羅 城 西 北  殑 伽 河 東  有 一 天 祠  重 閣 層 臺  奇 工 異 製  
ZH_T51_2087_005:0896a21_3	城東五里有三伽藍，同垣異門，僧徒五百餘人，並學小乘說一切有部。	005	城 東 五 里 有 三 伽 藍  同 垣 異 門  僧 徒 五 百 餘 人  並 學 小 乘 說 一 切 有 部  
ZH_T51_2087_005:0896a22_4	伽藍前二百餘步，有窣堵波，無憂王之所建也。	005	伽 藍 前 二 百 餘 步  有窣堵波  無 憂 王 之 所 建 也  
ZH_T51_2087_005:0896a23_8	基雖傾陷，尚高百餘尺，是如來昔於此處七日說法。	005	基 雖 傾 陷  尚 高 百 餘 尺  是 如 來 昔 於 此 處 七 日 說 法  
ZH_T51_2087_005:0896a23_18	中有舍利，時放光明。	005	中 有 舍 利  時 放 光 明  
ZH_T51_2087_005:0896a24_16	其側則有過去四佛坐及經行遺迹之所。	005	其 側 則 有 過 去 四 佛 坐 及 經 行 遺 迹 之 所  
ZH_T51_2087_005:0896a26_11	伽藍北三四里，臨殑伽河岸，有窣堵波，高二百餘尺，無憂王之所建也。	005	伽 藍 北 三 四 里  臨 殑 伽 河 岸  有窣堵波  高 二 百 餘 尺  無 憂 王 之 所 建 也  
ZH_T51_2087_005:0896a28_4	昔如來在此七日說法，時有五百餓鬼來至佛所，聞法解悟，捨鬼生天。	005	昔 如 來 在 此 七 日 說 法  時 有 五 百 餓 鬼 來 至 佛 所  聞 法 解 悟  捨 鬼 生 天  
ZH_T51_2087_005:0896b01_2	說法窣堵波側有過去四佛坐及經行遺迹之所。	005	說 法 窣 堵 波 側 有 過 去 四 佛 坐 及 經 行 遺 迹 之 所  
ZH_T51_2087_005:0896b01_15	其側復有如來髮、爪窣堵波。	005	其 側 復 有 如 來 髮  爪 窣 堵 波  
ZH_T51_2087_005:0896b03_4	自此東南行六百餘里，渡殑伽河，南至阿踰陀國中印度境。	005	自 此 東 南 行 六 百 餘 里  渡 殑 伽 河  南 至 阿 踰 陀 國 中 印 度 境  
ZH_T51_2087_005:0896b04_14	阿踰陀國阿踰陀國，周五千餘里。	005	阿 踰 陀 國 阿 踰 陀 國  周 五 千 餘 里  
ZH_T51_2087_005:0896b05_2	國大都城周二十餘里。	005	國 大 都 城 周 二 十 餘 里  
ZH_T51_2087_005:0896b05_12	󰝿稼豐盛，華菓繁茂。	005	 稼 豐 盛  華 菓 繁 茂  
ZH_T51_2087_005:0896b06_9	氣序和暢，風俗善順，好營福，勤學藝。	005	氣 序 和 暢  風 俗 善 順  好 營 福  勤 學 藝  
ZH_T51_2087_005:0896b07_14	伽藍百有餘所，僧徒三千餘人，大乘、小乘，兼功習學。	005	伽 藍 百 有 餘 所  僧 徒 三 千 餘 人  大 乘  小 乘  兼 功 習 學  
ZH_T51_2087_005:0896b08_3	天祠十所，異道寡少。	005	天 祠 十 所  異 道 寡 少  
ZH_T51_2087_005:0896b09_5	大城中有故伽藍，是伐蘇畔度菩薩唐言世親。	005	大 城 中 有 故 伽 藍  是 伐 蘇 畔 度 菩 薩 唐 言 世 親  
ZH_T51_2087_005:0896b09_17	舊曰婆藪盤豆，譯曰天親。	005	舊 曰 婆 藪 盤 豆  譯 曰 天 親  
ZH_T51_2087_005:0896b10_6	訛謬也數十年中於此製作大小乘諸異論。	005	訛 謬 也 數 十 年 中 於 此 製 作 大 小 乘 諸 異 論  
ZH_T51_2087_005:0896b12_2	其側故基，是世親菩薩為諸國王、四方俊彥、沙門、婆羅門等講義說法堂也。	005	其 側 故 基  是 世 親 菩 薩 為 諸 國 王  四 方 俊 彥  沙 門  婆 羅 門 等 講 義 說 法 堂 也  
ZH_T51_2087_005:0896b14_15	城北四五里，臨殑伽河岸，大伽藍中，有窣堵波，高二百餘尺，無憂王之所建也。	005	城 北 四 五 里  臨 殑 伽 河 岸  大 伽 藍 中  有窣堵波  高 二 百 餘 尺  無 憂 王 之 所 建 也  
ZH_T51_2087_005:0896b15_14	是如來為天、人眾，於此三月說諸妙法。	005	是 如 來 為 天  人 眾  於 此 三 月 說 諸 妙 法  
ZH_T51_2087_005:0896b16_14	其側窣堵波，過去四佛坐及經行遺迹之所。	005	其 側 窣 堵 波  過 去 四 佛 坐 及 經 行 遺 迹 之 所  
ZH_T51_2087_005:0896b17_12	伽藍西四五里，有如來髮、爪窣堵波。	005	伽 藍 西 四 五 里  有 如 來 髮  爪 窣 堵 波  
ZH_T51_2087_005:0896b19_18	髮、爪窣堵波北，伽藍餘趾，昔經部室利邏多唐言勝受論師於此製造經部《毘婆沙論》。	005	髮  爪 窣 堵 波 北  伽 藍 餘 趾  昔 經 部 室 利 邏 多 唐 言 勝 受 論 師 於 此 製 造 經 部  毘 婆 沙 論   
ZH_T51_2087_005:0896b21_15	城西南五六里大菴沒羅林中，有故伽藍，是阿僧伽唐言無著菩薩請益導凡之處。	005	城 西 南 五 六 里 大 菴 沒 羅 林 中  有 故 伽 藍  是 阿 僧 伽 唐 言 無 著 菩 薩 請 益 導 凡 之 處  
ZH_T51_2087_005:0896b24_4	無著菩薩夜昇天宮，於慈氏菩薩所受《瑜伽師地論》、《莊嚴大乘經論》、《中邊分別論》等，晝為大眾講宣妙理。	005	無 著 菩 薩 夜 昇 天 宮  於 慈 氏 菩 薩 所 受  瑜伽師地 論    莊 嚴 大 乘 經 論    中 邊 分 別 論  等  晝 為 大 眾 講 宣 妙 理  
ZH_T51_2087_005:0896b25_4	菴沒羅林西北百餘步，有如來髮、爪窣堵波。	005	菴 沒 羅 林 西 北 百 餘 步  有 如 來 髮  爪 窣 堵 波  
ZH_T51_2087_005:0896b26_9	其側故基，是世親菩薩從覩史多天下見無著菩薩處。	005	其 側 故 基  是 世 親 菩 薩 從 覩史多天 下 見 無 著 菩 薩 處  
ZH_T51_2087_005:0896b29_2	無著菩薩，健馱邏國人也，佛去世後一千年中，誕靈利見，承風悟道，從彌沙塞部出家修學，頃之迴信大乘。	005	無 著 菩 薩  健 馱 邏 國 人 也  佛 去 世 後 一 千 年 中  誕 靈 利 見  承 風 悟 道  從 彌 沙 塞 部 出 家 修 學  頃 之 迴 信 大 乘  
ZH_T51_2087_005:0896c01_11	其弟世親菩薩於說一切有部出家受業，博聞強識，達學研機。	005	其 弟 世 親 菩 薩 於 說 一 切 有 部 出 家 受 業  博 聞 強 識  達 學 研 機  
ZH_T51_2087_005:0896c02_17	無著弟子佛陀僧訶唐言師子覺者，密行莫測，高才有聞。	005	無 著 弟 子 佛 陀 僧 訶 唐 言 師 子 覺 者  密 行 莫 測  高 才 有 聞  
ZH_T51_2087_005:0896c03_4	二三賢哲每相謂曰：	005	二 三 賢 哲 每 相 謂 曰  
ZH_T51_2087_005:0896c04_14	「凡修行業，願覲慈氏，若先捨壽，得遂宿心，當相報語，以知所至。	005	 凡 修 行 業  願 覲 慈 氏  若 先 捨 壽  得 遂 宿 心  當 相 報 語  以 知 所 至  
ZH_T51_2087_005:0896c05_10	」其後師子覺先捨壽命，三年不報。	005	 其 後 師 子 覺 先 捨 壽 命  三 年 不 報  
ZH_T51_2087_005:0896c06_11	世親菩薩尋亦捨壽，時經六月，亦無報命。	005	世 親 菩 薩 尋 亦 捨 壽  時 經 六 月  亦 無 報 命  
ZH_T51_2087_005:0896c08_3	時諸異學咸皆譏誚，以為世親菩薩及師子覺，流轉惡趣，遂無靈鑒。	005	時 諸 異 學 咸 皆 譏 誚  以 為 世 親 菩 薩 及 師 子 覺  流 轉 惡 趣  遂 無 靈 鑒  
ZH_T51_2087_005:0896c10_14	其後無著菩薩於夜初分，方為門人教授定法，燈光忽翳，空中大明，有一天仙乘虛下降，即進階庭敬禮無著。	005	其 後 無 著 菩 薩 於 夜 初 分  方 為 門 人 教 授 定 法  燈 光 忽 翳  空 中 大 明  有 一 天 仙 乘 虛 下 降  即 進 階 庭 敬 禮 無 著  
ZH_T51_2087_005:0896c11_1	無著曰：	005	無 著 曰  
ZH_T51_2087_005:0896c11_7	「爾來何暮？	005	 爾 來 何 暮  
ZH_T51_2087_005:0896c11_12	今名何謂？	005	今 名 何 謂  
ZH_T51_2087_005:0896c11_16	」對曰：	005	 對 曰  
ZH_T51_2087_005:0896c13_4	「從此捨壽命，往覩史多天慈氏內眾蓮華中生，蓮華纔開，慈氏讚曰：	005	 從 此 捨 壽 命  往 覩史多天 慈 氏 內 眾 蓮 華 中 生  蓮 華 纔 開  慈 氏 讚 曰  
ZH_T51_2087_005:0896c13_15	『善來廣慧，善來廣慧。	005	 善 來 廣 慧  善 來 廣 慧  
ZH_T51_2087_005:0896c14_3	』旋繞纔周，即來報命。	005	 旋 繞 纔 周  即 來 報 命  
ZH_T51_2087_005:0896c14_10	」無著菩薩曰：	005	 無 著 菩 薩 曰  
ZH_T51_2087_005:0896c14_21	「師子覺者，今何所在？	005	 師 子 覺 者  今 何 所 在  
ZH_T51_2087_005:0896c14_24	」曰：	005	 曰  
ZH_T51_2087_005:0896c16_9	「我旋繞時，見師子覺在外眾中，耽著欲樂，無暇相顧，詎能來報？	005	 我 旋 繞 時  見 師 子 覺 在 外 眾 中  耽 著 欲 樂  無 暇 相 顧  詎 能 來 報  
ZH_T51_2087_005:0896c16_16	」無著菩薩曰：	005	 無 著 菩 薩 曰  
ZH_T51_2087_005:0896c17_1	「斯事已矣。	005	 斯 事 已 矣  
ZH_T51_2087_005:0896c17_6	慈氏何相？	005	慈 氏 何 相  
ZH_T51_2087_005:0896c17_11	演說何法？	005	演 說 何 法  
ZH_T51_2087_005:0896c17_14	」曰：	005	 曰  
ZH_T51_2087_005:0896c18_2	「慈氏相好，言莫能宣。	005	 慈 氏 相 好  言 莫 能 宣  
ZH_T51_2087_005:0896c18_12	演說妙法，義不異此。	005	演 說 妙 法  義 不 異 此  
ZH_T51_2087_005:0896c19_13	然菩薩妙音，清暢和雅，聞者忘倦，受者無厭。	005	然 菩 薩 妙 音  清 暢 和 雅  聞 者 忘 倦  受 者 無 厭  
ZH_T51_2087_005:0896c22_8	」無著講堂故基西北四十餘里，至故伽藍，北臨殑伽河，中有塼窣堵波，高百餘尺，世親菩薩初發大乘心處。	005	 無 著 講 堂 故 基 西 北 四 十 餘 里  至 故 伽 藍  北 臨 殑 伽 河  中 有 塼 窣 堵 波  高 百 餘 尺  世 親 菩 薩 初 發大乘心 處  
ZH_T51_2087_005:0896c23_18	世親菩薩自北印度至於此也，時無著菩薩命其門人，令往迎候。	005	世 親 菩 薩 自 北 印 度 至 於 此 也  時 無 著 菩 薩 命 其 門 人  令 往 迎 候  
ZH_T51_2087_005:0896c24_9	至此伽藍，遇而會見。	005	至 此 伽 藍  遇 而 會 見  
ZH_T51_2087_005:0896c25_11	無著弟子止戶牖外，夜分之後，誦《十地經》。	005	無 著 弟 子 止 戶 牖 外  夜 分 之 後  誦  十 地 經   
ZH_T51_2087_005:0896c25_21	世親聞已，感悟追悔：	005	世 親 聞 已  感 悟 追 悔  
ZH_T51_2087_005:0896c27_8	「甚深妙法，昔所未聞，誹謗之愆，源發於舌，舌為罪本，今宜除斷。	005	 甚 深 妙 法  昔 所 未 聞  誹 謗 之 愆  源 發 於 舌  舌 為 罪 本  今 宜 除 斷  
ZH_T51_2087_005:0896c27_19	」即執銛刀，欲自斷舌。	005	 即 執 銛 刀  欲 自 斷 舌  
ZH_T51_2087_005:0896c28_8	乃見無著住立告曰：	005	乃 見 無 著 住 立 告 曰  
ZH_T51_2087_005:0896c29_11	「夫大乘教者，至真之理也，諸佛所讚，眾聖攸宗。	005	 夫 大 乘 教 者  至 真 之 理 也  諸 佛 所 讚  眾 聖 攸 宗  
ZH_T51_2087_005:0897a01_2	吾欲誨爾，爾今自悟。	005	吾 欲 誨 爾  爾 今 自 悟  
ZH_T51_2087_005:0897a01_12	悟其時矣，何善如之？	005	悟 其 時 矣  何 善 如 之  
ZH_T51_2087_005:0897a02_1	諸佛聖教，斷舌非悔。	005	諸 佛 聖 教  斷 舌 非 悔  
ZH_T51_2087_005:0897a03_17	昔以舌毀大乘，今以舌讚大乘，補過自新，猶為善矣，杜口絕言，其利安在？	005	昔 以 舌 毀 大 乘  今 以 舌 讚 大 乘  補 過 自 新  猶 為 善 矣  杜 口 絕 言  其 利 安 在  
ZH_T51_2087_005:0897a04_7	」作是語已，忽不復見。	005	 作是語已  忽 不 復 見  
ZH_T51_2087_005:0897a04_17	世親承命，遂不斷舌。	005	世 親 承 命  遂 不 斷 舌  
ZH_T51_2087_005:0897a05_7	旦詣無著，諮受大乘。	005	旦 詣 無 著  諮 受 大 乘  
ZH_T51_2087_005:0897a06_11	於是研精覃思，製大乘論，凡百餘部，並盛宣行。	005	於 是 研 精 覃 思  製 大 乘 論  凡 百 餘 部  並 盛 宣 行  
ZH_T51_2087_005:0897a07_16	從此東行三百餘里，渡殑伽河，北至阿耶穆佉國中印度境。	005	從 此 東 行 三 百 餘 里  渡 殑 伽 河  北 至 阿 耶 穆 佉 國 中 印 度 境  
ZH_T51_2087_005:0897a08_18	阿耶穆佉國阿耶穆佉國，周二千四五百里。	005	阿 耶 穆 佉 國 阿 耶 穆 佉 國  周 二 千 四 五 百 里  
ZH_T51_2087_005:0897a09_10	國大都城臨殑伽河，周二十餘里。	005	國 大 都 城 臨 殑 伽 河  周 二 十 餘 里  
ZH_T51_2087_005:0897a10_2	其氣序土宜，同阿踰陀國。	005	其 氣 序 土 宜  同 阿 踰 陀 國  
ZH_T51_2087_005:0897a10_12	人淳俗質，勤學好福。	005	人 淳 俗 質  勤 學 好 福  
ZH_T51_2087_005:0897a11_12	伽藍五所，僧徒千餘人，習學小乘正量部法。	005	伽 藍 五 所  僧 徒 千 餘 人  習 學 小 乘 正 量 部 法  
ZH_T51_2087_005:0897a12_3	天祠十餘所，異道雜居。	005	天 祠 十 餘 所  異 道 雜 居  
ZH_T51_2087_005:0897a15_4	城東南不遠，臨殑伽河岸，有窣堵波，無憂王之所建也，高二百餘尺，是如來昔於此處三月說法。	005	城 東 南 不 遠  臨 殑 伽 河 岸  有窣堵波  無 憂 王 之 所 建 也  高 二 百 餘 尺  是 如 來 昔 於 此 處 三 月 說 法  
ZH_T51_2087_005:0897a16_3	其側則有過去四佛坐及經行遺迹之所。	005	其 側 則 有 過 去 四 佛 坐 及 經 行 遺 迹 之 所  
ZH_T51_2087_005:0897a16_16	復有如來髮、爪青石窣堵波。	005	復 有 如 來 髮  爪 青 石 窣 堵 波  
ZH_T51_2087_005:0897a17_18	其側伽藍，僧徒二百餘人，佛像莊飾，威嚴如在。	005	其 側 伽 藍  僧 徒 二 百 餘 人  佛 像 莊 飾  威 嚴 如 在  
ZH_T51_2087_005:0897a19_16	臺閣宏麗，奇製欝起，是昔佛陀馱婆唐言覺使論師於此製說一切有部《大毘婆沙論》。	005	臺 閣 宏 麗  奇 製 欝 起  是 昔 佛 陀 馱 婆 唐 言 覺 使 論 師 於 此 製 說 一 切 有 部  大 毘 婆 沙 論   
ZH_T51_2087_005:0897a21_10	從此東南行七百餘里，渡殑伽河南、閻牟那河北，至鉢邏耶伽國中印度境。	005	從 此 東 南 行 七 百 餘 里  渡 殑 伽 河 南  閻 牟 那 河 北  至 鉢 邏 耶 伽 國 中 印 度 境  
ZH_T51_2087_005:0897a22_16	鉢邏耶伽國鉢邏耶伽國，周五千餘里。	005	鉢 邏 耶 伽 國 鉢 邏 耶 伽 國  周 五 千 餘 里  
ZH_T51_2087_005:0897a23_8	國大都城據兩河交，周二十餘里。	005	國 大 都 城 據 兩 河 交  周 二 十 餘 里  
ZH_T51_2087_005:0897a23_18	稼穡滋盛，菓木扶疎。	005	稼 穡 滋 盛  菓 木 扶 疎  
ZH_T51_2087_005:0897a24_7	氣序和暢，風俗善順。	005	氣 序 和 暢  風 俗 善 順  
ZH_T51_2087_005:0897a24_15	好學藝，信外道。	005	好 學 藝  信 外 道  
ZH_T51_2087_005:0897a25_13	伽藍兩所，僧徒寡少，並皆習學小乘法教。	005	伽 藍 兩 所  僧 徒 寡 少  並 皆 習 學 小 乘 法 教  
ZH_T51_2087_005:0897a26_3	天祠數百，異道寔多。	005	天 祠 數 百  異 道 寔 多  
ZH_T51_2087_005:0897a28_4	大城西南瞻博迦華林中，有窣堵波，無憂王之所建也。	005	大 城 西 南 瞻 博 迦 華 林 中  有窣堵波  無 憂 王 之 所 建 也  
ZH_T51_2087_005:0897a29_7	基雖傾陷，尚百餘尺，在昔如來於此處降伏外道。	005	基 雖 傾 陷  尚 百 餘 尺  在 昔 如 來 於 此 處 降 伏 外 道  
ZH_T51_2087_005:0897b01_4	其側則有髮、爪窣堵波、經行遺迹。	005	其 側 則 有 髮  爪 窣 堵 波  經 行 遺 迹  
ZH_T51_2087_005:0897b03_14	髮、爪窣堵波側，有故伽藍，是提婆唐言天受菩薩作《廣百論》挫小乘、伏外道處。	005	髮  爪 窣 堵 波 側  有 故 伽 藍  是 提 婆 唐 言 天 受 菩 薩 作  廣 百 論  挫 小 乘  伏 外 道 處  
ZH_T51_2087_005:0897b05_19	初，提婆菩薩自南印度至此伽藍，城中有外道婆羅門，高論有聞，辯才無礙，循名責實，反質窮辭。	005	初  提 婆 菩 薩 自 南 印 度 至 此 伽 藍  城 中 有 外 道 婆 羅 門  高 論 有 聞  辯才無礙  循 名 責 實  反 質 窮 辭  
ZH_T51_2087_005:0897b07_1	雅知提婆博究玄奧，欲挫其鋒，乃循名問曰：	005	雅 知 提 婆 博 究 玄 奧  欲 挫 其 鋒  乃 循 名 問 曰  
ZH_T51_2087_005:0897b07_7	「汝為何名？	005	 汝 為 何 名  
ZH_T51_2087_005:0897b07_12	」提婆曰：	005	 提 婆 曰  
ZH_T51_2087_005:0897b07_16	「名天。	005	 名 天  
ZH_T51_2087_005:0897b07_21	」外道曰：	005	 外 道 曰  
ZH_T51_2087_005:0897b07_26	「天是誰？	005	 天 是 誰  
ZH_T51_2087_005:0897b08_3	」提婆曰：	005	 提 婆 曰  
ZH_T51_2087_005:0897b08_6	「我。	005	 我  
ZH_T51_2087_005:0897b08_11	」外道曰：	005	 外 道 曰  
ZH_T51_2087_005:0897b08_16	「我是誰？	005	 我 是 誰  
ZH_T51_2087_005:0897b08_21	」提婆曰：	005	 提 婆 曰  
ZH_T51_2087_005:0897b08_24	「狗。	005	 狗  
ZH_T51_2087_005:0897b09_1	」外道曰：	005	 外 道 曰  
ZH_T51_2087_005:0897b09_6	「狗是誰？	005	 狗 是 誰  
ZH_T51_2087_005:0897b09_11	」提婆曰：	005	 提 婆 曰  
ZH_T51_2087_005:0897b09_14	「汝。	005	 汝  
ZH_T51_2087_005:0897b09_19	」外道曰：	005	 外 道 曰  
ZH_T51_2087_005:0897b09_24	「汝是誰？	005	 汝 是 誰  
ZH_T51_2087_005:0897b10_1	」提婆曰：	005	 提 婆 曰  
ZH_T51_2087_005:0897b10_4	「天。	005	 天  
ZH_T51_2087_005:0897b10_9	」外道曰：	005	 外 道 曰  
ZH_T51_2087_005:0897b10_14	「天是誰？	005	 天 是 誰  
ZH_T51_2087_005:0897b10_19	」提婆曰：	005	 提 婆 曰  
ZH_T51_2087_005:0897b10_22	「我。	005	 我  
ZH_T51_2087_005:0897b10_27	」外道曰：	005	 外 道 曰  
ZH_T51_2087_005:0897b11_2	「我是誰？	005	 我 是 誰  
ZH_T51_2087_005:0897b11_7	」提婆曰：	005	 提 婆 曰  
ZH_T51_2087_005:0897b11_10	「狗。	005	 狗  
ZH_T51_2087_005:0897b11_15	」外道曰：	005	 外 道 曰  
ZH_T51_2087_005:0897b11_20	「誰是狗？	005	 誰 是 狗  
ZH_T51_2087_005:0897b11_25	」提婆曰：	005	 提 婆 曰  
ZH_T51_2087_005:0897b11_28	「汝。	005	 汝  
ZH_T51_2087_005:0897b12_3	」外道曰：	005	 外 道 曰  
ZH_T51_2087_005:0897b12_8	「汝是誰？	005	 汝 是 誰  
ZH_T51_2087_005:0897b12_13	」提婆曰：	005	 提 婆 曰  
ZH_T51_2087_005:0897b12_16	「天。	005	 天  
ZH_T51_2087_005:0897b13_2	」如是循環，外道方悟。	005	 如 是 循 環  外 道 方 悟  
ZH_T51_2087_005:0897b13_12	自時厥後，深敬風猷。	005	自 時 厥 後  深 敬 風 猷  
ZH_T51_2087_005:0897b14_8	城中有天祠，瑩飾輪煥，靈異多端。	005	城 中 有 天 祠  瑩 飾 輪 煥  靈 異 多 端  
ZH_T51_2087_005:0897b16_6	依其典籍，此處是眾生殖福之勝地也，能於此祠捐捨一錢，功踰他所惠施千金。	005	依 其 典 籍  此 處 是 眾 生 殖 福 之 勝 地 也  能 於 此 祠 捐 捨 一 錢  功 踰 他 所 惠 施 千 金  
ZH_T51_2087_005:0897b17_7	復能輕生，祠中斷命，受天福樂，悠永無窮。	005	復 能 輕 生  祠 中 斷 命  受 天 福 樂  悠 永 無 窮  
ZH_T51_2087_005:0897b19_17	天祠堂前有一大樹，枝葉扶疎，陰影蒙密，有食人鬼依而棲宅，故其左右多有遺骸。	005	天 祠 堂 前 有 一 大 樹  枝 葉 扶 疎  陰 影 蒙 密  有 食 人 鬼 依 而 棲 宅  故 其 左 右 多 有 遺 骸  
ZH_T51_2087_005:0897b21_16	若人至此祠中，無不輕捨身命，既怵邪說，又為神誘，自古迄今，習謬無替。	005	若 人 至 此 祠 中  無 不 輕 捨 身 命  既 怵 邪 說  又 為 神 誘  自 古 迄 今  習 謬 無 替  
ZH_T51_2087_005:0897b23_8	近有婆羅門，族姓子也，闊達多智，明敏高才，來至祠中，謂眾人曰：	005	近 有婆羅門  族 姓 子 也  闊 達 多 智  明 敏 高 才  來 至 祠 中  謂 眾 人 曰  
ZH_T51_2087_005:0897b24_9	「夫曲俗鄙志，難以導誘，吾方同事，然後攝化。	005	 夫 曲 俗 鄙 志  難 以 導 誘  吾 方 同 事  然 後 攝 化  
ZH_T51_2087_005:0897b24_20	」亦既登臨，俯謂友曰：	005	 亦 既 登 臨  俯 謂 友 曰  
ZH_T51_2087_005:0897b25_5	「吾有死矣。	005	 吾 有 死 矣  
ZH_T51_2087_005:0897b26_13	昔謂詭妄，今驗真實，天仙伎樂依空接引，當從勝境捐此鄙形。	005	昔 謂 詭 妄  今 驗 真 實  天 仙 伎 樂 依 空 接 引  當 從 勝 境 捐 此 鄙 形  
ZH_T51_2087_005:0897b27_16	」尋欲投身，自取殞絕，親友諫喻，其志不移。	005	 尋 欲 投 身  自 取 殞 絕  親 友 諫 喻  其 志 不 移  
ZH_T51_2087_005:0897b28_16	遂布衣服，遍周樹下，及其自投，得全軀命。	005	遂 布 衣 服  遍 周 樹 下  及 其 自 投  得 全 軀 命  
ZH_T51_2087_005:0897b29_2	久而醒曰：	005	久 而 醒 曰  
ZH_T51_2087_005:0897c01_5	「唯見空中諸天召命，斯乃邪神所引，非得天樂也。	005	 唯 見 空 中 諸 天 召 命  斯 乃 邪 神 所 引  非 得 天 樂 也  
ZH_T51_2087_005:0897c03_1	」大城東，兩河交，廣十餘里，土地爽塏，細沙彌漫。	005	 大 城 東  兩 河 交  廣 十 餘 里  土 地 爽 塏  細 沙 彌 漫  
ZH_T51_2087_005:0897c04_11	自古至今，諸王、豪族，凡有捨施，莫不至止，周給不計，號大施場。	005	自 古 至 今  諸 王  豪 族  凡 有 捨 施  莫 不 至 止  周 給 不 計  號 大 施 場  
ZH_T51_2087_005:0897c06_7	今戒日王者，聿修前緒，篤述惠施，五年積財，一旦傾捨，於其施場，多聚珍貨。	005	今 戒 日 王 者  聿 修 前 緒  篤 述 惠 施  五 年 積 財  一 旦 傾 捨  於 其 施 場  多 聚 珍 貨  
ZH_T51_2087_005:0897c07_13	初第一日，置大佛像，眾寶莊嚴，即持上妙奇珍，而以奉施；	005	初 第 一 日  置 大 佛 像  眾 寶 莊 嚴  即 持 上 妙 奇 珍  而 以 奉 施  
ZH_T51_2087_005:0897c07_18	次常住僧；	005	次 常 住 僧  
ZH_T51_2087_005:0897c08_3	次見前眾；	005	次 見 前 眾  
ZH_T51_2087_005:0897c08_14	次高才碩學、博物多能；	005	次 高 才 碩 學  博 物 多 能  
ZH_T51_2087_005:0897c09_6	次外道學徒，隱淪肥遁；	005	次 外 道 學 徒  隱 淪 肥 遁  
ZH_T51_2087_005:0897c09_17	次鰥寡孤獨，貧窮乞人。	005	次 鰥 寡 孤 獨  貧窮乞人  
ZH_T51_2087_005:0897c10_17	備極珍玩，窮諸上饌，如是節級，莫不周施。	005	備 極 珍 玩  窮 諸 上 饌  如 是 節 級  莫 不 周 施  
ZH_T51_2087_005:0897c12_8	府庫既傾，服玩都盡，髻中明珠，身諸瓔珞，次第施與，初無所悔。	005	府 庫 既 傾  服 玩 都 盡  髻 中 明 珠  身 諸 瓔 珞  次 第 施 與  初 無 所 悔  
ZH_T51_2087_005:0897c12_16	既捨施已，稱曰：	005	既 捨 施 已  稱 曰  
ZH_T51_2087_005:0897c12_20	「樂哉！	005	 樂 哉  
ZH_T51_2087_005:0897c13_12	凡吾所有，已入金剛堅固藏矣。	005	凡 吾 所 有  已 入 金剛堅固 藏 矣  
ZH_T51_2087_005:0897c14_7	」從此之後，諸國君王各獻珍服。	005	 從 此 之 後  諸 國 君 王 各 獻 珍 服  
ZH_T51_2087_005:0897c14_17	嘗不踰旬，府庫充仞。	005	嘗 不 踰 旬  府 庫 充 仞  
ZH_T51_2087_005:0897c15_16	大施場東合流口，日數百人自溺而死。	005	大 施 場 東 合 流 口  日 數 百 人 自 溺 而 死  
ZH_T51_2087_005:0897c17_8	彼俗以為欲求生天，當於此處絕粒自沈，沐浴中流，罪垢消滅。	005	彼 俗 以 為 欲 求 生 天  當 於 此 處 絕 粒 自 沈  沐 浴 中 流  罪 垢 消 滅  
ZH_T51_2087_005:0897c18_11	是以異國遠方，相趁萃止，七日斷食，然後絕命。	005	是 以 異 國 遠 方  相 趁 萃 止  七 日 斷 食  然 後 絕 命  
ZH_T51_2087_005:0897c19_16	至於山猨、野鹿，群遊水濱，或濯流而返，或絕食而死。	005	至 於 山 猨  野 鹿  群 遊 水 濱  或 濯 流 而 返  或 絕 食 而 死  
ZH_T51_2087_005:0897c21_15	當戒日王之大施也，有一獼猴，居河之濱，獨在樹下屏迹絕食，經數日後自餓而死。	005	當 戒 日 王 之 大 施 也  有 一 獼 猴  居 河 之 濱  獨 在 樹 下 屏 迹 絕 食  經 數 日 後 自 餓 而 死  
ZH_T51_2087_005:0897c25_13	故諸外道修苦行者，於河中立高柱，日將旦也，便即昇之，一手一足執柱端，躡傍杙，一手一足虛懸外申，臨空不屈，延頸張目，視日右轉，逮乎曛暮，方乃下焉。	005	故 諸 外 道 修 苦 行 者  於 河 中 立 高 柱  日 將 旦 也  便 即 昇 之  一 手 一 足 執 柱 端  躡 傍 杙  一 手 一 足 虛 懸 外 申  臨 空 不 屈  延 頸 張 目  視 日 右 轉  逮 乎 曛 暮  方 乃 下 焉  
ZH_T51_2087_005:0897c27_2	若此者，其徒數十，冀斯勤苦，出離生死，或數十年未嘗懈息。	005	若 此 者  其 徒 數 十  冀 斯 勤 苦  出 離 生 死  或 數 十 年 未 嘗 懈 息  
ZH_T51_2087_005:0897c28_12	從此西南入大林中，惡獸、野象，群暴行旅，非多徒黨，難以經涉。	005	從 此 西 南 入 大 林 中  惡 獸  野 象  群 暴 行 旅  非 多 徒 黨  難 以 經 涉  
ZH_T51_2087_005:0897c29_13	行五百餘里，至憍賞彌國舊曰拘睒彌國，訛也。	005	行 五 百 餘 里  至 憍 賞 彌 國 舊 曰 拘 睒 彌 國  訛 也  
ZH_T51_2087_005:0897c29_18	中印度境。	005	中 印 度 境  
ZH_T51_2087_005:0898a01_14	憍賞彌國憍賞彌國，周六千餘里。	005	憍 賞 彌 國 憍 賞 彌 國  周 六 千 餘 里  
ZH_T51_2087_005:0898a02_1	國大都城周三十餘里。	005	國 大 都 城 周 三 十 餘 里  
ZH_T51_2087_005:0898a02_19	土稱沃壤，地利豐植，粳稻多，甘蔗茂。	005	土 稱 沃 壤  地 利 豐 植  粳 稻 多  甘 蔗 茂  
ZH_T51_2087_005:0898a03_8	氣序暑熱，風俗剛猛。	005	氣 序 暑 熱  風 俗 剛 猛  
ZH_T51_2087_005:0898a03_18	好學典藝，崇樹福善。	005	好 學 典 藝  崇 樹 福 善  
ZH_T51_2087_005:0898a05_1	伽藍十餘所，傾頓荒蕪，僧徒三百餘人，學小乘教。	005	伽 藍 十 餘 所  傾 頓 荒 蕪  僧 徒 三 百 餘 人  學 小 乘 教  
ZH_T51_2087_005:0898a05_13	天祠五十餘所，外道寔多。	005	天 祠 五 十 餘 所  外 道 寔 多  
ZH_T51_2087_005:0898a07_18	城內故宮中有大精舍，高六十餘尺，有刻檀佛像，上懸石蓋，鄔陀衍那王唐言出愛。	005	城 內 故 宮 中 有 大 精 舍  高 六 十 餘 尺  有 刻 檀 佛 像  上 懸 石 蓋  鄔 陀 衍 那 王 唐 言 出 愛  
ZH_T51_2087_005:0898a08_6	舊云優填王，訛也之所作也。	005	舊 云 優 填 王  訛 也 之 所 作 也  
ZH_T51_2087_005:0898a08_16	靈相間起，神光時照。	005	靈 相 間 起  神 光 時 照  
ZH_T51_2087_005:0898a09_15	諸國君王恃力欲舉，雖多人眾，莫能轉移。	005	諸 國 君 王 恃 力 欲 舉  雖 多 人 眾  莫 能 轉 移  
ZH_T51_2087_005:0898a10_17	遂圖供養，俱言得真，語其源迹，即此像也。	005	遂 圖 供 養  俱 言 得 真  語 其 源 迹  即 此 像 也  
ZH_T51_2087_005:0898a12_1	初，如來成正覺已，上昇天宮，為母說法，三月不還。	005	初  如 來 成 正 覺 已  上 昇 天 宮  為 母 說 法  三 月 不 還  
ZH_T51_2087_005:0898a12_11	其王思慕，願圖形像。	005	其 王 思 慕  願 圖 形 像  
ZH_T51_2087_005:0898a14_4	乃請尊者沒特伽羅子，以神通力，接工人上天宮，親觀妙相，雕刻栴檀。	005	乃 請 尊 者 沒 特 伽 羅 子  以 神 通 力  接 工 人 上 天 宮  親 觀 妙 相  雕 刻 栴 檀  
ZH_T51_2087_005:0898a15_8	如來自天宮還也，刻檀之像起迎世尊，世尊慰曰：	005	如 來 自 天 宮 還 也  刻 檀 之 像 起 迎 世 尊  世 尊 慰 曰  
ZH_T51_2087_005:0898a15_14	「教化勞耶？	005	 教 化 勞 耶  
ZH_T51_2087_005:0898a16_3	開導末世，寔此為冀。	005	開 導 末 世  寔 此 為 冀  
ZH_T51_2087_005:0898a18_2	」精舍東百餘步，有過去四佛坐及經行遺迹之所。	005	 精 舍 東 百 餘 步  有 過 去 四 佛 坐 及 經 行 遺 迹 之 所  
ZH_T51_2087_005:0898a19_6	其側不遠，有如來井及浴室，井猶充汲，室以頹毀。	005	其 側 不 遠  有 如 來 井 及 浴 室  井 猶 充 汲  室 以 頹 毀  
ZH_T51_2087_005:0898a21_18	城內東南隅，有故宅餘趾，是具史羅舊云瞿師羅，訛也長者故宅也，中有佛精舍及髮、爪窣堵波。	005	城 內 東 南 隅  有 故 宅 餘 趾  是 具 史 羅 舊 云 瞿 師 羅  訛 也 長 者 故 宅 也  中 有 佛 精 舍 及 髮  爪 窣 堵 波  
ZH_T51_2087_005:0898a22_10	復有故基，如來浴室也。	005	復 有 故 基  如 來 浴 室 也  
ZH_T51_2087_005:0898a23_19	城東南不遠，有故伽藍，具史羅長者舊園也。	005	城 東 南 不 遠  有 故 伽 藍  具 史 羅 長 者 舊 園 也  
ZH_T51_2087_005:0898a25_1	中有窣堵波，無憂王之所建立，高二百餘尺。	005	中 有窣堵波  無 憂 王 之 所 建 立  高 二 百 餘 尺  
ZH_T51_2087_005:0898a25_10	如來於此數年說法。	005	如 來 於 此 數 年 說 法  
ZH_T51_2087_005:0898a27_2	其側則有過去四佛座及經行遺迹之所，復有如來髮、爪窣堵波。	005	其 側 則 有 過 去 四 佛 座 及 經 行 遺 迹 之 所  復 有 如 來 髮  爪 窣 堵 波  
ZH_T51_2087_005:0898a29_1	伽藍東南重閣上有故塼室，世親菩薩嘗住此中作《唯識論》破斥小乘，難諸外道。	005	伽 藍 東 南 重 閣 上 有 故 塼 室  世 親 菩 薩 嘗 住 此 中 作  唯 識 論  破 斥 小 乘  難 諸 外 道  
ZH_T51_2087_005:0898b02_9	伽藍東菴沒羅林中有故基，是無著菩薩於此作《顯揚聖教論》。	005	伽 藍 東 菴 沒 羅 林 中 有 故 基  是 無 著 菩 薩 於 此 作  顯 揚 聖 教 論   
ZH_T51_2087_005:0898b03_11	城西南八九里，毒龍石窟。	005	城 西 南 八 九 里  毒 龍 石 窟  
ZH_T51_2087_005:0898b04_16	昔者如來伏此毒龍，於中留影，雖則傳記，今無所見。	005	昔 者 如 來 伏 此 毒 龍  於 中 留 影  雖 則 傳 記  今 無 所 見  
ZH_T51_2087_005:0898b05_18	其側有窣堵波，無憂王之所建也，高二百餘尺。	005	其 側 有窣堵波  無 憂 王 之 所 建 也  高 二 百 餘 尺  
ZH_T51_2087_005:0898b07_6	傍有如來經行遺迹及髮、爪窣堵波，病苦之徒，求願多愈。	005	傍 有 如 來 經 行 遺 迹 及 髮  爪 窣 堵 波  病 苦 之 徒  求 願 多 愈  
ZH_T51_2087_005:0898b09_7	釋迦法盡，此國最後，故上自君王，下及眾庶，入此國境，自然感傷，莫不飲泣，悲歎而歸。	005	釋 迦 法 盡  此 國 最 後  故 上 自 君 王  下 及 眾 庶  入 此 國 境  自 然 感 傷  莫 不 飲 泣  悲 歎 而 歸  
ZH_T51_2087_005:0898b11_16	龍窟東北大林中，行七百餘里，渡殑伽河，北至迦奢布羅城，周十餘里，居人富樂。	005	龍 窟 東 北 大 林 中  行 七 百 餘 里  渡 殑 伽 河  北 至 迦 奢 布 羅 城  周 十 餘 里  居 人 富 樂  
ZH_T51_2087_005:0898b13_2	城傍有故伽藍，唯餘基址，是昔護法菩薩伏外道處。	005	城 傍 有 故 伽 藍  唯 餘 基 址  是 昔 護 法 菩 薩 伏 外 道 處  
ZH_T51_2087_005:0898b14_3	此國先王扶於邪說，欲毀佛法，崇敬外道。	005	此 國 先 王 扶 於 邪 說  欲 毀 佛 法  崇 敬 外 道  
ZH_T51_2087_005:0898b16_8	外道眾中召一論師，聰敏高明達幽微者，作偽邪書千頌，凡三萬二千言，非毀佛法，扶正本宗。	005	外 道 眾 中 召 一 論 師  聰 敏 高 明 達 幽 微 者  作 偽 邪 書 千 頌  凡 三 萬 二 千 言  非 毀 佛 法  扶 正 本 宗  
ZH_T51_2087_005:0898b17_2	於是召集僧眾，令相摧論。	005	於 是 召 集 僧 眾  令 相 摧 論  
ZH_T51_2087_005:0898b17_12	外道有勝，當毀佛法；	005	外 道 有 勝  當 毀 佛 法  
ZH_T51_2087_005:0898b18_3	眾僧無負，斷舌以謝。	005	眾 僧 無 負  斷 舌 以 謝  
ZH_T51_2087_005:0898b18_17	是時僧徒懼有退負，集而議曰：	005	是 時 僧 徒 懼 有 退 負  集 而 議 曰  
ZH_T51_2087_005:0898b19_18	「慧日已沈，法橋將毀，王黨外道，其可敵乎？	005	 慧 日 已 沈  法 橋 將 毀  王 黨 外 道  其 可 敵 乎  
ZH_T51_2087_005:0898b20_8	事勢若斯，計將安出？	005	事 勢 若 斯  計 將 安 出  
ZH_T51_2087_005:0898b20_19	」眾咸默然，無竪議者。	005	 眾 咸 默 然  無 竪 議 者  
ZH_T51_2087_005:0898b22_6	護法菩薩年在幼稚，辯慧多聞，風範弘遠，在大眾中揚言贊曰：	005	護 法 菩 薩 年 在 幼 稚  辯 慧 多 聞  風 範 弘 遠  在 大 眾 中 揚 言 贊 曰  
ZH_T51_2087_005:0898b22_17	「愚雖不敏，請陳其略。	005	 愚 雖 不 敏  請 陳 其 略  
ZH_T51_2087_005:0898b23_7	誠宜以我疾應王命。	005	誠 宜 以 我 疾 應 王 命  
ZH_T51_2087_005:0898b23_17	高論得勝，斯靈祐也；	005	高 論 得 勝  斯 靈 祐 也  
ZH_T51_2087_005:0898b24_8	徵議墮負，乃稚齒也。	005	徵 議 墮 負  乃 稚 齒 也  
ZH_T51_2087_005:0898b25_1	然則進退有辭，法、僧無咎。	005	然 則 進 退 有 辭  法  僧 無 咎  
ZH_T51_2087_005:0898b25_5	」僉曰：	005	 僉 曰  
ZH_T51_2087_005:0898b25_9	「允諧。	005	 允 諧  
ZH_T51_2087_005:0898b25_15	」如其籌策。	005	 如 其 籌 策  
ZH_T51_2087_005:0898b26_2	尋應王命，即昇論座。	005	尋 應 王 命  即 昇 論 座  
ZH_T51_2087_005:0898b27_7	外道乃提頓綱網，抑揚辭義，誦其所執，待彼異論。	005	外 道 乃 提 頓 綱 網  抑 揚 辭 義  誦 其 所 執  待 彼 異 論  
ZH_T51_2087_005:0898b27_18	護法菩薩納其言而笑曰：	005	護 法 菩 薩 納 其 言 而 笑 曰  
ZH_T51_2087_005:0898b28_5	「吾得勝矣！	005	 吾 得 勝 矣  
ZH_T51_2087_005:0898b28_12	將覆逆而誦耶？	005	將 覆 逆 而 誦 耶  
ZH_T51_2087_005:0898b28_19	為亂辭而誦耶？	005	為 亂 辭 而 誦 耶  
ZH_T51_2087_005:0898b29_7	」外道憮然而謂曰：	005	 外 道 憮 然 而 謂 曰  
ZH_T51_2087_005:0898b29_14	「子無自高也。	005	 子 無 自 高 也  
ZH_T51_2087_005:0898c01_13	能領語盡，此則為勝，順受其文，後釋其義。	005	能 領 語 盡  此 則 為 勝  順 受 其 文  後 釋 其 義  
ZH_T51_2087_005:0898c02_17	」護法乃隨其聲調，述其文義，辭理不謬，氣韻無差。	005	 護 法 乃 隨 其 聲 調  述 其 文 義  辭 理 不 謬  氣 韻 無 差  
ZH_T51_2087_005:0898c03_9	於是外道聞已，欲自斷舌。	005	於 是 外 道 聞 已  欲 自 斷 舌  
ZH_T51_2087_005:0898c03_13	護法曰：	005	護 法 曰  
ZH_T51_2087_005:0898c04_3	「斷舌非謝，改執是悔。	005	 斷 舌 非 謝  改 執 是 悔  
ZH_T51_2087_005:0898c04_14	」即為說法，心信意悟。	005	 即 為 說 法  心 信 意 悟  
ZH_T51_2087_005:0898c05_3	王捨邪道，遵崇正法。	005	王 捨 邪 道  遵 崇 正 法  
ZH_T51_2087_005:0898c07_11	護法伏外道側，有窣堵波，無憂王所建也，基雖傾陷，尚高二百餘尺。	005	護 法 伏 外 道 側  有窣堵波  無 憂 王 所 建 也  基 雖 傾 陷  尚 高 二 百 餘 尺  
ZH_T51_2087_005:0898c08_4	是如來昔於此處六月說法。	005	是 如 來 昔 於 此 處 六 月 說 法  
ZH_T51_2087_005:0898c08_18	傍有經行之迹及髮、爪窣堵波。	005	傍 有 經 行 之 迹 及 髮  爪 窣 堵 波  
ZH_T51_2087_005:0898c09_21	自此北行百七八十里，至鞞索山格反迦國中印度境。	005	自 此 北 行 百 七 八 十 里  至 鞞 索 山 格 反 迦 國 中 印 度 境  
ZH_T51_2087_005:0898c10_14	鞞索迦國鞞索迦國，周四千餘里。	005	鞞 索 迦 國 鞞 索 迦 國  周 四 千 餘 里  
ZH_T51_2087_005:0898c10_23	國大都城周十六里。	005	國 大 都 城 周 十 六 里  
ZH_T51_2087_005:0898c11_9	穀稼殷盛，華果具繁。	005	穀 稼 殷 盛  華 果 具 繁  
ZH_T51_2087_005:0898c11_19	氣序和暢，風俗淳質。	005	氣 序 和 暢  風 俗 淳 質  
ZH_T51_2087_005:0898c12_8	好學不倦，求福不回。	005	好 學 不 倦  求 福 不 回  
ZH_T51_2087_005:0898c13_12	伽藍二十餘所，僧眾三千餘人，並學小乘正量部法。	005	伽 藍 二 十 餘 所  僧 眾 三 千 餘 人  並 學 小 乘 正 量 部 法  
ZH_T51_2087_005:0898c14_4	天祠五十餘所，外道甚多。	005	天 祠 五 十 餘 所  外 道 甚 多  
ZH_T51_2087_005:0898c15_9	城南道左，有大伽藍。	005	城 南 道 左  有 大 伽 藍  
ZH_T51_2087_005:0898c16_12	昔提婆設摩阿羅漢於此造《識身論》，說無我人；	005	昔 提 婆 設 摩 阿 羅 漢 於 此 造  識 身 論   說 無 我 人  
ZH_T51_2087_005:0898c17_10	瞿波阿羅漢作《聖教要實論》，說有我人。	005	瞿 波 阿 羅 漢 作  聖 教 要 實 論   說 有 我 人  
ZH_T51_2087_005:0898c17_20	因此法執，遂深諍論。	005	因 此 法 執  遂 深 諍 論  
ZH_T51_2087_005:0898c19_2	又是護法菩薩於此七日中摧伏小乘一百論師。	005	又 是 護 法 菩 薩 於 此 七 日 中 摧 伏 小 乘 一 百 論 師  
ZH_T51_2087_005:0898c20_3	伽藍側有窣堵波，高二百餘尺，無憂王所建也。	005	伽 藍 側 有窣堵波  高 二 百 餘 尺  無 憂 王 所 建 也  
ZH_T51_2087_005:0898c20_17	如來昔日，六年於此說法導化。	005	如 來 昔 日  六 年 於 此 說 法 導 化  
ZH_T51_2087_005:0898c21_19	說法側有奇樹，高六七尺，春秋遞代，常無增減。	005	說 法 側 有 奇 樹  高 六 七 尺  春 秋 遞 代  常 無 增 減  
ZH_T51_2087_005:0898c23_2	是如來昔嘗淨齒，棄其遺枝，因植根柢，繁茂至今。	005	是 如 來 昔 嘗 淨 齒  棄 其 遺 枝  因 植 根 柢  繁 茂 至 今  
ZH_T51_2087_005:0898c24_2	諸邪見人及外道眾競來殘伐，尋生如故。	005	諸 邪 見 人 及 外 道 眾 競 來 殘 伐  尋 生 如 故  
ZH_T51_2087_005:0898c25_2	其側不遠，有過去四佛坐及經行遺迹之所。	005	其 側 不 遠  有 過 去 四 佛 坐 及 經 行 遺 迹 之 所  
ZH_T51_2087_005:0898c25_13	復有如來髮、爪窣堵波。	005	復 有 如 來 髮  爪 窣 堵 波  
ZH_T51_2087_005:0898c26_2	靈基連隅，林沼交映。	005	靈 基 連 隅  林 沼 交 映  
ZH_T51_2087_005:0898c27_10	從此東北行五百餘里，至室羅伐悉底國舊曰舍衛，訛也。	005	從 此 東 北 行 五 百 餘 里  至 室 羅 伐 悉 底 國 舊 曰 舍 衛  訛 也  
ZH_T51_2087_005:0898c27_15	中印度境。	005	中 印 度 境  
ZH_T51_2087_005:0898c28_100	大唐西域記卷第五	005	大 唐 西 域 記 卷 第 五 
